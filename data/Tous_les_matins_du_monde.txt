tous les matins du monde, gerard depardieu, jean-pierre marielle, anne brochet oynuyo.. müzikler jordi savall.. soundtrack'in giris parcasi türk marşı :) kent fm'deki bir şiir programinda sürekli calardi.
(bkz: dunyanin butun sabahlari)
adı, ki bence çok güzeldir, filmde ve tahminen kitapta da geçen "tous les matins du monde sont sans retour" cümlesinden gelmektedir (bkz: fransizcadaki en baba laflar), "dünyanın bütün sabahları geri dönüşsüzdür". ilginç bir özelliği, filmin ilk 5 dakikası boyunca gördüğümüz tek şeyin gerard depardieu'nün yüzünün olabilecek en yakın plandan çekimi olmasıdır, insana "her şey bir yere kadar" dedirtir. depardieu'nün gençliğini oynayan çocuk tam kılkuyruk ya da tıfıl olarak adlandırılabilecek, leonardo di caprio benzeri bir arkadaştır. bir filme bu kadar yakışmamak görülmemiştir. işin acı yanı bu kardeşimiz (bence hiç benzememekle beraber) depardieu'nün öz oğlu guillaume'dur. madelaine rolündeki anne brochet ise tam bir fransız yüzüne sahiptir; sabit ve herhalde mana yüklü olduğunu düşündürtmesi gereken bakışları benim sadece ruhumu sıkmıştır. marais'ye duyduğu aşk yüzünden onca acıdan geçerken ona bir türlü empati geliştirememiş, aksine tavırlarını gayet sevimsiz bulmuşumdur. yaşlı marais rolündeki gerard ve hocası saint coulombe rolünü oynayan jean-pierre marielle ise benim oyunculuk anlayışıma göre gerçekten başarılılardır. yine de biraz zorlama bir filmdir bana kalırsa. aslında filmden çok görüntülü romana benzer. müzikleri ise -kemanseverler için özellikle- güzeldir..
bütün film boyunca sizi esir alan koyu çekimler, yaylılar ve anne brochet yüzü ile kesinlikle sinemada izlenmesi gereken bir filmlerden biridir...ancak film bittiğinde yerinizden kalkamamak gibi bir sonucu vardır... (bkz: fransız filmleri)
fransız yazar pascal quignard'ın romanından uyarlama bir film. 1996 yılında kanal 6'da birkaç kez yayımlanmış fakat her seferinde "reklam filmden önde gelir" ilke(!)sinin acı bir sonucu olarak filmin ortası ve son bölümü kırpılarak eksik gösterilmişti.
filmin en etkiliyici sahnesi marais* saray orkestirasina katilmasi nedeni ile hocasi saint coulombe tarafindan evden kovulur ve akabinde bir sure sonra sevgilisi olan hocasinin kizini terk eder, kiz buna dayanamaz ve acindan olur. ama marais hocasinin tum bildiklerine ogrenememistir o bestelere karsi inanilmaz bir aclik besler yillarca saraydan gece cikar ve hocasinin kulubesinin altinda onun yeniden calmaya baslamasini bekler cunku bilir ki eger ogrenemezse hocasi tum bildiklerini mezera goturecektir. sonunda bir aksam hocasi bosluga beni anlyabilecek kimse yok mu diye yakarir bunun üzerine marais tum yuzsuzluguyle kulubeye girer. konusurlar sonrada karsilikli calarlar, aralarinda ki nefret ve sevgi iliskisini cok guzel anlatir bu sahne yapilan muzik ise mukemmeldir.
7 ocak 2003 günü bilgi üniversitesinde gösterilecek olan fransız filmi
evet ... bugün saat 19.30 da izleyeceğim film
fransız viola da gamba ustası ve besteci sainte -colombe'un hayatını anlatan bir film... (bkz: viola da gamba)
her bakımdan mükemmel bir film. yeniden yeniden izlense bıkılmayacak, her izlendiğinde farklı bir detay farkedilen bir sinema yapıtı.
film aslında modern çağımızda sanat-popüler kültür sorunsalına* 17. yüzyıl perspektifinden bakmaktadır. o zamanın saray çalgıcıları zamanımızın pop starları gibidir. amma velakin saray çalgıcısı olmak içinde ruhlarını satmış, gönül verdikleri sanatın çarpık bir kopyasını icra etmişlerdir.
1991 yapimi. bu yil ankara film festivali'nde tekrar gosterimde.
(bkz: marin marais) (bkz: jean-baptiste lully) (bkz: françois couperin)
bir nevi mozart-salieri cesitlemesi denilebilirdi sadece bu filme. corneau'nun müthis ayrintili, her plana siirsel bir ayrinti katan resim gibi görüntü calismasi, klasik müzik-(görüntü calismasinin özünde yatan) still life tablolar vs. baglaminda rönesans sanatinin, bati sanatinin yasujiro ozu'yu ve japonlarin minimalizm cabalarina benzer bir ekolünü, tavrini tüm film boyunca hissettirmeseydi. cümle karisik oldu, pardon. ukalalik etmek istemedüm. güzel film, süper titiz cekmisler diyecektim kisaca.
marais madeleine'den babasının ne zaman ve nerede çalışacağını öğrenir ve her sabah (aklımda saat 11.00 olarak kalmış) sainte colombe'un çalışacağı kulübenin altına gizlenerek onu dinler. bardaktan boşanırcasına yağmur yağdığı bir gün iliklerine kadar ıslandığı halde sonuna kadar orada durup colombe'u dinlemesi filmin vurucu sahnelerindendir.
kadinlarin kendini adam gibi adama adama ihtiyacinin husranla sonuclanacagini gosteren aci bir filmdir.
hacettepe universitesi guzel sanatlar fakultesinde ogrencileri kafeslere tikarak zorla izletildigi icin onyargiyla yaklasilan ve nefret edilen film. bu onyargi sebebiyle kimse filmi dogru duzgun izleyemez, asar suratini oturur. belki film dunyanin en guzel filmidir ama iste ogrencilerin film konusundaki dusunceleri tikanmistir. is bu sebepten bu film hakkinda ne yazikki hicbirsey hatirlamamama ragmen bu filmden nefret etmekteyim. kahrolsun fasist yonetim.
bana kalirsa film ask uzerinedir, muzige karsi olan askiniz kendinizi ona adamaniz ya da saray calgicisi olmaniz ile olculur, bir kadina olan askiniz da yine ayni sekilde.
evvel zaman icinde, kalbur saman icinde, ben annemin evinden uzak, uzak diyarlarda, zaman zaman icinde seyrettim bu filmi. filmin muhtesem kareleri zamanin icinde van gogh sarisi olurken, anilar sayfa sayfa okunurken, jordi savallin le badinage'sinin yarattigi alcak gonullu bir ask'a donustu bu filme hayranligim yillar icinde.
tuvalete gitmek ya da gözleri perdeden ayırmak için tek salise vermeyen film; film'den ziyade kendi yüzyılının gezegenini yaratıp bittiğinde yok eden... sevmediğimiz üç nokta işaretini izlerken ve şu an bu yazıyı yazarken aklımızda ve vücudumuzun çeşitli yerlerinde gezdiren şey. bir üstad'ın gözleri başka yerde böyle kara ve derin görülmemiştir; bu ustanın gözü sarı değil ki talebesine en ufak bir yanlışı imtina etmeksizin yakıştırsın.wonderful way to go gidişini filmin ortalarında görürüz ustanın ki gerard depardieu'nun oynadığı öğrenci de ancak ölmeden önce talebelerine son viyolasını çalarken hüznün en güzel haliyle döktüğü bir gözyaşında üstad'ın elini son sıkışını över.kendini aşk için yatağına bağlayan ve sonra o ne güzel öldüren bir kadın talebeye , yanına gittiği enthanım'ı üstad'a eşlik eder. dünyanın tüm sabahları ağaçların rüzgara genzini açtığı yerde usulca telin tele değdiği yerde dünyanın bütün sabahları sükunet olmuş sükun ediyor. (bkz: hayalperest)
müziklerini canlı canlı dinleyebileceğimiz muhteşem film... lakin biletler çok pahalı bee! * http://www.iksv.org/muzik/program.asp?eid=15
le roi danse ile beraber fransızların amadeus ve immortal beloved'a verdikleri cevaptır. "kendi bestecimizin filmini gider kendimiz yaparız, elin amerikalısına yaptırtmayız" gibi bir mesaj da yatmaktadır mıdır acaba altında? eee copying beethoven yapıldı ama, germenler yine öne geçtiler. ehh artık dukas, gluck, debussy, ravel, offenbach filan ne varsa bi karıştırsın pathe'deki gaumont 'taki yapımcılar. eurimages da nasılsa desteği basacaktır. adı bile "örimaj" diye okunan bi "avrupa film örgütü" fransız sinemasına destek verecek tabi. böyle yazdım da bi derdim yok adamlarla; yapsınlar biz de izleyelim. ben debussy derim şahsen bi sonraki film için; art nouveau mekanlarda filan geçsin, estetik olsun. ama lui katorz olmasın bu sefer. makyaj peruk filan gerekmez. türkiyeden örnekleri alalım? ıtri ve dede efendi ile ilgili mevlevilik etrafında bişi çekilebilir mi acaba? derim ve bırakırım. haddimi aşmam, aştım aşacağım kadar.
sinemanın aslında nasıl bir sanat olduğu, olabileceği bu filmde çok iyi biçimde ortaya konmuştur. tablo gibi planları, mükemmel müzikleri, oyunculukları, kusursuz bir kurguda biraraya getirmenin ötesinde sanatın, aşkın ve yaşamın kendisini tartışan, bu mükemmel form içinde derdi olan bir film. sanatı anlatmak, tartışmak için önce sanat yapmak gerekir diye düşünülüp hareket edilmiş sanki.
(bkz: sonnerie de sainte geneviève du mont-de-paris)
desemde izleme şerefine sahip oldugum film. az buçuk fransızcam filme tam yetmedi. her 5 cümleden birini alt yazı olarak sundukları için filmden çok şey kaçırdım sanırım. tekrar mutlaka izleyecem. lakin altyazı olmasa bile sırf o müzikleri için izlenir.
--- spoiler --- -müziğin içinde neyi arıyorsunuz, bayım? -üzüntüleri ve gözyaşlarını arıyorum. -oturun. -beyefendi... -sizden son bir ders daha isteyebilir miyim? -bayım... -size ilk dersi verebilir miyim? -konuşmak istiyorum... -müzik konuşmak için burada, ama sözler müziği konuşmak için yetersiz. -çünkü o insani bir şey değildir. -sonunda bunun kral için olmadığının farkına vardınız mı? -tanrı için olduğunu fark ettim. -o zaman yanılmışsınız... -çünkü tanrı konuşur. -kulaklar için mi? -sadece kulaklar için konuşulmaz, bayım. -altın için mi? zafer? ya da sessizlik? -sessizlik, sadece konuşmanın tersidir. -rakip müzisyenler için mi? -hayır! -aşk için? -hayır. -aşk acısı? -hayır. -terk edilmek? -hayır ve hayır. -görünmeyen biri tarafından verilen bir gofret için mi? -o da değil. bir gofret nedir ki? görebilirsin, tadı vardır, yenir. hiçbir şey değil. -bilemiyorum, beyefendi... bilemeyeceğim. sanırım ölümü tatmalıyım... -hatta yakın kendinizi... küçük bir yalakta, çünkü diller ıssız kaldılar artık. çocukların gölgeleri için... kunduracıdaki çekiç darbelerini yumuşatmak için... nefessiz ve ışıksız kalındığında... çocukluğu öne çıkaran durumlar için. --- spoiler --- film bittikten sonra oturup mal mal bakmaktan başka yapabileceğiniz pek bir şey yoktur.
en güzel kısmı son sahnesidir. sainte - colombe bir gölge olarak marais e görürünür. marais sonunda şarkıların neler* için olduğunu anlar.
asil bi sinema eseri..şarap, sadakat ve çello konçertosu.
bundan bir köpek ömrü kadar önce, üniversite yaşantısının ilk gününde ilk görüşte aşık olduğu kız tarafından bu filme davet edilmiş bir erkek. ilk bakışta ne kadar şanslı olduğu düşünebilir elbette; erkeğin yapması gerekeni kız yapmış, onu büyük bir külfetten kurtarmış, erkeğe ise sadece evet demek kalmış diye. fransız kültür merkezi'nde madame bovary izlendikten hemen sonra gelmiş bu naif teklif. ancak teklifin küçük bir zamanlama farklılığı varmış. ilk karşılaşmadan bir yıl sonrasına denk geliyormuş. o zaman zarfında yaşadıkları, çok istense bile evet denmesine engel olmuş ve bu film ne o zaman ne de daha sonra seyredilmiş. ta ki günümüze gelinceye dek... nedense yaşadığı son bir kaç günde, baharın gelişinden midir bilinmez, ilk gençlik aşkı aklına düşen erkek, zaten müziklerini dinlediği filmi bu kez de izlemek istemiş, bundan bir ömür önce izlememiş olmasının ne değiştirmiş olabileceğinin muhasebesini yapmaya kalkışmış kendi kendine. "dünyanın bütün sabahları geri dönüşsüzdür"... işte bu sözü o zaman işitmiş olsaymış belki de evet demesini geçiştirmeye kalkmayacağına ancak şimdi işitmiş olduğundan da anılarına gömülüp kalamayacağına hükmetmiş...
21 aralık 2009 da galatasaray üniversitesi cep sinemasında gösterilecek filmdir.
bugüne kadar seyrettiğim fransız filmleri arasında en iyisi, seyrettiğim bütün filmler arasında ise benzerine ya da muadiline henüz rastlayamadığım, rastlayabileceğimden de umutlu olmadığım özgün bir başyapıttır. müziklerinin ne denli güzel olduğu konusunda buraya yazan herkesle hem fikirim. ama yaşattığı duyguyu, karakterlerin başkalığı bunları anlatabilmek hakikaten mümkün değil. bu filmi sadece bir kez 3 yıl kadar önce seyrettiim ve sevdiğim pek çok filme yaptığım gibi defalarca seyredip tüketmek yerine, özel bir zamana saklamayı tercih ettim. bu şekilde tüketmemek adına yıllardır devamını okumaktan imtina ettiğim bir de kitap var. delicesine tekrar seyretmek istiyorum, ama kendime resmen engel oluyorum. yeri ayrı, tadı başkadır benim için. belki bir kaç yıl sonra seyredeceğim, gün batarken , hayal ettiğim gibi bir yerde, çok huzurlu bir günde.
filmde viyola çalınırken, çalan kişinin nefes sesleri duyulur. ki bence en etkileyici ayrıntılarından biridir bu filmin. ışıklar, görüntüler, ayrıntı çekimler bence gerçekten çok güzeldi... şahaser denilebilek filmlerden.
hakkında bu kadar az entry girilmiş olmasına şaşırdığım mükemmel film. gerek müzikleri gerekse hikayesi ile sizi bir anda içine çeker, orada öylece dımdızlak kalırsınız.
--- entel kuntel filmleri tanıyoruz serisi no. 0125434 --- uzun zamandır ara verdiğim e.k.f.t. serisine, geçen gün seyrettiğim skyline rezaletinden sonra kendime gelebilmem için "en azından 2 doz n.b.c. filmi veya 1 doz alin taşçıyan'ın seveceği tarzdan film" düsturuyla, çook uzundur seyredilmeyi bekleyen bu filme girişmemle devam ediyorum. filmin sanat ve görüntü yönetmenleri muhteşem bir iş çıkartmış: müzikleri leziz, kostümler harika; neredeyse her sahnesi döneme ait bir tablo gibi. ::kısa spoiler:: marin marais orkestrasındakileri çalıştırmaktadır. müzik yapmakta olan bu kişiler, müzik hakkında kendi meşreplerince atıp tutmaya başlamışlardır. bir yerde iyice gaza gelen bir öğrencisi "müzik, şudur; müziğin amacı budur." falan diye girişince, marin marais "hayır!!" diye çıkışır. bir viola da gamba ister ve kısa bir icrada bulunur. bunu yaparken fenalaşıp bırakır ki, öğrencileri odadan çıkmaya yönelirler. bunun üzerine o da, çıkmamalarını söyler: onlara yaptıkları işin ruhunu hissedebilmeleri için bir ders vereceğini söyler: ona göre, bizatihi kolpanın tekidir ve hiçbir değeri yoktur. kayda değer hiçbir şeyin peşinden gitmemiştir. ve böylece şatafatlı yaşam, para ve utanç haricinde hiçbir şeye sahip olamamıştır. fakat, hiçbir zaman mertebesine erişemediği bir üstadı yaşamıştır zamanında. işte, film "müzik nedir?"e marais, üstadı ve ailesinin hayatı çerçevesinde bakıyor. (zaten film bitince de, bu sorunun cevabının kelimelerle verilemeyeceğini anlıyoruz...)::kısa spoiler:: bu kayda deger filme eleştiri getireceğim 2-3 husus var: bunlardan ilki sinematografik bazda, ışık kullanımı hakkında: aslında mevcut haliyle de epey başarılı. fakat eğer barry lyndon'daki gibi elektrik kaynaklı ışık kullanımı minimumda tutulsaymış süper olurmuş. diğer eleştireceğim husus, oyuncuların viola da gamba çalmaları gereken sahnelerde çok da başarılı bir performans sergileyememeleri. (görece guillaume depardieu hariç.) bunun dışında, diğer tüm karakterler daha doğal bir biçimde yaşlanırken, marin marais'nin bir noktada lank diye guillaume depardieu'dan gerard depardieu'ya geçmesi güzel olmamış. kısaca: her müzik yapanın müzisyen olamayacağı, her müzisyenin de müziği anlayamayacağını düşünüp, müziğin ne olduğunu merak etmiş sinemaseverlerin acayip beğenebileceği bir film. kaçmamalı. (ayrıca, -eğer okuyorsa- e.k.f.t. davasına ihanet eden kuzenime de selamlar.) --- entel kuntel filmleri tanıyoruz serisi no. 0125434 ---
ayrıca şeyi düşünüyorum bu film hakkında: bu film ddt'ci arkadaşların acilen el atması gereken bir cevher resmen. şimdiye kadar genelde hollywood filmlerine yüklendiler; büyük sükse yaptıkları çalışmaları ya nasip ise bir tgrt yapımıydı. şimdi diyorum ki, bir tane de böylesi bir fransız filmine el atsalar nasıl olur acaba? malzeme müthiş: sakallı hacı dayı var, dayının utangaç kızı var, kızın yavuklusu artis sarı bebe var; bunun üstüne mehteran sahnesi bile var lan! daha ne olsun?!
--- spoiler --- (bkz: sinemanın unutulmayacak intihar sahneleri/#14584411) --- spoiler ---
13. eskisehir film festivalinde gosterilecek olan film
(bkz: sevim akten)
başında çalan bestemsi şeyin kime ait olduğunu çok merak ettiğim güzel film.
(bkz: a tout le monde)
müzik ve onu icra etmek/üretmek üzerine... adı da güzel, kendi de.
mükemmel müziklere ve güzel bir konuya sahip olan şaheser.
hem filmi hem kitabı süper olan ender eserlerden.
uzun zamandır süregelen bir şey hakkında fikir beyan etme, yazı yazma isteksizliğimi sona erdiren film. o kadar kötü bir film ki yazmadan duramadım zira. sürekli aynı seyirde ilerleyen, bayık, bunaltıcı ve özgünlükten zerre nasibini almamamış bu filmi benden önce yazan hemen herkesin nasıl bu kadar beğenebildiğini anlayamıyorum. müzik, aşk, fransızca, romantizm falan birleşince ortaya hoş bir şey çıkar düşüncesi ile izlemek istiyorsanız hele hiç bulaşmayın. bir kere müzikle alakalı bir filmde, hele ki bir enstrüman çalınıyorsa sahnelerin ve enstrümanı kullanış biçiminin biraz daha özenli olmasını bekliyorum ben. enstrümanlı sahneler o kadar yapma ve o kadar kötü ki, hiç alakanız olmasa bile durumun vahametini anlayabiliyorsunuz. bunun yanında aşk, tutku, müzik, adanmışlık gibi temalar filmin temel dinamikleri iken ancak bu kadar yüzeysel ve duygusuz anlatılabilirmiş, film bunu başarmış. kısaca sürekli bu film ne zaman bitecek diye dakika saymak istemiyorsanız, vaktiniz değerliyse ve film bittiğinde baygınlıktan dolayı ekrana mal mal bakmak istemiyorsanız izlemeyin. naçizane.
vıcık vıcık filmlerden hoşlanan insanları doğal olarak baymış film. yorganın altına gireyim de fransızca'ya müziğe romantizme doyayım kafasındaki lümpen anlayışın şu filmi yüzeysellikle suçlaması da ayrı komedi. ona yüzeysellik değil sadelik diyoruz canım benim. filme dönecek olursak müziğin tek başına yeterince doyurucu olmasının yanında renkler de inanılmaz güzeldi. fazlasıyla başarılı buldum filmi.
asil muzik,asil sinema! sessizlikle izleyin...
en vurucu sahnesi için; http://www.youtube.com/watch?v=hwyg_08qskg
