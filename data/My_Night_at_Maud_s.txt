fransız sinemasının şaheserlerinden biridir.ayrıca katoliklik üzerine çekilmiş belki de en güzel filmdir. rohmer üstadın ahlaki hikayelerinin bu üçüncü bölümü kanımca kadın-erkek ilişkileri ve hristiyanlık üzerine yazılmış bir 19. yüzyıl romanı nefasetindedir,ama 1960'larda geçer. (françoise fabian ile marie christine barrault da 60'ların fransasındaki kadınlar bu kadar mı güzeldi dedirtir filmi izleyenlere.) filmdeki başkarakter jean louis trintignant 'ın oynadığı jean louis karakteri,hayat konusunda kafasında soru işaretleri olan,hafiften depresif bir katolik mühendisi oynar,diğer başkarakter ise filmde oynamamasına rağmen her üç cümleden birinde adı geçen blaise pascaldır.dönemin klasiği olarak bir de komünist ahbap var ki onu da antoine vitez oynamakta,bol bol tanrı,peygamber,katoliklik,jansencilik sohbeti tabii. ve jean louis'nin kadınlarla olan ilişkileri de kendine has bir ritmi olan bu dingin filmin temel olay örgüsünü oluşturuyor. filmlere dair yazılmış yazıların hası spoiler vermeyenidir felsefesinden hareketle yazıyı burada kesiyor,avrupa sineması denen (ki pek doğru bir tabir değildir bu satırların yazarına göre) deryaya dalmak isteyen herkesin bu filmi mutlaka görmesini tavsiye ediyorum,ayrıca dvd'si de orta dünyada mevcut...
rohmer'in "6 ahlak hikayesi"'nin üçüncüsü. maud karakterini oynayan hanım taş gibi. sarışın hanım da ayrıca güzel. mühendis, doktor, felsefeci bir odada oturup konuşuyorlar, bunlar aynı zamanda katolik, kadın ve ateist'ler. mühendis başta kendisini iyi savunsa da sonra gardı düşüyor, sahtekarlığı açığa çıkıyor. le genou de claire deki gibi kadın bizim katolik mühendise ders veriyor diyebiliriz. güzel bitiyor, fin yazıyor ve film siyah beyaz.
petrus abaelardus'un bir yahudi, hıristiyan ve filozof arasındaki (felsefi) tartışmayı ele alan dialogus inter philosophus christianum et iudaeum adlı eseriyle paralellikler gösteren bir filmdir. abaelardus'un filozofu filmde ateiste dönüşmüştür yalnızca.
blaise pascal 'ın hayatı ve eserlerinin çıkış noktasını oluşturduğu film.
... vidal’in marxizme sığınışı gibi jean-louis de ‘saf aşk’a sığınmıştır. aşk, özgür aşkın yerini alır, françoise da maud’nun. françoise ‘ahlak’lı kahramanımızın tercih etmesi gereken kişidir ama “temiz” midir? jean-louis’nin başından beri takıntılı olduğu şey ne aşktır ne de françoise, o bir katolik olarak ahlakın anahtarını kovalar. yine de jean-louis’nin filmin sonundaki itirafı bu formüle edilmiş ahlakın gereğidir denebilir ama paçaları modern hayatın çamuruna değmiştir bir kere, itiraf bir yalan-itirafa dönüşür, kahramanımız idealize dünyasından intikamını alır. rohmer burada küçük bir hinlik yaparak ahlakın izafiyeti üzerine bir şeyler söylemek ister. ma nuit chez maud bu yanıyla da diğer ahlaki öykülerden ayrılarak ketum bir author olan rohmer’le ilgili bize tüyo verir. ... devamı ekşi sinema'da: http://eksisinema.com/…-oykuleri-ma-nuit-chez-maud/
