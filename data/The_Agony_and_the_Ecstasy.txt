irving stone tarafındna kaleme alınmış michelangelo biyografisi. adamın mermere ve ona hayat vermeye olan tutkusu, sevgisi öyle yoğun ki. hayatın özü mermerin içinde gizli sanki de her defasında o gizi ortaya çıkarmaya çalışıyor. yemek yemiyor, uyumuyor, kazandığını mermere yatırıyor. ne kıyafetlerinin hırpaniliği, ne de kendisi için ne düşünüldüğü önemli. bir tek önemsediği şey var: hayat. ve hayat da mermerin içinde. michaelangelo ciltler dolusu günlük bırakmış ardında. yani kitap sadece bir kurmaca değil. kendi dilinden kendisi anlatıyor tutkusunu. hissettiğimi başka türlü ifade edemememin acizliğinden gözlerim doluyor okurken. yeteneğine imrenmiyorum: bazı insanlardan sadece bir tane var. adamın ölünceye kadar yapmaktan bıkmayacağı, tutkuyla bağlı olduğu, en iyisini yapabildiğini bildiği bir işi yapmasına imreniyor insan. üzüntüleri gerçek, çoğumuzunki gibi zahiri değil. sevgilimden ayrıldım, tatile gidemedim, laila'da fingirdeyemedim diye üzülmüyor. keskisi ve çekici kullandığı sürece mutlu, kullanamadığında kederli. üstelik bildiğini yontuyor. umurunda değil diğer sanat ulemasının ne düşündüğü. işin sırrı "sevdiğin bir uğraşının olması". yazarının, çizerinin, aktörünün, şarkıcısının ya da anadan dümdüz etiketi olmayan her insanın bir kıçı var, evet, onlar da ihtiyaç gideriyorlar. tıpkı yaşamak için paraya ihtiyaç duydukları gibi. ölmeyecek kadar yemek, donmayacak kadar ısınmak, ayıbını göstermeyecek kadar giyinmek ve bol su olduktan sonra, gerçek anlamda "yaşamak" paraya ihtiyacımız yok. yaşamaktan anlamamız gereken üretmek olmalı o halde. aklıyla, duygularıyla, elleriyle, tüm varlığını katıp, yaratabilmek çabası yaşamak. fiziksel özgürlüğün kısıtlandığı zamanlarda bile, zihin özgürdür. istediği dünyayı yaratıp kendini içine kilitleyiverir. artık yasaklı olan dış dünyadır, kişi özgürdür. insana mutsuzluğu, durağanlık ve kısırlık getiriyor. işlemeyen bir beyin, işlemeyen bir beden çürüyor. bu kısır döngüyü kırıp insanlığa onurunu ve saygınlığınız kazandırmış bu adama bir kez daha hayran oluyorum.
(bkz: agony and ecstasy)
(bkz: achilles agony and ecstasy in eight parts)
charlton heston'un michelangelo'yu oynadığı 1965 yapımı carol reed filmi. muhteşem sistine şapelinin sorunlu yapım hikayesini görkemli ama saçmasapan biçimde anlatır. sürekli yapıp bozulan anlaşmalarda, papa'nın ısrarla kira parasını mikelancelo'ya kaktırması filmin en keyifli detayı..
