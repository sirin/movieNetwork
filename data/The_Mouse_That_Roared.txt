peter sellers'in üç rolde birden oynadığı, kimsenin bilmediği küçücük bir avrupa ülkesinin işleri çok kötüye gittiği için himayesine girmek amacıyla amerika'ya savaş açtığı ama savaşı tesadüfen kazanıp dünyanın en güçlü bombasını ele geçirdiği komik bir film. (bkz: dr strangelove)
(bkz: bir aslan miyav dedi)
film;şimdi ismini hatırlayamadığım bir yazarın gayet ciddi ve trajik olan aynı adlı romanından sinemaya uyarlanmıştır. (bkz: kükreyen fare)
1959 yapımı jack arnold filmi..peter sellers'ın asker-marshal-, başbakan * ve elizabeth bozması(?) kraliçeyi- grand duchess gloriana- canlandırdığı üçü birarada filmlerinden "q bombalı" bir diğeri.. fakat profesör kokintz'in kızını da jean seberg'in canlandırdığını duyurmadan geçmeyelim; çarpılırız kötü olur.. (bkz: grand fenwick)
peter sellers'ın abuk karakter canlandırma sanatının öncülerinden olduğunu gösteren bir diğer film. grand fenwick adlı dünyanın en küçük ülkesinin abd'ye savaş açıp kazanmasını anlatıyor. --- spoiler --- işgal için çıkarma yapan 20 kişilik ordunun new york limanına indikten sonra işgal planı olarak komutanın elindeki a city guide to new york kitapçığına bakması pek hoş bir detay olarak kalmış zihnimde. --- spoiler ---
(bkz: kayahan) **
filmde dünyanın en küçük ülkesi abd'ye karşı savaş açar. amaç savaşı kaybedip amerikanın yardımı ile ekonomiyi düzeltmektir. --- spoiler --- filmde bir sahnede başbakan olan peter sellers ordu komutanı peter sellers'e şöyle der: "ancak senin gibi bir salak bu savaşı kazanabilirdi." --- spoiler ---
fazlasıyla sevimli, ziyadesiyle keyifli ve bu özelliklerinden beklenmeyecek kadar ironi dolu bir filmdir. peter sellers sevenler, onu üç ayrı rolde gördükleri için bir hayli keyiflenirken, filmin genelindeki sıcak hava, peter sellers sevmeyen bünyelerde dahi ayrı bir tat bırakmaktadır. konunun işlenişindeki çizgi filmvari absürdlükler, başlı başına sıcaklık yaratmaktadır. üstüne de, böylesi keyifli bir filmin, 1959 yılında çekildiği halde abd'nin dünya düzenindeki konumunu inceden inceye eleştirmesi ayrı bir hoşluktur. --- spoiler gibi, değil gibi --- ülkenin tek geçim kaynağı olan şarapların abd'de taklidi yapılmış ve bu taklit ürünün çok satması, ülkenin ekonomisine derin bir darbe vurmuştur. bunun üzerine meclis toplanır ve durumun münazarasını yapar: - arkadaşlar, bu durumdan kurtulmak zorundayız; yoksa ekonomimiz iflas edecek. çözüm için önerim, abd'ye savaş açmaktır. - olur mu öyle şey? abd'yi savaşta yenmemiz mümkün değil ki! - zaten amacımız savaşı kazanmak değil, kaybetmek; çünkü abd, kendisine savaş açan küçük ülkeleri yendikten sonra, o ülkeleri ihya etmekte, ciddi anlamda maddi yardım yapmaktadır. abd'ye savaş açacağız ve kaybedeceğiz. tek kurtuluşumuz bu! --- spoiler gibi, değil gibi --- evet, sabun köpüğü gibi gözüken; ama öyle gözüktüğü halde gözleri yakmayan ve uçup gitmeyen bir film bu. tebessüm içinde izlerken, ayrıntılara dikkat etmeyi ve ironi algılarınızı açık tutmayı unutmayın.
gulduren, guldururken dusunduren de bir film.
çok şahane bir film. ingiliz mizahını yadırgayanlar için bile, gülecek pek çok enstantaneye sahip, hem düşündüren, hem güldüren bir film.
çok güzel bir öyküye sahip, baştan sona gülümsemeyle izlenen komedi filmi. peter sellers sevenlerin kraliçeyi mutlaka görmeleri lazım. bir de, dikkatli izleyince, amerikalılarla bayağı dalga geçilmiş, uzaylı sosisler, hollywood triplerinde ama süzme salak görevliler...
peter sellers diye izlemeye başlayıp jean seberg diyerek kalktığınız bir film. ah o ne güzelliktir...
leonard wibberley'in başyapıtı. her ne kadar peter sellers oyunculuğuyla filmini meşhur etmiş olsa da, kitabı da okunmaya değer. kükreyen fare adıyla sander yayınlarından çıkmıştı. (bkz: hey gidi sander)
peter sellers'in bu filmdeki oyunculuğu çok başarılı olmakla birlikte, milletin o dönem burada yapılmışı var demiş olma ihtimali kuvvetli. (bkz: alec guinness) (bkz: kind hearts and coronets)
abd başta olmak üzere dünyanın büyük devletleri ve diplomasi ile epey bi dalga geçmiş, ironi dolu, sağlam, komik film. peter sellers oyunculuğu ile her zamanki gibi bir takım şeyleri aşmış olduğunu gösteriyor. filmin en komik sahnelerinden biri; grand fenwick askerleri bomba ve esirler ile ülkelerine döndüğünde, onları ellerinde amerikan bayrakları ve "welcome americans", "americans we love you" gibi pankartlar ile bekleyen halkın arasında gözüken "go home yank" pankartıdır. ayrıca esir alınan generalin teneke tabak diye tutturması ve en nihayetinde adamları yukarda genç kızlarla sefa sürerken, zindanda "günlerini gösterdim, teneke tabak yokmuş ha? varmış işte" diyerek yemek yemesi de ayrı güldürmektedir.
