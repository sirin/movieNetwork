robert j. avrech'in senaryosunu yazdığı bir sidney lumet filmi. ara ara, özellikle de hasidî (galat-ı meşhuru için: (bkz: hasidik) tipler ya da melanie griffith'i gördüğümde aklıma gelirdi bu film. 1992 yapımı imiş ama '94 ya da '95'te gelmişti türkiye'ye; ankara batı sineması'nda izlemiştik. hatta filmden çıkınca kabbala hakkında bir kitap aldığımı hatırlıyorum. aklımda kaldığı kadarıyla new york'daki hasidî cemaati içinde bir cinayet işleniyordu ve melanie hanım da polis dedektifi olarak soruşturmayı yürütüyordu ama cemaatin ser verip sır vermeyen, devleti işlerine karıştırmak istemeyen, hele hele de bir kadın tarafından soruşturulmaktan rahatsız olan yapısının üstesinden de gelmek durumunda kalmıştı. içlerinden genç bir hasidi -ki galiba cemaat lideri rabbinin oğluydu- ile âşık oluyorlardı birbirlerine ama bu sonu olmayan, umutsuz bir aşktı. peki bugün neden hatırladım bu filmi, benim aklımda o genci eric stoltz canlandırdı diye kalmıştı, bugün tesadüfen onun başlığına denk geldim, baktım filmografisinde bu zikredilmemiş, imdb'de araştırınca ah evet dedim, ariel rolündeki eric thal idi. böylece 2 senelik bir ukteyi de doldurmuş olduk sevgili okurlar.
