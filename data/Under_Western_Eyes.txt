joseph conrad romanı. çarlık rusya'sında (eki nereden ayıracağımı bilemedim fakat?) bir üniversite öğrencisi olan razumov bugün yaşasa "abi buradan çıkınca şirketler havada kapıyor zaten seni, p&g'de staj yapıyorum bu yaz, sen naaptın?" diyen biri olabilecek, etrafındaki politik olaylarla ilgilenmeyen, bitkiden hallice bir kişidir. bir gün haldin adında bir tanıdığı çıkar gelir; haldin olaylara karışmış* bir insandır ve yardım istemektedir, razumov panik olur bir şeyler olur, olaylar gelişir. devrime inanmamak henüz in değilken devrime inanmayan conrad'ın aynı zamanda dostoyevski'yi sevmediğini, bu kitabı da biraz suç ve ceza'ya cevaben yazdığını söylerler. raskolnikov - razumov filan. buradan hareketle kitabın başlığına da "bütün bu karışıklıklar, olaylar, başımıza batı'nın ördüğü çoraplardır; fransız devriminin sonuçlarıdır, nerede kaldı o eski slavlar" gibi bir yorum getirilebilir mi? bilmiyorum açıkçası, kitabın adından pek bahseden yok zaten makalelerde bile. getirmiş bulundum böyle hasbelkader, plagiarism ise affola, saçmalamışsam da hakeza.
