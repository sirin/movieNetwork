preston sturges'un kalbur üstü tüm işlerinde olduğu gibi kendine has bir parıltısı olan hakiki bir satir, kendisinin de başyapıtı kabul edilen süper film. iki tane adamın tren üzerinde boğuşmalarıyla açılıyor film, uzun bir süre kapıştıktan sonra ikisi birden denize düşüyor ve the end yazısı beliriyor ekranda. yani biz, bizim filmin başında sullivan'ın filminin sonunu görüyoruz. sullivan'ın bu hengame ve karakterlerin sonlarına ilişkin getirdiği yorum ise ilginç "kapitalizm ile sosyalizmin kavgasında ikisi de kaybetti". sturges'in film boyunca birçok kez hollywood'a dokundurduğu nokta da bu aslen. ucuz mesaj verme çabasını abuk sahnelerle dolu filmlere yedirip toplumsal olmaya soyunmanın aslında ne kadar da iki yüzlü bir tavır olduğu. bu fikriyatın ve antitezinin ete kemiğe büründüğü sahne ise sonlara doğru, sullivan'ın çark etmesini sağlayan, kilisedeki film izleme sahnesi. aslında yapılması gerektigi gibi goze sokmadan o kadar ince bir mesaj veriyor ki sturges, hayran kalmamak elde değil. genel geçer bir tavır değil bu elbette, bu gün de güncelliğini koruyan, dünya durdukça var olacak olan bir probleme getirilmiş doğru ve zeki bir bakış. bu yüzden en azından ideolojik tavrıyla eskimeyecek, her daim taze kalacak bir eser bu.
filmin mesajı tartışılır. "fakir halk için komedi filmleri çekin. siktir edin fakirlerin dertlerini anlatan filmler yapmayın, fakirler bunları izlemiyor zaten." diyor. veronica lake moral bozucu derecede güzel. diyaloglar başarılı. filmdeki en can alıcı diyalog da şöyle bir şeydi zannedersem: - film yönetmenlerini bir demiryolu görevlisine saldırdı diye buralara koymazlar. + koymazlar mı? alttan alta iyi giydiriyor adalet sistemine.
filmin sonunda verilmek istenen mesaj; sinemanın sadece bir güldürü aracı olarak kullanılmasının fakir, zor durumdaki insanlar(bu film özelinde) ya da sıradan insanlar(evrensel anlamda) için daha iyi olduğunu betimlemek için değildir! sturges' ün asıl anlatmak istediği mevzu; zorlama bilgelik, gereksiz ciddiyet ve bilmiş tavırların insanlara, kısa bir süreliğine de olsa dertlerini unutturan eski ekol bir komedi filminden, daha fazla yararı olmayacağıdır. sturges burada dönemin kendini bir şey sanan, sözde 'toplumsal' hollywood yönetmenlerine dokundurmaktadır.
