willian faulkner in romani.roman anlatim dili bakimindan cok elestiri almasiyle birlikte gene anlatim dili sayesinde kult olmayi basarmistir.bir ailenin yok olusunu anlatir...
(bkz: the filth and the fury)
türkçe'de ilk kez, rasih güran çevirisiyle remzi kitabevi semalarında görülmüş bir yapıttır; görgü tanıklarının ifadesine göre sene 1965'dir, hatta fiyatı da 10 liradır..
en zor okunan roman olduğu iddia edilen eser. (bkz: ben okumadım)
william faulkner 'ın başyapıtı. yazar kitabın okunma aşamasının da yazma aşması gibi sancılı ama ilerleme kaydedilince zevkli olmasını hedef almıştır. türkiye 'de en son baskısı 1965'te yapıldığı için bulması biraz zordur...
midwestli rock grubu. kendilerine http://www.thesoundandthefury.com/ dan ulaşılabilir. son albümleri another stage mükemmeldir. ama self released olduğu için rafları süslememektedir. the rape ve millionaire losers şarkıları tadılası harika bir gruptur.
okunması zor ve amerikan kültürüyle fazla içli dışlı bir roman olması itibariyle bana ilgi çekici gelmemiş. ancak deneysel olarak okunması ilginç olan bir kitap. okunması en zor kitap olduğu tezine katılmıyorum daha zor okunan kitaplar vardır kesinlikle.
duyurulur; yapı kredi yayınları bu kitabı yeniden yayınlıyor..
trajik hikayesinin üzerinde, var olan roman geleneklerine bir saldırı, anarşik bir üslup ihtiva eder.
ilk bolumunun otuz uc yasinda ama dogustan hafif embesil olan benjy tarafindan anlatildigi ve zaman zaman gecmise dondugunu goz onunde bulundurarak daha rahat okunacak bir william faulkner romani
david ives'in sure thing oyunundaki hanım kızın okuduğu romandır ayrıca.
yapı kredi yayınları tarafından kasım 2004'te ilk baskısı yapılan, şubat 2006da ise üçüncü baskısı ile raflarda yerini alan kitap. aşağıdaki 5 ana bölümden oluşuyor. 7 nisan 1928 2 haziran 1910 6 nisan 1928 8 nisan 1928 ses ve öfke'ye ek : william faulkner * * okuduktan sonraki edit : ilk iki bölümü okurken insanın kendisini zorlamaması gerekiyormuş. ben bunu anladım. sonrası ise konuyu anlamanız açısından ilk iki bölüme ışık tutuyor. gene de güzel bir kitap.
“en iyi romanı” kavramının göreceliğini unutmaksızın “en öne çıkanı” demeli ve şüphesiz modern edebiyatın mihenk taşlarından biri olmasını sağlamış özellikleriyle “roman kavramını değiştiren”dir. tek bir seferde yenilip yutulabileceği düşünülmemelidir, araştırma ister, anlama sınırlarını zorlar, sabır ister, ve maalesef yazarın külliyatına hakimiyet ister. yerel olduğundan dem vurulmasın, özelliği budur, yerel karakterlerden evrensel durumlara ulaşır, tek tek olayları anlatır gözükürken genişleyen ve daralan duyguları kurcalar, insanlık trajedisini okuruna gümüş bir tepside sunmaktansa bir bilmecenin parçaları olarak ortaya atar, ve okura bu parçaların kendi yaşamlarında birleşme olasılığından söz eder. --- spoiler --- roman 4 bölümden oluşur ve her bölüm farklı ağızlardan anlatılır. bir ailenin kişisel tarihi diyebileceğimiz roman, son bölüm hariç ilk 3 bölümde kendi anlatıcı sesinin aile içerisindeki trajedisine odaklanır. 7 nisan 1928 – benjamin 2 haziran 1910 – quentin 6 nisan 1928 – jason 8 nisan 1928 – william faulkner yine de romanın temel sorunsalı insanlık trajedisi değildir; “zaman” kavramıdır. diyebilirim ki, tüm kitaba alttan alta yedirilmiş, yazar tarafından kurcalanan gizli tema zaman’dır. kitabın en zorlayıcı bölümü okurun da kitapla ilk tanıştığı, birinci bölümdür. her bölüme bir tarih atılmış olsa da bölümler tam olarak o günü anlatmaz ve sık sık zamansal atlamalar yaşanır. ilk bölüm hariç, diğer üç bölümde daha doğrusal bir anlatım vardır, lakin ilk bölüm bütünüyle zamansal atlamalardan oluşan, olayların, kişilerin birbirine girdiği tam bir kurgusal karmaşadan kurulmuştur. bu bölüm aynı zamanda faulkner’ın manifestosu gibidir, bilinçli yapıldığı çok bellidir, amaç roman sanatının o zamana kadar ki tüm doğrularını altüst etmek, yeni bir roman anlayışının ilk örneğini vermektir. bana göre birinci bölümü sağlam kafayla aşan bir okur, bu kitabı bitirmiş sayılır. çünkü diğer bölümler çeşitli aralıklarla ilk bölümdeki karmaşanın bir düzene oturmasını sağlayacak ipuçları barındırır. ilk bölümün bu manifestoda önemli bir yer tutacağını, yine ilk bölümün anlatıcısının özelliğinden kestirebiliriz; anlatıcı, zeka özürlü kardeş benjamin’dir. bölümün karmaşık yapısı, bir anlamda, zeka özürlü bir gencin kafasının içinden geçenleri, bu kafanın çalışma şeklini, bir haritasını çıkarmakta bir araçtır. zaman kavramı da ilk bu noktada sorgulanmaya başlar, benjamin için zaman diye bir şey yoktur. o, yaşı ilerledikçe dış dünyayı aynı algılamaya devam eder. ikinci bölümün kahramanı –belki de en çarpıcı faulkner karakteri- quentin’de başka bir zamanda, başka bir mekanda 'zamanın, geçmişinin' ona çektirdiği acılarla boğuşmaktadır. günün sonunda intihar edecek olan quentin gün boyu cebindeki aile yadigarı saatle bir hesaplaşma içerisine girer. ailesinin varını yoğunu harcayarak harvard’a gönderdiği quentin bir yandan bu sorumluluğun altında ezilirken diğer yandan kızkardeşiyle girdiği ensest ilişkinin yaralarını kanatır durur. quentin tam anlamıyla trajik bir karakterdir. ölümün kıyısında olduğu her satırda bellidir; sempatimizi kazanır, bize kitabın en sert darbesini vurur. buna rağmen kitapla ilgili en net ikinci gerçek kitabın asıl kahramanının kızkardeş caddie olduğudur. kitabın tüm karakterleri bir şekilde caddie’nin ruhuyla görünmez bir bağ içerisindedir. caddie güneyin karanlık tutuculuğu içerisinde sıradışı bir kadındır ve bunun acılarını yaşam boyu çeker. o bir kurbandır, ve tüm aileyi dağılmaya sürükleyen merkezi elemandır. diğer kardeşler gibi kendisine ait bir bölümü yoktur ama aslında tüm bölümlerde o vardır. üçüncü bölüm aileden geriye kalan tek oğul jason’ı anlatır. diğer kardeşlerden ona yansıyan acılar ona da ağır gelmekte, hayatta kalabilmek için sert, acımasız ve kurnaz olmayı seçmektedir. evin babasının ölümü, kardeşi quentin’in intiharı, kızkardeşi caddie’nin evden kovulması, benjamin'in bakımının ona kalması onu compson ailesinin reisi yapar, o da bu enkazın altında kalmaktadır. son bölümde caddie’nin günahları şimdi iki kardeşin ensest ilişkisinden olup olmadığı belli olmayan gayrimeşru bir kız çocuğunun üzerindedir, ne ironik ki bu kızın ismi de quentin’dir. özellikle okuru uyarmak gerekir, ilk bölümde bu iki isim faulkner tarafından kasıtlı olarak birbirine karıştırılmaktadır. caddie ve özürlü benjamin’in çocukluklarından başlayan yakınlıkları okurda vurucu etkiler yapar. bu bölümler faulkner tarafından mükemmel bir edebiyat diliyle ve duygusallıkla yazılmışlardır. aynı şekilde erkek kardeş quentin’in caddie’yle olan ilişkisi, düşkünlükleri yine aynı etkileyici sahnelerle okuyanı yaralar, üzer. --- spoiler --- işte genişleyen ve daralan duygular derken bu anlatılmak istenir, yutkunamadığımız zamanlar. her okuyuşta tekrar tekrar çözülen bu mükemmel romanın özellikle ikinci bölümünün ilk paragrafını işaretlemek isterim. denebilir ki bu paragraf tüm romanın özüdür, ve belki de bir romancı olarak faulkner’ın özüdür. kitabın ismine de gönderme yapan özel bir alıntıyla bitirmeli: “sonra benjamin yeniden çığlığı bastı, umutsuz ve uzun bir çığlık. hiçbir şeydi bu. yalnızca ses. hepsi de olabilirdi; gezegenlerin bir an birleşmesiyle ses haline gelen zaman ve haksızlık ve keder.” alıntı: ‘ses ve öfke’, william faulkner, çev.rasih güran, yky, 2.baskı; ocak 2005, sf: 250.
(bkz: martin ritt)
adını macbeth'in bi monologundan alan romanmış.. "to-morrow, and to-morrow, and to-morrow, creeps in this petty pace from day to day to the last syllable of recorded time, and all our yesterdays have lighted fools the way to dusty death. out, out, brief candle! life's but a walking shadow, a poor player that struts and frets his hour upon the stage and then is heard no more: it is a tale told by an idiot, full of sound and fury, signifying nothing..." ben wikipedia'nın yalancısıyım..
--- spoiler --- compsonlarin mutfaginda üc saat ileri de olan saatle, quentin'in saatinin camindaki kan lekeleri ve marti (kacinilmaz son) seklinde kirilmis, bükülmüs yelkovan/akrebiyle, ve koku tasvirlerinin isaret ettirdikleriyle doruklara varmis bir roman. --- spoiler ---
çevirisindenmi yoksa kitabın okunmasının zorluğundanmı anlayamadığım, 4. defa okumaya başlayıp bıraktığım. kitaplığımın tozlu rafında okumamı bekleyen başbelası kitap.
yky baskisinin arkasinda yuzyilin yalanlari arasina girmis bir cumle bulunur: "yuzyilin klasikleri arasina girmis bir roman ses ve ofke." wikipedia da daha dehsetengiz cumleler de mevcut: "roman buyuk bir basari kazandi ve amerika nin en buyuk romanlari arasinda onemli bir yere kavustu. bircoklari tarafindan 'tum zamanlarin en iyi 100 kitabi' arasinda gosterildi. modern library tarafindan yirminci yuzyil in ingilizce yazilmis en iyi altinci romani secildi. ayrica william faulkner in 1949 nobel edebiyat odulu almasinda onemli rol oynadi." simdi benim sahsi kanaatim su: cok nesilli bir aile trajedisi icin yuz yillik yalnizlik, embesil algisi icin i am sam, ensest icin iki doz sebnem isiguzel oykusu, uslup alasagi etmek icin mrs dalloway, afro-amerikan tarihi ve siyah hareketi icin de google, ya da the color purple vesaire, bilemedim simdi. ancak all in one isterim diyorsaniz ses ve ofke cozum olabilir; randiman alamama hakkiniz saklidir. benim acimdan en iyi kisimlari sunlar oldu: --- spoiler 1 --- "asagidakiler compson ailesinden degiller. zenci bunlar." yky 4. baski, istanbul, eylul 2007, sf. 294 --- spoiler 1 --- --- spoiler 2 --- "dilsey: katlandilar." yky 4. baski, istanbul, eylul 2007, sf. 294 --- spoiler 2 --- ya da bir daha okuyayim bunu, ben hikmetinden nasiplenemedim belki. ama insan dusunmuyor da degil, oturup bir defa falanca roman okumak ikinci defa ses ve ofke okumaktan yeg midir diye.
modern edebiyatın başyapıtlarındandır. ilk iki bölümde romanın kurgusunu anlamak mümkün değildir. hatta bu kitabı ele alan çoğu kişinin ilk iki bölümü bitirmeden kitabı okumaktan vazgeçmesi muhtemeldir. mamafih üç ve dördüncü bölümler okunup kitap bitirildiğinde etkisi uzun süre okuyucunun üzerinde kalacak dev bir eserin parçaları tamamlanmış olur. aynı olaylar farklı kişilerin bilinçlerinden anlatılır. burdaki amaç, gerçeğin insandan insana değişebileceği olgusunu işlemektir. tabi gerçek, kitaptaki karakterlere göre değişebileceği gibi okura göre de değişebilir. faulkner, 19. y.y. yazarları gibi bize kendi bakış açısını sunmaz, bizi 3 karakterin ve kendimizin bakış açısıyla baş başa bırakır. bir ailenin ve o ailedeki bireylerin bir çorap gibi sökülen, bir cam gibi parçalanan, dağılan yaşamları anlatılır. romanda sık sık okurun karşısına çıkan zihinsel özürlü kardeş benjamin'in ağlamaları, haykırmaları, çığlıkları yaşanan bütün trajediye, acının ağırlığına karşı bir tepki gibidir. bu romandan yola çıkarak yaşam hakkında genel bir yargıya varmak ya da yorum yapmak doğru değildir kanaatimce. insan vardır bu kitapta, insanlar, aptal insanlar, düşünen insanlar, günahkar insanlar, mantıklı insanlar, fedakar ve sıradan insanlar. ama hiçbiri, yıkılan bir düzenin, derinlere kök salmış bir trajedinin parçası olmaktan kurtulamazlar. bir yandan dile getirilmeyen, insan yüreğinde sıkışıp kalan duygular, bir yandan benjy'le beraber yüksek "ses"le haykırılan acılar, bir yandan jason'un "öfke"siyle ifade bulan tüm yaşananlar...
amerikan edebiyatının nobel'li yazari william cuthbert faulkner'in kendine özgü yoğun anlatımıyla, duyguları aktarmada üst seviyeye ulaştığı romanıdır. kitabı rasih güran çevirmiş, yky basmıştır. çok sağlam kitaptır.
"june 2, 1910 when the shadow of the sash appeared on the curtains it was between seven and eight oclock and then i was in time again, hearing the watch. it was grandfather's and when father gave it to me he said i give you the mausoleum of all hope and desire; it's rather excruciating-ly apt that you will use it to gain the reducto absurdum of all human experience which can fit your individual needs no better than it fitted his or his father's. i give it to you not that you may remember time, but that you might forget it now and then for a moment and not spend all your breath trying to conquer it. because no battle is ever won he said. they are not even fought. the field only reveals to man his own folly and despair, and victory is an illusion of philosophers and fools." william faulkner, "the sound and the fury", vintage, 1995, p.74.
anlaşılmaması faulkner'ın ruhunu, anlaşılması ise okurun canını acıtan kült eser, compson ailesini kuşatan lanetin kalbine yolculuk. bilinçakışı salt bir yöntem değil, okurun yaşadığı bir halettir. bu halet de benjy, quentin, jason ve son olarak zenci hizmetkâr dilsey'in gözünden, onların işittiği halleriyle anlatılır; okurun beyni mikserle çırpılır. faulkner'ın dilsey'i 3. tekil şahısla konuşturması ise, "bir zencinin bir kişiden önce bir davranış olduğu"nun resmidir. türkçe'de ilk olarak 1965'te remzi kitabevi'nden çıkmıştır; rasih güran'dan sonra bu işe kalkışan oldu mu bilmem; ama kendininkine olduğu kadar, bizim canımıza da okumuştur. her babayiğidin harcı değil; rahmetle anıyor, hürmetle susuyorum.
modern romanın en belirgin özelliği olan biçim ve içerik arasındaki uyumun timsali bir romandır. ilk bölümde benjamin ve ikinci bölümde quentin'in zaman algısında görülen yarılma, aydınlanma fikriyle birlikte gelen amaca yönelik, ilerlemeci yaşam ve bölümlere ayrılmış zaman anlayışını eleştirir.
yanlış yerde geziniyorum, hissini uyandıran zor bir kitap. ilk birkaç sayfada; acaba neden anlayamıyorum, diye sormadım değil.
daha 1960larda dilimize çevrilmiş ( yapı kredi aynı çeviriyi yayımladı) william faulkner'ın ve bilinçakışı tekniğiyle yazılmış romanların önde gelenlerinden biri. elimdeki 1965 çevirisindeki uzun önsözde çevirmen, türk okuyucusunun kültür seviyesini (!!!) iyi bildiğinden oldukça detaylı bilgi veriyor. bakın diyor siz şu kısmı anlamazsınız peşinen anlatayım diyor ve romanı kısım kısım zamansal sıraya göre yani romanın akışının tam aksine anlatıyor. iyi de yapıyor, o dönemde türk okuyucusu pembe dizi, kerime nadir, cronin vb romanlar okumakla meşgul..sen kalk dünya romanının kilometre taşlarından birini çevir.. faulkner yeni yeni turk okuyucusunun alışmaya başladığı bir yazar. tüm yapıtlarını yapı kredi yayınlamaya devam ediyor.seri tamamlanacak gibi. yayınevinin çok satma diye bir beklentisi yok elbette..hele ki söz konusu faulkner gibi uç bir yazarsa
quentin'in zamansız saati ile caddy'nin saatsiz zamanı arasında, olan bitmeyen, garip ve mükemmel roman.
beni epey burkmuş bir kitap. okuduğum romanlar içinde en iyi düşünülmüş ve yazılmış olanlardan biri. kitabı okumak her ne kadar güçse de -burada teknik özelliklerinin yanında çeviriden okumak ve amerikan tarihini ne ölçüde bildiğimiz de belirleyici- ısınılması faulkner'in diğer yapıtlarından daha kolaydır ve bir kenara bırakılsa da günü geldiğinde mutlaka okunup bitirilir.
bu kitabın türkçe çevirisi o kadar kötüdür ki, faulkner'ın üslubu da işin içine girince, kitabı iyice okunmaz kılmaktadır. tez zamanda yky yeniden çevirte şu kitabı. (bkz: sinirden kendini sikmek) ilk paragrafın aşağı yukarı çevirisi şöyle olması gerekirken: "çitlerin ardından, büklüm büklüm çiçekli boşluklar arasından, vurduklarını görebiliyordum. onlar bayrağın bulunduğu yere doğru ilerlerken ben de çit boyunca ilerledim. luster çiçek ağacının dibindeki çimenlerde aranıp durmaktaydı. bayrağı yerinden söktüler, yine vuruyordular işte. sonra bayrağı yerine taktılar ve masanın oraya gittiler, luster vurdu ve ardından diğerleri vurdu. sonra çekip gittiler, ben de çit boyunca ilerledim. luster çiçek ağacından uzaklaştı ve çit boyunca ilerledik beraber ve durdu onlar ve biz de durduk sonra ve luster çimlerin içinde aranıp dururken çitlerin ardından baktım ben." şöyledir ne yazık ki (çevirmen benjy'nin kavramlardan yoksun zihin yapısını boş verip, açıklamaya girişmiş bazı kısımları): "parmaklığın arkasında, sarmaşıkların arasından, vurduklarını görüyordum. bayrağın olduğu yere geliyorlardı ve ben yürüdüm parmaklık boyunca. dutun çevresindeki otların içinde aranıyor luster. bayrağı çıkardılar, vuruyorlardı. sonra bayrağı yeniden diktiler, tablaya gittiler, vurdu, öteki de vurdu. sonra yine vurdular ve ben yürüdüm parmaklık boyunca. dutun oradan geldi luster ve biz yürüdük parmaklık boyunca, vurdular ve biz durduk, parmaklığın arasından baktım, luster aranıyor otların içinde." kabul, paragrafta "curling flower spaces" ve "table" diye geçen kısımları ben de tam anlayamadım, fekat paragrafın genelinin böyle çevrilemeyeceği kanaatindeyim. benim eyyorlamam bu kadar.
bu kitabı okumaya başlamam aynı zamanda william faulkner ile de ilk tanışmam olduğu için zor bir okuma süreci geçirdim. kitabın ilk bölümü zihinsel engelli benjy'nin anlatımıyla oluşturulduğu ve zaman kavramı alt üst edildiği için bu bölümü bitirdikten sonra kitabı bırakmaya, faulkner'in anlatım tarzına alışmak için daha kurgusal açıdan yine zorlayıcı olmasına rağmen ses ve öfkeden çok daha kolay anlaşılan bir kitabı olan sanctuary yani kutsal sığınak'ı okumaya başladım. zaman kavramıyla ilgili spoiler'in ardından kaldığımız yerden devam ediyoruz: --- spoiler --- italik kısımlar anlatıcının zamanındaki gitgelleri belirtmekte ve hemencecik farkına varmak pek mümkün olmuyor. faulkner bu karmaşıklığın okuyucuyu zorlayacağını bildiği için başta buraları renkli bastırtmak istemiş ama yayınevi kabul etmemiş; iyi ki de etmemiş, o ne öyle renkli renkli kitabın ağırlığını ve ciddiyetini götürecek yazı stili... --- spoiler --- diğer kitabı okuyup, ses ve öfke'ye dönüş yapınca artık ne ile karşılaşacağımı çok daha iyi anladım ve ona göre ayrı bir dikkatle okudum. zaman kavramı ve kurgudaki ilginçlik biraz daha anlaşılır kalıyor ama yine de sadece birinci bölümü okumak benjy'nin anlattıklarını anlamak için yeterli değil, çünkü kitabı bitirip burayı bir kez daha okumak gerekiyor. evet bunu da yaptım ve anca birinci bölümün kurgusunu tam olarak çözdüm, yani 3. okumada. birinci yani benjy'nin bölümünden ziyade okuyucuyu iyice şaşırtan kısım ikincisi yani büyük kardeş quentin'in gözünden olayların anlatıldığı kısım. hemen bir spoiler verelim: --- spoiler --- quentin zeki bir genç ve bu ikinci bölümde onun harvard'a gidişi sırasında kafasından geçenler birinci şahıs tarafından anlatılıyor. tarih haziran 1910 ve quentin'in intihar edeceği gün. quentin'in kafası allak bullak, gerçekten de delirmek üzere ve bu yüzden ne anlattığını idrak etmek çok zor, ilk okuyuşta rahatlıkla çıkarabileceğimiz en büyük olay kız kardeş caddy'e karşı hissedilen sahiplenme duygusu ve arada geçen ensest ilişki sözleri. quentin'in ima ettiği ensest ilişki kitabın ilerleyen bölümlerinde de jason tarafından ima ediliyor ancak ortada somut bir şey yok. olabilecek en ciddi somut belge caddy'nin kızının adını quentin koyması ki bu bile asla yetrli bir sebep değil. zaten kitap üzerine derinlemesine bir araştırma yaparsanız, quentin'in güneyin mufazakar yetiştirme tarzı ve kız kardeşine olan düşkünlüğü yüzünden mevcut dengesizliği ile beraber bunları kafasında kurup caddy'yi bir anlamda temizlemeye çalıştığını görebilirsiniz. --- spoiler --- üçüncü ve dördüncü bölümler lineer bir kurguya sahip ve fazla bir yorum gerektirmeyen kısımlar. okuyucu olayları bu bölümde çözüyor ve jason'un kişiliğini öğrenme fırsatını yakalıyor. kitabın en sonunda bulunan ek kısım kitaptan yıllar sonra yazılmış bir bölüm ve artık okuyucunun kafasında her şey daha bir yerli yerine oturuyor. son bir spoiler daha koyup yazımı noktalıyorum: --- spoiler --- ilk bölümde benjy'nin çocukluğuna döndüğü sırada caddy ağaca çıkarken erkek kardeşlerin caddy'nin külodunu görmesinin anlatıldığı ufak bir bölüm var. bu bölüm sayesinde kardeşlerin caddy'e karşı hissettiklerini anlamak mümkün. benjy için caddy kendisine bu hayatta değer veren tek insan, zaten bahçenin yanındaki golf sahasında oyuncular ne zaman caddie diye bağırsalar benjy kendisinden geçiyor. jason'un külodu görmesi onda inanılmaz bir tiksinti yaratıyor ki caddy'nin ahlaksızlıklarına jason hayatı boyunca benzer tepkiyi veriyor. --- spoiler ---
--- spoiler --- ses ve öfke.. bence romani klasik haline getiren benjy tarafindan anlatilan ilk bolum ve quentin'in anlattigi ikinci bolumdur.. ilk bolum, sanki satir aralarina gizlenmis bir sifreyi cozmeye calisiyormus hissi verir.. bilinc akisi yonteminin getirdigi zorluk, zihinsel atlamalar, zihinsel ozurlu birinden olunca daha da guclesiyor.. bir de romanda iki quentin olmasi cabasi.. benjy'nin bolumunde cocukluk anilari inanilmaz guzel anlatilir.. cunku benjy olaylara yorum yapamaz, yargilayamaz, gordugu gibi anlatir.. bu bolumde kardesler arasindaki, kiskancliklari, sevgileri, koruyuculuklari, digerlerine ustun gorunme/ustunluk saglama cabalarini, dış dünyadaki olaylara bakis acilarini ve aralarindaki degerlendirmeleri goruruz.. benjy, empathynin lazslo'su gibidir sanki ama elijah gibi kendisi yasar digerlerinin acisini, vicdan azabini.. belike bu yuzden surekli agliyordur kimbilir.. olaylari, kisileri kokularina gore algilar/degerlendirir.. zihni ne kadar gelismemisse koku alma/bunu degerlendirme duyusu o derece gelismistir.. caddy ilk baslarda agac gibi kokar ona.. agac gucludur, koruyucudur, canlilik vericidir, seker portakalindaki gibi sirdas-arkadastir, besleyicidir.. benjy de caddy'de bunlari buluyordur belkide.. onun yaninda kendini guvende hisseder, sevildigini hisseder.. herseyi hisseder benjy, kokusunu alir.. caddy'nin yedigi naneler entarisine sinmistir ve her nanesinden sonra entarisini cikarmaya calisir.. benjy o kadar temiz, o kadar iyi kalpli anlatir ki caddy'yi, kitaba huznu katan da bence bu anlatimdir.. bu kadar hayat dolu, sevecen, icten birinin; hem kendinin hem quentin'in yasamini mahvetmesi okuyucuyu da mahveder.. quentin.. benjy'nin bolumunde quentinden pek bahsedilmez, daha dogrusu sanki biraz geride duran, daha mantikli, herseyin farkinda bir cocuk hissi verilir.. sanki hep gozlem yapiyormus gibidir.. bence ses ve ofke, alfred adler'in (bkz: alfred adler/#24323103) bireysel psikanaliz kuramini olusturdugu ilk yillarda yayinlanmis olsaydi, kuramina destek icin quentini de ornek gosterirdi, raskolnikov'u gosterdigi gibi (bkz: · prestupleniye i nakazaniye/#24474021).. quentin'in anlatiminin oldugu bolum kitabin felsefi dusuncelerin daha belirgin oldugu bolumdur.. ozellikle, babasiyla yapmis olduklari konusmalari aktardigi bolumler.. zaman ve saat hakkinda yazilanlar cok etkileyici gelmisti bana.. faulkner, hem dostoyevskiden (krilov, ecinniler) hem jack london'dan (martin eden), hem camus'dan daha iyi anlatir intihar oncesi ruh halini.. nasil ki guclu bir alev, bozuk-depresif ruhlarda cosku uyandirir, gucluluk verir; su da icine ceker bu ruhlari.. quentin mumkun olsa golgesini bogacaktir suda.. ailenin ona vermis oldugu onemin, degerin altindan kalkamamanin acisini ceker.. caddy ile olan iliskisi zaten ruhunu boguyordur, bedeni bogulmus ne yazar.. romanda sesten cok kokulari duyarsiniz... ses ve ofke, duygularin kokusunu aldiginiz bir romandir ve yagmur kokar.. öle.
spoiler ===================================================================== quentin'in bulumunden birkac alinti yapalim biraz da.. cunku romana yagmur kokusunu veren bolum burasidir.. quentinin ruhu yaniyordur, intiharinin bir diger sebebi olan o cok sevdigi satilan topraklari gibi sever atesi, caddy ve benjy gibi.. hem kendini hem caddy'yi cehenneme kendisi atar, onu cehennemde bile korumak, saklamak ister.. ''biz o kadar korkunc bir sey yapabilseydik de kimse kalmasaydi cehennemde bizden baska''.. bu yanan ruh, ancak bir suya atlanarak- bogularak serinletilebilir.. bu su onu ayni zamanda 'kirlerinden' de kurtaracaktir.. agaclar gibi kokmalarini saglayacaktir.. ''bir insan kendi talihsizliklerinin toplamidir, bir gun gelir talihsizlik de yorulur sanirsin sen ama zaten senin talihsizligin zamanin kendisi olur'' ''saflık, olumsuz bir durumdur ve bu yuzden dogaya aykiridir..'' quentin, isledigi suca bahane bulmak ister ve babasinin bu sozune, ruhunu yatistirmak icin yapisir adeta.. ''babam, saati bana verdigi zaman, quentin, sana butun umutlarin ve ozlemlerin mezarini veriyorum demisti; o daha cok insan yasantilarinin sacmaligina varman icin acita acita kullanilmaya elverislidir.. bu saati sana zamani hatirlayasin diye degil, ara sira onu bir an unutasin ve solugunun hepsini onu elde etmek icin harcamayasin diye veriyorum'' ''kizoglankizligi kadinlar degil erkekler yaratmislardir demisti babam.. kizoglankizlik ölüm gibidir demisti, yalnizca baskalarinin icine sokuldugu bir durum ve ben demistim ama inanmanin onemi yok ve o demisti ki iste herhangi bir olayda da insani uzen bu ya: yalniz kizoglankizlik degil ki ve ben demistim ki niye kizoglankizligi bozulan ben olmuyorum da o oluyor ve babam demisti bu yuzden bu kadar uzucu ya bu olay'' ''babam saatler zamani oldururler demisti.. zaman demisti, kucuk carklarin tik taklarindan olusup kaldikca olmus demektir; ancak saatler durursa zaman canlanir'' ''bende aynen aglaya gibi mutsuz olucam.şimdi de mutsuz biriyim aslında tüm iliklerime kadar ve hep mutsuz olucamı biliyorum. ve asıl korkunç olanıda aslında mutsuz olmak için önemli bir sebebim yok.ergen kaprisi falan sanma'' öle.
kendi çapımda bunca yıldır oluşturduğum "edebiyat birikimi" mi bana sorgulatan eser. "ben bu kitabı neden anlamıyorum, bunca yıldır kitap hamallığı yapmışım ben demek ki" diye diye ilerledim bir süre. bu kadar zorlandığım, kapatmayı, yarıda bırakmayı düşündüğüm -şimdiye dek- bir umberto eco'nun kitapları oldu, bir de faulkner'in bu kitabı. ama sonuna kadar dayandım, bitirdim, iyi ki yapmışım. gerçi bunda, kitap kulübümüz için okumuş olmamın etkisi büyük. yüklediği bir sorumluluk duygusu var nihayetinde. bir de ar meselesi azdan çoktan; herkes şakır şakır konuşurken mel mel bakakalmak, bir edebiyatçı olarak. kitaba dönecek olursak, aslında yaklaşık ilk 45-50 sayfa çok zorluyor. ne okuduğunu, ne olduğunu anlamadan ve hep öyle gidecek zannederek okuyorsun. ilk bölümün sonuna doğru yavaş yavaş bir şeyler oturmaya başlıyor. sonra ikinci ve özellikle üçüncü bölüm akıp gidiyor zaten. bence bu kitabı okuyacaklar eğer yapabilirlerse birinci, ikinci ve üçüncü bölümlerden sonra tekrar birinci bölümü okusunlar, dördüncü bölüme ondan sonra gitsinler. bence o zaman daha bütünlük kazanabilecek roman kafalarda. bu roman, bazen mide bulandıran, bazen sarsan, çok etkileyici bir şekilde yazılmış. klasik olmayı o yüzden başarmış. çünkü sizi rahatsız etmeyen bir şeyin gerçek sanat olmasına imkan yok. --- spoiler --- beni düşünmeye en çok, quentin (kardeş olan quentin) 'in anlatıcığı olduğu bölümde zaman ile ilgili söylenenler itti. zaten kitaptaki zaman kaymaları, hatta zamansızlık, hatıra gelip aniden oradan giden anılar, bu bölümdeki zaman çözümlemeleri ile daha iyi anlaşılıyor. ve bu dağınık zaman-olay-mekan anlatımının en yoğun birinci bölümde, yani dilsiz ve zihin engelli benjy'nin anlatıcı olduğu bölümde olması, benjy'nin zihnine ve olayları algılayışına çok iyi işaret ediyor. --- spoiler --- kesinlikle bilinç akışı tekniğinin çok iyi, çok sağlam bir örneği bu kitap. dağılan bir ailenin, aslında hiçbir zaman birarada olamayışı, kurban edilenler, yüceltilenler, ebeveynlik, kardeşlik, yalnız bırakılmışlık... o kadar iyi anlatılıyor ki. ve okumayı düşünenlere son bir tavsiyem, bence kitaba başlamadan kitapla ilgili yazılmış yorum, eleştiri, değerlendirme vs. leri okumaları. yani spoiler yemekten korkmayın. böylece ilk bölümde daha az debelenirsiniz. zaten klasik olay örgüsü ve sürpriz bir son olmadığı için, önceden okuduğunuz hiçbir şey kitabı bozmaz, hatta bence sayfalardan, cümlelerden daha çok keyif almanızı sağlar.
okurken baya zorlandığım bi kitap. ama ya bi de bu kitabı samuel beckett yazsaydı nolurdu dedim, okumaya devam ettim. kitabı okurken insanın kafasında hep aynı şey dönüyor; bir insanın kendi hayatı dışındaki bi hayatı içseslerle anlatması nasıl bi şey nasıl yapmış bu adam bunu, üstelik farklı farklı kişilerin içinden seslenmiş. bazı yerlerde öyle cümleler var ki çok yerinde gözlemler çok iyi şekilde ifade edilmiş bunlarda. belki biz de görüyoruz ama sadece bilmekle yetiniyoruz ama biri kelimelere dökmüş bunları, kitaplar en çok bu yüzden güzel sanırım. şunlara bi bakın derim: --- spoiler --- "hep birden konuşuyorlardı, sesleri direnmeli, çelişmeli ve sabırsız gerçeksizliği bir olurluluk yapıyor, sonra bir olanak şekline sokuyor, sonra yadsınamaz bir gerçek yapıyor, her zaman böyle olur zaten insanların istekleri sözcükler haline gelince." "...bir ses çıkarmadan üstünlük gösterme hevesi, herhangi bir şeyin kanısına varmış görünme, büyüklere özgü bir özellik. sanıyorum ki insanlar, kendi kendilerini ve birbirlerini kelimelerle harcayarak hiç olmazsa hareketsiz bir dile bir felsefe getirmiş oluyorlar..." --- spoiler --- bunların dışında ikinci bölümde, quentin in anımsadığı talihle ilgili babanın lafları da güzeldi, hatta bunlardan anımsayamadığım biri bana tanpınar ın saatleri ayarlama enstitüsündeki "herkes hayatının bir devrinde şu veya bu şekilde talihinin şuuruna erer" cümlesini hatırlattı, baktım tanpınar önce yazmış. bu bölümün girişindeki paragraf en vurucu kısmıydı, orda ne anlatacağının ipucunu vermiş aslında yazar, zamanla bi derdi var, hepimiz gibi. bi de yine ikinci bölümde babanın kadınlar ve kötülüğe eğilimleri hakkındaki fikirlerini de isabetli buldum; bence de içgüdüsel bi meyil bu bizde. en çok ikinci bölümün sonunda zorlandım, bi kaç kere okudum ama iyice gözünü çıkartmış iç ses mefhumunun. kitabın adındaki öfkeye en çok yakışan karakterse jason; haksızlığa uğramışlığın öfkesi var onda bol miktarda. böyleyken böyle, bi de "öle". a priori için olsun bu:)
kitabın okunma hızı ya da vakıf olunma açısından çok da bir sorunu yok ama çeviriden mi kaynaklıdır bilmiyorum, dil yapış yapış. bilinç akışı dediğin noktalama işareti olmayan satırlar anlamına gelmez efendiler! önce o bilince sok beni, sonra akıt ki ben de akayım satırlar arasında de mi? neyse dur bakalım, kitabın kurgusu çok övülüyor, son iki bölümü de okuyup öyle karar verelim. yalnız zihinsel engelli bir bilinç tasvirini edebiyatta yapmak kolay şey değil, o açıdan bile klasik olur zaten kitap. pat pat pat flashları en iyi görsel efektte bile veremezsin öyle. adam yazmış beyler!
"mesele, hiçbir şeyin - dinin, gururun ya da başka bir şeyin - sana çare olamadığını fark ettiğin o radde değil; mesele, hiçbir yardıma ihtiyacın olmadığını fark ettiğin o mertebedir."
amerikalı yazar william faulkner'in dördüncü romanı. bilinç akışı yöntemiyle yazılmıştır. roman 1929'da başlayan büyük bunalım öncesinde amerika'nın güneyinde yaşayan compson ailesinin de bir nevi büyük bir bunalıma sürüklenişini anlatır. bilinç akışı yönteminden kaynaklı bu sürüklenişin anlatımı günlük olayların ekseninde devam eder. ailenin üç üyesinin gözünden yaşananlar ilk üç bölümde ayrı ayrı anlatılır. ilk bölüm zihinsel özürlü olan benjy'nin 7 nisan 1928'de bilincinden geçenleri aktarır okuyucuya. ikinci bölüm diğer kardeşleri quentin'in 10 haziran 1910'da intihar etmeden önceki gün zihninden geçenleri , üçüncü bölüm ise diğerlerine göre daha agresif olan jason'ın 6 nisan 1928 günü zihninden geçenleri aktarır okuyucuya. son bölüm ise dış anlatıcının 8 nisan 1928'de paskalya gününü aktarımıdır. compson ailesi'nin hikayesi bu üç erkek kardeş gözünden aktarılır fakat merkezdeki karakter kızkardeşleri caddy'dir. caddy'nin ahlak anlayışı hakkında erkek kardeşlerinin farklı görüşleri vardır. ama üçü içinde caddy bu çöküşün temsilcisidir. okunması zor bir roman olduğu muhakkak. olayları takip etmek yorucu. ne anladın sorusuna bi cevap aramaya kalkmak delilik. hangi olayın hangi kişilik yapısında ne gibi etkiler bıraktığını izlemek sürükleyen tarafı romanın. insan zihninin ne kadar gürültülü olduğunu düşünmeme sebep olmuştu.birde öfkelenmeye ne kadar kolay sebepler bulduğumuzu.
beyninizi kanırtmaya istediğiniz bölümden başlayabileceğiniz kitap. faulkner o kadarına izin vermiştir. ama sadece o kadarına.
tüyleri diken diken edecek, okunduğu dönem sürekli zihninizin içinde dolaşacak mükemmel bir roman. (bkz: stream of consciousness) william faulkner ile alınıp başka bir boyuta taşınmış. önce benjy'nin zaman ve mekandan ayrıca gerçeklikten (!) tamamen uzak zihnine çöp gibi atıp bırakıyor bizi faulkner. orada iyice bir debelendikten sonra, bu kez anlatıcı quentin'le sersemletiyor. zaman yine orada değil, yakalamaya siz de çalışıyorsunuz ölüme giden quentin'le birlikte. buraya kadar geldiğinizde bir daha başa dönüp düzenlemeye ve anlam vermeye kodlanmış zihninizi tatmin etmeye çalışıyorsunuz ama yine boşuna. geride kalan sayfalara geri dönüşler, tekrarlar hep nafile. belki biraz son iki bölümde jasonla ve dilsey'yi takip eden anlatıcıyla anlam vermeye başladığınız anlar oluyor gibi oluyor. çok hüzünlü, güzel, nefis bir şey. faulkner (bkz: twilight) isimli kısa hikayesinde yarattığı caddy karakteri ve büyükannesinin cenazesini ağaca tırmanmış izlerken kardeşlerinin aşağıdan caddy'nin çamurlu kilodunu gördüğü bölümden ilham alarak bunun üzerine bir roman yazmaya karar veriyor. bu roman ve bu eşsiz teknikle, faulkner nasıl deli bir dahi olduğunun sağlamasını yapıyor. uzun süredir elime geçen en eşsiz şey, çok ciddi de emek istiyor.
roman sanatinin mihenk taslarinda biri. cok sesli bir anlatidan evrensel bir hikayaye donusturur romani yazar ve ustelik bunu subjektif ve cok sesli olmasina ragmen, panoramik bir ustalikla ince ince isler. okunmasi zor olabilecek ama roman okumayi seven bir insan icin gozardi edilmemesi gereken bir basyapittir.
okuması zor kitaplardandır. özellikle benjamin'in gözünden yazdığı ilk bölümü: hem bilinçakışı tekniğini kullanacaksınız hem de bunu zeka özürlü birisinin zihniyle yapacaksınız. faulkner da özellikle ilk bölümün okuyucuya ağır gelmesinden endişelenmiş, hatta bir ara kitapta kimi yerlerin farklı renklerle basılmasını, okuyucunun romanın içerisinde kaybolmamasını düşünmüştür. neyse ki sonradan bu düşüncesinden vazgeçmiştir.
2 haziran 1910 "pencerenin gölgesi perdelerin üstüne vurduğu zaman yedi ile sekiz arası idi, sonra zaman içinde yeniden buldum kendimi, saati işitince. büyübabamındı ve babam bana verdiği zaman, quentin, sana bütün umutların ve özlemlerin mezarını veriyorum demişti; o daha çok insan yaşantılarının saçmalığına varman için acıta acıta kullanılmaya elverişlidir, böylece senin kişisel ihtiyaçlarını babanın ve onun da babasının ihtiyaçlarını karşıladığından daha çok karşılayamayacaktır. bu saati sana zamanı hatırlayasın diye değil, ara sıra onu bir an unutasın ve soluğunun hepsini onu elde etmek için harcamayasın diye veriyorum. çünkü şimdiye kadar hiçbir savaş kazanılmamıştır demişti. dahası savaşılmamıştır bile. savaş alanı insanların delilikleri ile umutsuzluklarını ortaya çıkarır ve zafer felsefecilerle budalaların hayalidir." (yky, s. 68) orjinali için (bkz: #18099922) "june 2, 1910 when the shadow of the sash appeared on the curtains it was between seven and eight oclock and then i was in time again, hearing the watch. it was grandfather's and when father gave it to me he said i give you the mausoleum of all hope and desire; it's rather excruciating-ly apt that you will use it to gain the reducto absurdum of all human experience which can fit your individual needs no better than it fitted his or his father's. i give it to you not that you may remember time, but that you might forget it now and then for a moment and not spend all your breath trying to conquer it. because no battle is ever won he said. they are not even fought. the field only reveals to man his own folly and despair, and victory is an illusion of philosophers and fools." ( vintage, 1995, p.74.)
--- spoiler --- herkes susarken bir tek benjamin ses çıkarıyor bütün olan bitene: "ama o ağır ağır böğürüyordu, haincesine, gözyaşları akıtmadan; dünyada bütün sesi çıkmayan sefaletin önemli umutsuz sesi..." (yky, s. 274) bir an ben hiç kıpırdamadan olduğu gibi kaldı. sonra böğürdedi. böğürdükçe böğürdü, sesini yükselttikçe yükseltti, soluk almak için çok az ara vererek. bu çığlıkta şaşkınlıktan başka bir şey vardı, bu bir dehşetti-şoktu, ölümden önceki son acıydı, kör ve dilsiz; yalnızca sesti bu..." (s.277) ve romanın sonu: "ben'in sesi gürledikçe gürledi, queenie yeniden yola düzüldü, nalları yeniden pat pat etmeye başladı, ve ben birdenbire sustu. luster hemen arkasına bir göz attı, sürdü arabayı. sapı kırılan çiçeği ben'in yumruğuna doğru sarkmıştı, gözleri boş ve mavi ve rahattı yeniden, saçaklar ve binaların yüzleri solda sağa doğru akarken bir daha; direkler ve ağaçlar, pencereler ve kapılar ve tabelalar, her biri düzenli yerli yerinde." (s. 278) --- spoiler ---
quentin'in anlattığı bölümden: `herhangi yaşayan bir insan herhangi ölü bir insandan iyidir ama hiçbir yaşayan ya da ölü insan başka bir yaşayan ya da ölü insandan çok daha iyi değildir" (yky, s. 90)
--- spoiler --- jason'un yaşadığı hayata, uzun süredir varolan ve sürdürmek zorunda olduğu düzene olan öfke ve nefretini gösteren bir cümle: "oh, ben ile o zenciyi aynı kafest yaşayan bir maymunla bir ayı gibi sokak kapısına dayalı görmeden hiç olmazsa bir kere girebildim eve." --- spoiler ---
en sevdiğim romanlar arasına girdi. üstüste iki defa okudum. ancak yeterli değil. defalarca okunması, incelenmesi, birçok yerinin altının çizilmesi ve bunların üzerinde uzun uzun konuşulması gerekiyor.
