(bkz: truman capote)
(bkz: harry s truman)
dokuzuncu nesil çaylak.
sendromu da vardır bunun (bkz: truman sendromu)
harry s. truman'ın başkanlığa uzanan yolda yaşadıklarını ve başkanlık yıllarını konu alan 1995 yapımı biyografik bir televizyon filmi. bir tv filmi olduğunu bilmeden izlerseniz bir yerlerde karşınıza çıkmadığı sürece sinemada gösterime girmemiş olduğunu aklınızın ucuna bile getiremeyeceğiniz derecede kaliteli bir yapımdır. her açıdan son derece özenli bir çalışmanın ürünü olduğunu belli eden filmin büyük bir bütçeye sahip olduğunu tahmin etmek güç değil. bu bakımdan da televizyon ekranından ziyade sinema perdesine layık olduğunu söylemek mümkün. her türlü ihtirastan uzak, iyi niyetli bir çiftçinin siyasete girdikten sonra yüz binlerce insanın ölümüne neden olan kararı veren adam haline gelmesine şahit olursunuz bu filmde. yönetmen*, harry s. truman'ın ne bir şeytan ne de bir melek olduğunu, sadece bir insan olarak kaderini yaşadığını söylemek ister gibidir. truman'ın bu filmde herhangi bir şekilde yargılanmıyor oluşu izleyiciye de bu yönde bir telkinde bulunulduğu anlamına gelmez. zira kendisi yerin dibine sokulmadığı gibi hiçbir şekilde kahramanlaştırılmamaktadır da. bu sayede isteyen truman'ı, atom bombasının kullanım emrini veren adam olduğu için lanetleyebilirken, isteyen de savaşı bir an önce bitirmek ve kendi askerlerinin ölmesini engellemek için zor bir karar veren bir devlet adamı olarak yüceltebilir (bazı abd vatandaşları dışında bu gruba giren pek fazla insan olacağını sanmam ya neyse). bu filmden bahsedip de gary sinise için ayrı bir paragraf açmamak olmaz. kendisi filmde harry s. truman rolünde oynamamış adeta harry s. truman olmuş desek yeridir. sırf sinise'nin muhteşem oyunculuğu için bile izlenmeye değer bir film yani truman. kendisinin performansına hayran kalınarak kafaların karışması neticesinde sonlara doğru bir an için truman kişisinin sevimli bir ihtiyar gibi algılanma tehlikesi bile mevcuttur. bu rolü ile golden globe kazanan (sinema filmi olsaydı kanaatimce oscarı da götürürdü) sinise'nin makyajını yapanlar da işlerinin hakkını vermişler bu arada. son olarak david mccullough'un aynı adlı biyografik kitabından uyarlanan ve iki adet de emmy ödülü alan bu filmi yakın tarihe ve biyografik filmlere meraklı bünyelere rahatlıkla tavsiye ettiğimi de ekleyeyim.
truman kelimesinin trueman kelimesindeki "e" harfinin düşmesiyle meydana geldiğine dair şüphelerim var.
(bkz: the truman show)
