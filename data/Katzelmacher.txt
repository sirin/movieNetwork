rainer werner fassbinder'in 1969 yapimi, ikinci filmi. kedi duzen anlamindaki adi, alman argosunda yabanci isciler icin kullanilir. kaldi ki yabanci olmayi, toplumun disinda kalmayi bu denli iyi anlatan film azdir.
karakterlerinin, butun film boyunca bos bos oturdugu, bol miktarda alkol ve sigara tuketip birbirleri ile sevistigi, arta kalan vakitlerini de surekli para uzerine konusarak gecirdikleri, tadina doyum olmayan seyirlik.
siyah beyaz, duragan, muziksiz fassbinder filmi. sokakta bir araya gelip etrafi kesen, sigara ve icki tuketen, surekli duzusen bir grup genc alman gencinin (kiz ve erkek), mahalleye yeni gelen "misafir isci" yunan yorgos'u cekistirmeleri, hakkinda efsaneler uretmeleri ve iclerinden birini dil bilmeyen yorgos'a kaptirmalari ile gelisen olaylara sahne olur. yorgos'u, sayin fassbinder canlandirir. duragan demis miydim?
iletişimsizlik harikası diyaloglardan mürekkep, birkaç özel plan dışında kimsenin kimseyle göz teması kurmadığı ve yakın çekimlerin olmadığı, izlediğim ilk fassbinder filmi. fassbinder'li günlerin müjdecisi.
erkek egemen toplulukların iç dinamiklerini büyüteç altına alan, konu ettiği ilişkilerin benzerlerini uygarlığın beşiği sayılan ülkelerde olduğu kadar her gün national geographic kanalında yayınlanan belgesellerde, balta girmemiş ormanların vahşi hayvan sürülerinde de rahatça gözlemleyebileceğimiz, müstesna bir film. --- spoiler --- aralarına yunan işçi yorgo'nun katılışına kadar vakitlerini birbirlerinin dedikodusunu yapmakla, birbirleriyle yatmakla geçiren, boş bakışlı, geç tepki veren, iletiş(e)meyen ve asla göz göze gelmeyen (ki bunun birtakım meziyetler gerektiren, adeta sembolik bir eylem olduğunu grubun üyesi bir genç kadının "dürüstlük alameti" saymasından öğreniyoruz) bir öbek insan ele alınmış. birbirleriyle yatmak her ne kadar sahiplenme kavramıyla ters düşer gibi görünse de, filmin içine girdikçe fassbinder'in kişisel boyutta (çiftler arası) değil de en muhafazakarından bir topluca sahiplenme vakasını işlediğini anlıyoruz. yorgo da bir hayvan grubuna sonradan dahil olmaya çalışan yeni erkek gözüyle karşılanacaktır; yani ilk başta şüpheyle, daha sonra ortak "dişi"lere tehlikeli şekilde yaklaştığı iddiasıyla, düşmanca. hatta varlığıyla, bilmeden dört büyük darbe vuracaktır grubun (aslında kof olan; zira kadınlardan biri 20 markı bastıran herkesle birlikte olmaktadır, dominant erkeklerden biri de biseksüeldir) kolektif erkeklik gururuna: grubun (itibar görmeyen) bir dişisine tecavüz ettiği iddiasıyla; bir diğer kadının grubun baskın erkeklerinden birini bırakıp ona kur yapmasıyla; "erkek delisi" olduğu iddia edilen ancak esas gücünü, aylaklar grubunda eli ekmek tutan iki kişiden biri olmasından alan ev sahibesiyle yattığı söylentileriyle ve ev sahibesinin para iktidarıyla ezdiği zayıf erkek bireyin, "yorgo bizden daha yapılı, cinsel organı da daha büyük" yorumuna neden olarak. bu ortak tehdit karşısında onu önce grubun içine çekme, sonra da dövme ya da tehdidi kökünden kaldırma maksatlı hadım etme planları yapılacaktır. --- spoiler --- müziksiz, hareketli planları son derece az, kamera-oyuncu mesafesi neredeyse sürekli sabit, temposu yalnızca kadınlara yönelik (apaçık yöneten-yönetilen sınırlarını vurgulamak maksadıyla sergilenen) beklenmedik şiddet gösterileriyle yükselen, ilginç bir seyirlik katzelmacher.
faşizmi anlatan 10 tane savaş filmine bedel bir filmdir...ırkçılığın sebepleri üzerine düşünen 50 kitapa denktir..milliyetçiliğe hayır diyen 5 miting gücündedir..bir fassbinder rahatlığıdır, güzelliğidir...bugün ülkemizdeki artan milliyetçilik araştırmalarının temel bulgularını 40 sene önce bulmuştur...sıkıntıdır bu film..sıkıntı üzerinedir..sıkıntıdan kaçmak için kurulan hayaller ama yerinde sayma üzerinedir..25 yaşımda girdiğim öfkelenmelere deva olmuştur ve aslında bir faşizm eletirisidir..gündelik hayattaki faşizm ancak bu kadar net bir şekilde anlatılabilir..oysaki faşizm üzerine filmde tek bir sözcük yoktur..ayrıca müzik kullanımı var filmde...amerikan filmlerine göndermeli fantazilerin anlatımının yapıldığı tracking shotların hepsinde hafif bir müzik kullanmıştır.. aynı hatayı defalarca yapmaktansa yeni bir hata yapmak en azından bilinçaltı açısından evla bir şeydir.. yuku bilmemne öneri: asla yarısında kapatmayın, ara ara izleyip de bitirebilirsiniz..misal ben canım sıkıldıkça bir bölüm izleyip kapatıyorum bu filmden..
bir ara goethe'de cumaları alman filmleri gösteriliyordu. ben de o arada gittim bu filme. yalnız filmin konusundan ve filmden çok orada yaşanan bir olay beni benden aldı. gelenler arasında yaşlı bir çift vardı ama teyzenin başı kapalı falan. önce bir garipsedim ama sonra neden olmasın dedim. fakat filmdeki ilk öpüşme sahnesiyle birlikte bu çiftin salonu terketmesiyle yanılmadığımı anladım.
'iletişimsizlik' üzerine bu koçaklamada fassbinder 'artiz', aylak bir grek çocuğunu oynayıp temiz de dayak yer. bir insan sadece ikinci filminde nasıl böyle ustalaşır bilemen, anlayaman.
1969 yapımı alman filmi. 19 kasım cumartesi günü nazım hikmet kültür merkezi gösterimine almış bu filmi. ücretsiz olarak. biz de hem öğrenci olduğumuz içün, hem de 'nerede beleş oraya yerleş' felsefesinde olduğumuz içün kalktık gittik bir arkadaşla kadıköy'e. ilk sahnede siyah-beyaz bir film olduğunu anladığım an dünya başıma yıkıldı a dostlar. bunca yıllık film kariyerimde(atilla dorsay'ım ben çünkü) izlediğim renksiz film sayısı taş çatlasa 5tir. kötü bir önyargım var maalesef. güzel filmleri kaçırıyorumdur büyük ihtimal ama napayım huyum kurusun. 1,5 saatlik bir eziyetten sonra film bitti. eziyet diyorum çünkü aşırı durgun bir filmdi. o uyuşuk hava beni benden aldı. yapay diyaloglar, rol yapmayıp sadece uzaklara bakarak repliklerini söyleyen oyuncular, daha neler neler... almanya'ya göçle ilgili bir film olduğunu duyunca heyecanlanarak gitmiştim ama sükut-u hayale uğradım. yönetmen orada boş beleş bir hayat yaşayan, bir amacı olmayan gençleri anlatmak istiyormuş meğerse ama beni niye hayattan soğutuyorsun güzel kardeşim? bu filmden sonra aynı yönetmenin bir filmi daha gösterilecekti. o da aksine güzel bir filmmiş. angst essen seele auf adı. ama bunu izledikten sonra hal mecal kalmamıştı. piraye kafe'ye indik hemen, çay may içtik. yorumlamam bu kadar. hadi görüşürüz.
