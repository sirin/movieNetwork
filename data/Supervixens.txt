1975 yapımı bir russ meyer filmi. yüksek dozda seks ve şiddet içerir.
http://www.uykusuzdergi.com/blog/oky/supervixens
erotizmi ve şiddeti birleştiren b movie tadında enteresan bir filmdir. finalinde kötü adam hatunun bacak arasına dinamit koyup fitili ateşler. gayet abuk bir finali vardır..
supervixens yönetmenliğini russ meyer’in yaptığı 1975 yapımı cinselliği hicivle harmanlayan bir film. oyuncu kadrosunda meyer’in filmlerinde sıkça yer alan charles napier, uschi digard ve haji yer alıyor. ayrıca filmde kariyerinde bu film dahil sadece iki film olan ve supervixens’de iki rol ile karşımıza çıkan shari eubank ve kariyerinin tek rolünü oynayan christy hartburg var. russ meyer, david lynch ya da alejandro jodorowsky gibi filmlerinde kendi ütopik dünyasını yaratan ve bu dünyaya sizi davet eden bir yönetmen. her ne kadar bu dünyada yaşamak istemesem de, bu dünyayı ziyaret etmek büyük keyif veriyor. tabii bu durum herkes için geçerli olmayabilir, çünkü meyer filmlerini ya seversiniz ya da sevmezsiniz. çoğu izleyici için pussycat ya da beyond the valley of the dolls meyer’in en başarılı filmleri olarak gösterilse de supervixens de aynı derecede övgüyü hak eden bir film. clint (charles pitts) bir benzin istasyonunda çalışmaktadır. müşterisi super lorna (christy hartburg) tarafından ayartılmak istenir, kız arkadaşı super angel (shari eubank) bu olayı duyar ve kıskançlıkla kavgaya girişir. polis memuru harry (charles napier) bu olaya şahit olur. bu arada super angel’a abayı yakan polis memuru harry, super angel’ı öldürür. fakat cinayet clint’in üzerine kalır ve yaşadığı yerden kaçar. bu kaçış sırasında clint birçok maceraya karışır ve bu maceraların içinde tabii ki meyer’in olmazsa olmazları iri göğüslü kızlar da vardır. fakat bu kaçış bir benzin istasyonunda karşısına çıkan super vixen (shari eubank) ile son bulur. super vixen, super angel’ın tekrar ete kemiğe bürünmüş halidir. sonunda tekrar yakalanan bu mutluluk da uzun sürmez, çünkü harry tekrar ortaya çıkar. meyer supervixens’de seyirciyi erotik imaj bombardımanına tutuyor. fakat çoğu filminde yaptığı gibi erotizm ile porno arasındaki o ince çizgide dolaşıp, pornoya yönelmiyor. ayrıca bütün bunları bir çizgi romanın hayata geçmiş hali olarak içine mizahı, şiddeti ve seksi katarak harmanlıyor. filmde polis memuru harry rolündeki charles napier oldukça başarılı. canlandırdığı psikopat, iktidarsız, kadın katili polis rolünde belki de kariyerinin en iyi işini çıkarmış. ayrıca filmde canlandırdığı iki ayrı rol ile (super angel/super vixen) shari eubank da rolünün hakkını veren bir diğer isim. fakat shari ekrandaki karizmasına rağmen sadece iki film çevirmiş. supervixens’den sonra timothy carey ile chesty anderson, usn de oynadı ve trash sinemaseverlerin gönlünde taht kurmayı başardı. supervixens mizahın, şiddetin, dolgun hatlı kızların, seksin bir sürreal karışımı olarak başka hiçbir filme benzememekte. tabii ki russ meyer’in diğer filmleri hariç. http://iyikotufilm.com/supervixens-1975/
