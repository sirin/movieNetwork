robert altmanın yönettiği, 1987 yapımı amerikan komedi filmi.
film uyarlaması, christopher durang'in 1981 târihli tiyatro oyunundandır. oyun '81 senesinde bir off-broadway gösterisi olarak sergilenmiş, ertesi sene broadway'e giriş yapmıştır. abzürd komedinin üstatları arasında yer alan durang'in bu oyunu, birer new yorklu olan homofobik prudence ile biseksüel bruce'un gazete îlânı aracılığıyla buluşup tanışmalarıyla başlar. daha ilk buluşmada kavga edip birbirlerinin suratına su fırlatan ikili, soluğu birer kaçık olan psikiyatrlarında alırlar, ki oyun da ismini buradan alır zâten. bruce'un doktoru charlotte, sürekli sözcükleri birbirine karıştıran, ileri derecede ifâde özgürlükçüsü ve hayli de çılgın bir kadındır. prudence'ın doktoru stuart ise kadın manyağı, megaloman, daha ikinci terapiden sonra prudence'ı yatağa atmakta sakınca görmemiş, ama ironik olarak zannettiğinin aksine yatakta berbat olan (bkz: erken boşalma) bir adamdır. bruce'un aynı evi paylaştığı kıskanç erkek sevgilisi bob, bob'ın heterofobik manyak annesi, ve bruce ile prudence'ın nedense sürekli buluştukları berbat servisli fransız restoranı da eklenince oyun tam bir kaosa döner, şamata alır yürür. 2005 senesinde, daha ben birinci sınıftayken bölümde (bkz: hacettepe amerikan kültürü ve edebiyatı bölümü) bu oyunu başarıyla canlandırmıştık. üniversite yaşamımdaki en eğlenceli zamanlardandı kesinlikle.
