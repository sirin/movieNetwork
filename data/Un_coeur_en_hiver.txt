ayazda bir yurek
daniel auteuil ve emmanuelle beart'ın mükemmel filmi. çok sevdiği halde kendini uzak tutmak ne demektir, işte onu anlatır.
21 uluslararası istanbul fim festivalinde gosterimde olan odullu fransız filmi..aska inanmayıp sadece muzige inanan keman ustası stephan * dost degil ortak diyerek adlandırdıgı is arkadası maxime * ve hayatlarına aynı anda giren genç bayan kemancı camille * arasındaki üçlü bir aşk öyküsü gibi gözükse de film boyunca bekledigin şeylerin geçekleşmemesinden dolayı insanı huzursuz kılıcı bir yanı da var..
cnbc e'nin geçtiğimiz aylarda gösterdiği film. müzikler, oyunculuk ve senaryo gerçekten müthiş. filmin son sahnesi de bence sinema tarihine geçmeli. mal gibi kalmıştım bir süre televizyonun karşısında, film bittikten sonra.
ilk ortaokul yillarinda izledigim, insani olaganustu icsel yolculuklara cikaran harika bir film..ilk izledigim zaman henuz bikac ay once okumus oldugum camus nun yabancisi ile stephane arasinda inanilmaz bir benzerlik kurmustum..
ravel'in muhteşem kompozisyonlarını, emmanuelle béart kişisinin muhteşem güzelliğiyle birleştirmiş film.
cezmi ersöz'ün ayazda iki yürek adini verdigi eserinde bahsi geçmekte olan film.
bir olayi anlatan goruntuleri pelikule aktarmak yerine duygulari pelikule aktarmayi secen ve bu isi o tertemiz sinema diliyle basariyla yapan claude sautet'nin basyapiti. aslinda uc ana karakteri, filmde sik sik karsimiza cikan ve kayit icin hazirlik yapan uc enstrumana benzetmek de mumkun: keman, cello, piyano.
filmin soundtrack albümünde maurice ravel'in su eserleri var: ravel piyanolu üclü (op.70, la minör) ravel viyolonsel ve piyano sonati ravel keman ve piyano sonati gabriel fauré adina keman ve piyano icin berceuse müzisyenler: jean-jacques kantorow (keman), philippe muller (viyolonsel), jacques rouvier (piyano)
jiletlipastanın* sayesinde izleme keyfine eriştiğim nefis fransız filmi... camus'un yabancı'sının baş kahramanı meursaultla benzeşir filmdeki keman ustası, gizli müzisyen stephen... iki karakterde absurde kaderleri vardır ve bundan huzur duyarlar.. aradaki tek fark meursaultun kendinden beklenmeyen bir cesaret göstererek bir başkasının sonunu hızlandırarak başkaldırmasıdır... stephen ise bilindik kalesinde ölümü bekler; üşüyen yüreğini pamuklara sararak...
izleyicide de yüreğinin ayazda kaldığı duygusunu uyandırır bu film, insanın kalbi sıkışır gibi olur. film bittikten sonra o hüznü üstten atmak epey bir zaman alır.
kırılgan güzellik, kırılgan bir yürek, kırılgan bir sevgi, korkaklık, hazin son. yeryüzünün böylesine sarsan nadir film. müziklerle, kemanlarla göz dolduran, yürek fetheden bir eser. karşılıksızlığı da sanat yapabilen birileri var şu dünyada.
yalnızlığın insanın ruhunun göz kapaklarına çöktüğü dönemlerde izlenmesi gereken birinci sınıf fransız filmi. topluca ya da tek başına seyredildiğinde aynı etkiyi bırakan ender filmlerden. ayrıca, yıllar sonra bile emmanuelle beart hayranlığımın hala sürmesine neden olan bir ilk film. ki nathalie'ye bile sonuna kadar katlanmamın tek sebebi.
fatih özgüven olsa gerek, bu filmin türkçeye "ayazda bir yürek" olarak çevrilmesinin yanlış olduğunu, bu çevirinin durumu arabeskleştirerek anlam kaymasına yol açtığını, doğru çevirinin "buzdan kalp" olması gerektiğini söylemişti, ki haksız da değildi, stephane, tek kişilik dünyasında hiç de öyle mutsuz, ayazda üşüyor gibi görünmüyordu.
en çok tutmak istediğini yakalamak için bile elini uzatamayacak kadar ayazda kalmış bir yüreği anlatan, seyredenin içini acıtan, film boyunca "koşsana, yakalasana, tutsana" çığlıkları bastırılarak seyredilen film, hayat o yüzden serin*, ve de işte kafiye: düşler o yüzden derin*, ya işte öyleyken böyle.
karakterlerle* empati kurulabilirse kisiyi derin düsüncelere ve kendini sorgulamalara iten bir film.
yüreğin ayaz mevsimi ...
fransız osuruğu, ayazda bir dübür
tek kelimeyle şahane.insanların birbirlerine yaklaşıp birbirlerinden kaçışlarını böyle sade ve böyle derin anlatan ender filmlerden. boğazda koca bir düğüm bırakanlardan.hem de her seyredişte bir daha...
(bkz: huzuru aska tercih etmek)
hayata katılmak yerine onu uzaktan seyretmeyi seçmiş, yorgun bir adamın hikayesi. --- spoiler --- stephane öncelikle yeteneği olmadığından, hayran olduğu müziği yapmaktan vazgeçmiştir. film boyunca bir nota bile çalmaz kemanla. tamir edip teslim eder sahibine, sonrasında dinlemekten röntgenci bir haz alır. aynı seyirci yaklaşım, ortağıyla ve camille ile de sürer. sürekli camille'yi seyreder, dinler ama sahip olmak istemez, o zaman bu konumunu yitirecektir. aralarındaki kavgadan sonra peşini bırakmaması, hala konserlerine gitmesi zaten asıl istediğidir. hayatta tad aldığı kavramlar açısından mersault'tan ve diğer varoluşçulardan oldukça farklıdır. son sekansta camille ve stephane'in gidişini izler, çayına şekerini atar, insanlar yaşamaya o durup seyretmeye devam eder. --- spoiler ---
çevirideki "buzdan kalp" eleştirisi pek bi doğrudur... hatta tecrübeyle sabittir ki kalbi eritmek çoğu çoğu zaman istese de başarısız olmak ve kendi kalbinizi üşütmek pek büyük bir olasılıktır... turnusolü henüz bulunamamış, sorduk google a da ordan biliyoruz..
aşkı iki kişi arasından çıkartıp dışarıya taşıran ve farklı kenarlarına su yürüten inceliklerle yüklü bir sautet filmi. burjuva fransasına ışık tutan sahneleriyle kemanı aşkın üçe bölünmüş, parçalanmış, arada kalmış, bastırılmış hallerini bize kavratır. kahramanlar hep uzakta ve derinden yaşarlar aşklarını. duygularını uluorta açıklamazlar, paylaşmazlar. seyirci tavir ve davranışlardan, jest ve mimiklerden anlamlar çıkararak kendi çözümlemesini yapar. sautet aşkı ve hissettirdiklerini filmlerine taşıyarak ticari kaygılardan uzak has filmler seyrettirir insana...
şu hayatta en sevdiğim filmlerden biri olmasının yanında, bilmeyen insanlara neden şahane olduğunu anlatırken çok zorlanıyorum, sonunda film piç oluyor, ben de salak gibi kalıyorum ortada o oluyor. ben: ya bu "un coeur en hiver" süper film, şöyle güzel böyle güzel, oyunculuk-müzik-aşk herşey var bıdı bıdı bilmeyen insan: hadi ya, konusu ne? ben: işte bi keman tamircisi var, bunun ortağının çok güzel bi kız arkadaşı buna aşık oluyor ama bu reddediyor falan filan bıdı bıdı bilmeyen insan: niye reddediyor ki? ben: eee üüü işte keman yapıyor, eee kalbi buzdan?! bilmeyen insan: hıı anlıyorum (git allahın salağı, kendi filmi anlamamış bana anlatıyor bir de) bu arada türkiye'de dvd'sinin kanal d home video'dan çıkması, daha önce karşılaştığım çeşitli türkçe altyazı faciaları yüzünden beni oldukça düşündürüyor. nedense fransızca altyazılarda türk çevirmenler bir kendilerinden geçiyorlar, ortalık dağılıyor. dolayısıyla almaya korkuyorum. gelecekten gelen edit: ilk baştaki soru* hakkında gayet enteresan bir yazı için: http://faculty.frostburg.edu/…hil/forum/winter1.htm
auteuil'ün ipince oyunculuğu ile her karesi lezzetli bir film olmuş. stephane karakteri, alper gencer'in bir şiirinde geçen bronzofobik vardır, o bile değil. nihilist de denemez bir oluş olmuş. filmin yeniliği, edebiyatı da bu olmuş. diğer karakterlerin de hepsi doyurucu, hepsi birşeyler vadediyor yaşıyor. mesafesine rağmen izlemeye değer... ve beart'ın 29 yaşı da nasıl desem, ipnotik. bittiğinde bir arkadaşımın (bkz: zemheri yüreğim) çevirisi ile de beni güldürmüştür.
http://gordumduydumyaziyorum.blogspot.com/…-un.html
emmanuel beart ın duru güzelliğiyle büyülediği film.tipik bir fransız filmi. aşık insanlar var ama mutsuzlar çeşitli nedenlerden dolayı. aralarındaki uzaklıklar yaralıyor her birini. ortak paydaları ise müzik. her karakterin müzikle ilişkisi farklı olsa da sonuçta birbirleriyle bağlantı kuruyor ama yeterince birleştirici olamıyor.
daniel auteuil'in devleştiği filmdir. bir tarafı cayır cayır yanarken, diğer taraftı buz kesmiş bir kalbe sahip stephane ancak bu kadar duru ve sade bir oyunculukla hayat bulabilirdi. ayrıca stephane'nin sigara içme sahneleri filmin en vurucu sahneleridir. o dumanı kendisi değil ben üflüyordum sanki.
(bkz: un singe en hiver)
nereden aklıma geldiyse gene, oturdum gene izledim. filmde cevabı oldukça derinlere gizlenmiş "stephane neden böyle yapıyorsun kuzum :((" sorusuna bir cevap düşündüm. film yorum için çok geniş bir alan bıraktığı için tabi doğru-yanlış denecek bir şey değil, benim yorumum sadece: --- spoiler --- stephane ilk başta oyun olarak başlasa da camille'i gerçekten seviyor. işin sonunda da itiraf ediyor zaten. camille'i neden başta kabul etmedi derseniz bir sürü cevabı var bunun, camille gibi "yanan" birisi stephane gibi "donmuş" birisini eritip yok edebilir mesela. hayatını keman tamiri üzerine kurmuş bir nizami olmak konusunda takıntılı bir insan ve dengesiz camille, stephane eninde sonunda camille'e istediğini veremeyeceğini tahmin etmiş olabilir. daha ziyade bunun cevabı ustasıyla olan alakasında gizli bence, o zamana kadar yanlızlık üzerinden şekillendirdiği hayatında ustasının ilişkisi onu aydınalttı. sonra camille'e gitti zaten. benim fikrim stephane olumlu bir değişim geçirdi filmin sonunda, kurduğu ilişkileri sorguladı ve içinde bulunduğu durumun farkına vardı. hatta iyice iyimserliğe bağlarsak camille'in filmin sonundaki bakışından ileride belki birleşirler mi diye hayal bile kurabiliriz, ama o kadar da değil muhtemelen. --- spoiler --- süper film kısacası.
güzel filmdir. --- spoiler --- .........stephane ve camille kafedeyken arka tarafta oturan ikili tartışıyordur. kadın adama çemkirmeye başlar. adamın arkası dönük olduğundan yüzünü görmeyiz fakat kadına karşılık veren sesini duyarız. kadın tartışmayı kavgaya çevirirken* stephane camille'e "geleceklerinden şüphe ediyorum" der. hemen arkasından camille adamın ağlamaya başladığını söyler. ikiliye yeniden döndüğümüzde kadının elini adamın yüzünde gezdirdiğini görürüz. sanki iki saniye önceki çirkef kendisi değilmiş gibi adama şefkatli* bakıyordur o esnada. stephane'ın anlayamayacağı da budur: geleceklerinden şüphe ettiği bu iki kişi bir anda durumu toparlayıvermiştir* ve bu onlar için çocuk oyuncağı gibi bir şeydir. lachaume'un ilişkisinde de -temelde- benzer bir şey görür stephane. ve mesele hiçbir zaman sadece 'bozulma'yla 'düzelme' arasında geçen zamanın kısalığı-uzunluğu veya o zaman içerisinde neler yapıldığı/olduğu değildir. bozulmadan sonra öyle bir zaman diliminin olabilmesidir ilginç olan, düzelebilmektir. o hiçbir zaman çemkiren kadın veya ağlayan adam olmazdı. en ufak bir şey bile -ki stephane için hiçbir şey ufak değildir- bozulmaya yol açabilir. 'o şey' i söyledikten/yaptıktan sonra düzelmek mümkün müdür, aynı kalınabilir mi? stephane'ın buna cevabı hayır olacaktır. başkalarının aynı kalmak gibi bir derdi olmasa bile, stephane -hızlı veya yavaş- azalmayı istemez hiç. kendi dışında/kendinden bağımsız bir 'işleyiş' vardır ve o kesinlikle bu şeyin bir parçası değildir/olmaz. öte yandan kafasında başka bir alternatif filan da yoktur. "öyle değil de şöyle olsa keşke" diye düşünmez hiç. --- spoiler ---
duygular üzerine fazlasıyla gerçek ve zarif bir film, neredeyse pek çok fransız filmi gibi. hayatı bir fransız filmi havasında yaşasa idik bu kadar incelikli mi olurduk? ama hayatın ta kendisini bu kadar güzel ve kolay yakalayanlar da genelde fransız filmleri oluyor. claude sautet bu filmde sanırım en büyük başarısını ortaya koymuş. daniel auteuil'in karakterin her şeyini yansıtan, yakalayan oyunculuğu görmediğimiz bir şey değil, o bir virtüöz zaten. burada da her şeyi kendi içinde yaşayan karakteri mükemmel canlandırmış. ama asıl şaşırtıcı olan emmanuelle beart... çok farklı rollerde oynamayan beart, yine güzel, yine zarif, yine acılı...
bunca baskı gördüm, muhteşem, müthiş bir film diye diye en nihayetinde seyrettiğim film. bunun üzerine yine woody allen diyorum, ama hollywood ending diyorum. film güzel olmasına güzel ama muhteşem kelimesi çok fazla gelir gibi geldi bana. biraz camus biraz sartre okuması bile insanı bu filmin ötesine götürür diye düşünüyorum.
