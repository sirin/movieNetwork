wrath of the grapes, filmi çekiliyor fakat baştan mı çekiliyor yeni mi çekiliyor çıkartamadım
grapes of wrath. sessiz sinemanin en zor sorularindan biriydi eskiden. ayrica babylon'dan su anda aldigimiz bir bilgiye gore, grapes of wrath 1996'da israil'in guney lubnan'da yaptigi bir askeri operasyonun adiymis.
--- spoiler --- oklahoma'dan kaliforniya'ya, iş bulabilmek, geçinebilmek ve yaşayabilmek için verilen sefil bir mücadele anlatılır. yol boyunca hamile olup da konakladıkları bir yerde doğuran rosa sharon'ın açlıktan ölmek üzere olan, bitkin bir adama "anne sütü"nü verişi, romanın en etkileyici bölümüdür. -the end- --- spoiler ---
director john ford tür:drama, yol filmi, sosyal drama, americana, aile dramı anahtar kelimeler: güç,ipotek,kuraklık,çiftçi,otostopçu,evsiz,göçmen,cinayet, iş,istihdam,lider, hapishane,işçi,grevci,aile trajedisi. setler: california, dust bowl, oklahoma, down on the farm, dustbowl, 1930ların büyük bunalımı yapım:20th century fox john steinbeck'in pulitzer ödüllü romanından uyarlama henry fonda, cinayetten hüküm yemiş eski mahkum (tom joad), oklahoma'daki evine döner.
kölelik sonrası amerikanın hangi temeller üzerine oturtulduğunu gayet leziz anlatan başyapıt niteliğindeki roman, beynimde okurken sürekli dinlediğim silk road albümü ile birlikte yer ettiği için ayrıca lezzetlidir.
sonradan kabaca route66 olan guzargahin, nasil amerikan ruyasinin baslangici oldugunu gosteren kitap. ayrica kaplumbagali alakasiz kisimlara dikkat cekilmesi gereken kitap.
herkes bu kitabı okumuş olsaydı bazı şeyler çok daha farklı olurdu diye düşündüren kitap. 600 küsür sayfa kitap nası nefes almadan bitti anlayabilmiş değilim.
(bkz: kezzap üzümleri)
politzer edebiyat ödülü alan eser.john steinback in betimlemelerle anlatımı güçlendirdiği ve sürükleyici kıldığı,değindiği noktalarla evrensel nitelik taşıyan 30 bölümden oluşan,585 sayfalık eseri.2. basımına sahip olduğum için kendimi şanslı hissetmeme sebep veren eser...
steinbeck'in insanin suratinda patlayan gercekciligini severim ben cok. alin iste, okuyucunun onunde cirilciplak soyunmaktan cekinmeyen ve anlattigi her hikayeyi sacmasapan bir duygusallık batagina dusmeden yurege dokunan bir tonda soyleyiveren bir yazar! unutamadigim romanlardan biridir bu. nasil ve hangi kosullar altinda okudugumu bile cok iyi hatirliyorum. kaliforniya’ya dogru acilar icinde ilerleyen o kamyonun ustunde ben de varmisim gibi okudum butun hikayeyi; portakal kokusunu bile duydum sanki.
buyuk buhranda evlerinden olan okielerin sefil yasamini anlatan basyapit.steinbeck usta kapitalizmin temellerini cok guzel bir sekilde goz onune serer.kitap bir solukta okunur.son sayfaya kadar bitecegine inanilmaz.zaten yazar istese bir 600 sayfa daha yazabilirdi herhalde.tanriyi sorgulayan papaz karakterine ayrica dikkat cekmek isterim. edit:aradan yillar gecer,israil guney lubnanda gerceklestirdigi katliama gazap uzumleri adini verir.icimizdeki ofke daha da buyur.
çok fazla tasvire girilen öyleki bir salyangozu yarım sayfa anlatan ödüllü roman...ancak 50 sayfa okuyabildim...
sanırım yaşımın küçüklüğünün de katkısıyla beni en çok etkileyen kitap olmuştur bu. öyle ki; bu kitabı okuduğum sıralarda bir akşam mutfakta otururken annemin "yeni bir çatal bıçak takımı almak lazım" dediğini duyunca dehşete kapılmış, "o kadar parayı nereden bulacağız?" demenin eşiğine gelmiştim.
tarımdaki hızlı degisim* surecinden sonra oklahoma daki ciftcilerin yasamlarındaki zorlu değişimleri konu alan etkileyici roman.romanda yer alan bir cok dramatik durum steinbeck in diger romanlarında da gorulur. herkesin okuması gerekir diye dusunmekteyim .*
john ford'un yonettigi, 29 ekonomik buhrani sirasinda olanlari anlatan bir film. filmdeki satici kadinin 20 centlik sekerleri cocuklara 1 cente satmasi onemli bir sahnedir, en azindan benim icin.
"bizi kimse yenemez. biz halkız... "
ortaokuldayken okudugum kitap. ingilizce müfredatin bu denli keyifli ve bir o kadar da agir olabilecegini hayal etmedigimden, okulun griligi ve kitabin hüznü, sikintili ögleden sonralari çagristirdi bana yillarca. sirf bu kitap yüzünden sevdim ingilizceyi, steinbecki. insanin içine isleyen çok naif bir öykü... çok agir bir hayati sanki yillardir okielerden biriymisim gibi yasadigim hissi uyandiran kitap...
orhan kemal'in bereketli topraklar üzerinde romanı hep bu romana benzetilir.
şarap gibi, yıllandıkça değer kazanan bir eserdir.
the mission grubunun güzel bir parçasıdır
oldukça ağır ilerleyen, tasvirlerle dolu, ilk yüz sayfayı atlatırsanız gerisi yağ gibi gider bu kitabın. amerikan sol kültürüne derin etkisi olmuştur, ana karakterin adını taşıyan bir şarkısı vardır bruce springteen'in de. (bkz: the ghost of tom joad) tom joad'u henry fonda'nın canlandırdığı siyah-beyaz filmi de harikadır. özellikle tom'un annesine veda ederken final sahnesinde söylediği sözler insanın akıldan çıkmaz, içine işler. evli ve çocuklu'da al bundy de parodisini yaparak bu sahneye gönderme yapmıştı. şöyledir tom joad'ın anasına iç buran vedası: "i'll be all around in the dark. i'll be ever'-where - wherever you can look. wherever there's a fight so hungry people can eat, i'll be there. wherever there's a cop beatin' up a guy, i'll be there. i'll be in the way guys yell when they're mad - i'll be in the way kids laugh when they're hungry an' they know supper's ready. an' when the people are eatin' the stuff they raise, and livin' in the houses they build - i'll be there, too." "gece karanlıkta ortalıklarda olacağım. bakabileceğin her yerde olacağım. aç insanların karnını sayesinde doyuracağı bir kavga varsa ben orda olacağım.nerede polis birini dövse ben orda olacağım. insanların çılgına dönüp haykırışında ben olacağım. bebelerin açken akşam yemeğinin hazır olduğunu bilip gülüşlerinde ben olacağım. ve insanlar kendi yetiştirdiklerini yiyip, kendi yaptıkları evlerde yaşadığı zaman, ben orda da olacağım."
nobel ödüllü dünyaca ünlü yazar john steinbeck'in en ünlü romanından başarıyla tiyatro uyarlanmış ve ankara devlet tiyatrosunda 1996 yılında oynanmış tiyatro oyunu.
1996 yılında ankara devlet tiyatrosunda oynayan belki ilk tiyatroyla tanışma deneyimim olmasından mıdır bilinmez hayatımda izlediğim en iyi tiyatro oyunudur.
lise iki ingilizce dersi için okunması zorunlu olduğu durumlarda, sınıf üzerinde olumsuz psikolojik baskı yaratan kitaptır. öss stresi ile birleştiği için ders aralarında test çözmek yerine "keşke köle olsaydık daha az acı çekiyorlarmış gördünüz değil mi" ile başlayan ve "hala ilk tercihe ne yazacağıma karar veremedim" ile biten, teneffüs kavramımızı piç eden tartışmalar yapmamıza sebep olmuştur.
ortaokul degilde 50li yaslarda okunmasi gereken kitap. okudugum 1 hafta boyunca aglamakli dolasir olmustum. son sayfalarini okuduktan sonra ise kitabi okuduguma lanet edip, asla cocuk dogurmam emzirmem diye beyanatlarda bulunmustum (bkz: cocukluk iste)
carnivale'in en temel esin kaynaklarındandır. (bkz: dünyanın en iyi on romanı)
aciya dayanikliliginizi arttiran kitap. caniniza okur. herkes okusa ne olurdu su dunya?
insanın içinde bankacılık sektörüne karşı bir nefret dalgası oluşmasına neden olan enfes bir john steinbeck romanı. içi kıyılıyor insanın okurken
başrölün, tek tek kişiler yerine aslında başlı başına "felaket"e ait olduğu, çarpıcı bir steinbeck romanı. açılış sahnesinden kapanışa bir felaket söz konusudur; gerek ekonomik* gerekse doğal açıdan* yazar, metaforik yollardan dram içinde mini dramlara da yer vermiş ve bu yolla söylemek istediğini de daha net bir şekilde ifade etme olanağı sağlamıştır kendine. küçük bir kaplumbağayı anlatır durur başlangıçta. anlaşılmaz önce bu canlıya verdiği önemin asıl hedefi. kamplumbağa kah ters döner, havada asılı duran ayaklarını can çekişir gibi çırpar, kah düzelir yoluna devam eder aheste aheste.. ve bu böyle defalarca tekrarlanır. içini bayıltır insanın. ve minicik bir "can"ın hayatta kalma çabası, amerika'daki binlerce insanın yaşayacakları dramın habercisidir aslında. ilerleyen bölümlerde, sefalet içindeki insanların hayatlarının nasıl ters yüz olacağı, çaresizlikleri, hayatta kalma çabaları görüldükçe küçük kaplumbağa hatırlanacaktır ara ara. bu sinematografik ayrıntı, steinbeck'in tekniğinin eşsiz bir özelliği olacaktır. kaliforniya'ya gitmek, o insanlar için amerikan rüyasıyla alakasız bir eylemdir. zevkten değil, mecburiyettendir gidişleri. onlarca yıllık hayatlarını, anılarını ve akıllarını kendi topraklarında bırakıp ve gitmeden önce her şeyi yakıp, bilinmeyene yelken açarlar. ve bu noktada o dillerden düşmeyen meşhur rüya, artık bomboş bakan gözlerde çoktan bitmiş olur. farklı kökenlerden gelip farklı diller konuşan insanlar, aynı trajedide benzer bir dili konuşup anlaşmaya başlarlar.. gazap üzümleri aslında tamamen yazarın sosyalizm kaygısıyla yazmış olduğu bir kitaptır. ve tabi ki ağır bir kapitalizm eleştirisidir. "ben" dili yerine "biz" dili kullanması, sosyalizme yapılan bir referanstır. yazarın onca olumsuzluğa rağmen hala optimist yaklaşmasının nedeni de olası bir "devrim"in umutlarını taşımasından kaynaklanmaktadır. çünkü amerikan tarihinde halkın sosyalizme en fazla yaklaştığı dönem, büyük buhran'ın yaşandığı ve kitaba da konu olmuş 1920'lerdir. bu nedenle steinbeck romanda joad'lar hariç tek bir ailenin adını bile vermemektedir. isimleri de önemsememektedir ayrıca. kitaptaki ismi geçmeyen aileler, insanlar; tüm bunları gerçekten yaşamış olanların birer sembolüdür çünkü. ve gazap üzümleri. kitabın bir yerinde çürümesinden bahsedilen meyve. "çürümek"!! steinbeck çekinmeden yer vermiştir bu kavrama kitabında. açık açık amerika'daki sistemi, çürümekte olan bu meyveye benzetmektedir. ve romana adını veren can alıcı nokta da burasıdır. --- spoiler --- böylesi güçlü bir romanın sonu da en az içeriğine, başlığına yaraşır derecede güçlü ve etkilidir. yazar, durumu herkes adına minimal hale getirir ve romanın sonunda anlaşılır ki aslında trajedisi anlatılan hayatlar yalnızca joad'larınki değil, genel anlamda tüm "insanlar"ınkidir. sistemin itip bir kenarda unuttuğu insanlar birbirine tutunup üstesinden gelmesini bilirler hayatın. --- spoiler --- "yaşamak" herkesin hakkıdır...
(bkz: the wrath of grapes)
john steinbeck'in kapitalizmi iliklerine kadar eleştirdiği yerin dibine soktuğu romanıdır.yıllardır topraklarında yaşamış olan ama dust bowls(kum fırtınaları),kapitalizm ve onun eseri büyük buhran yüzünden topraklarından sürülen joad ailesinin kaliforniya'ya yaptıkları umut yolcuğunu size kitabı okurken yazar iliklerine kadar yaşatır.külüstür arabalar,ekmek için yalvaran aileler,bir galon benzin için ayakkabısını vermek isteyenler, ve kaliforniya'ya vardıklarında gördükleri o manzara gözünüzün önünde bir video gibi geçer.hele kitabın sonunda düşük yapan kızın hiç tanımadığı ölmek üzere olan birini emzirmesi kendi çapında başlı başına bir olaydır.kitabın bazı bölümlerinde açık açık komünizm propogandası yapıldığından ve amerikalıların red scare(kızıl korku)paranoyaları yüzünden kitabın yıllarca abd kütüphanelerine sokulması yasaklanmıştır ve halen hocamızın dediğine göre bazı kütüphanelerde yokmuş.
herkesin okuması gereken kitap.okurken acılardan acılara sürüklenip duracağınız,uzun süre etkisinden kurtulamayacağınız kitap.anlatımı başlarda sıkıcı gibi görünse de okumayı sürdürdükçe hikayenin içinde kayboluveriyorsunuz.her bir karakter siz oluveriyorsunuz.ve bakmışsınız kitap bitmiş.içinizde sadece hüzün...
john steinbeck'in okuduğum en iyi kitabı diyebilirim. daha doğrusu, yazarın ilk bu kitabını okumuştum. çok beğenince tortilla flat*, sweet thursday* isimli iki kitabını almıştım; fakat beni gazap üzümleri gibi kendimden almadı. hikayedeki kahramanları kendimize çok yakın hissetmemiz zaten işi baştan başarılı kılıyor. yazıdaki net anlatımlar, vurgular ve amerika'nın komünist sisteme karşı nasıl bir baskıcı psikolojik harekat uyguladığını en net anlatan kitaptır aslında. bu uygulamaları türkiye'de de bolca gördüğümüzden 12 eylül'ü niçin yaşadığımızın bir alametidir belki de. açıkçası bu kitabı okuduğumda türkiye'den de çok manzaralar buldum. amerika'nın bize lanse edildiği gibi toz pembe değil bilakis kimi yerlerde sefaletin en vahşisinin yaşandığına tanık oldum aslında, her ne kadar gidip fiziki olarak yaşamasam da. özellikle, şuan nasıl bilmiyorum ama 1929 bunalımında amerika'nın en fakir bölgesi olan oklahoma'dan, en zengin bölgelerinden olan californiya'ya olan göç neticesi fakirlik içinde kıvranan bir ailenin dağılışını gözler önüne seren bu hikayede bence türkiye'nin şuan yaşadığı sosyolojik olguyu görüyoruz. 1980'lerden itibaren türkiye'nin fakir bölgelerinden zengin bölgelerine yoğun bir göç var. özellikle istanbul, ankara, izmir, kocaeli, adana, bursa'nın nüfusları katlandıkça katlandı bu yüzden. bunun doğal ve psikolojik sonucu olarak göç edilen bölgenin halkında göç veren bölge halkına karşı bir kin ve aşağılama duygusu oluşmuş oluyor ki bunun farklı bir yönde olduğundan dem vurmak gerçekleri görememekle özdeştir. kitaptaki hikayede de tam bu yönde oklahomalılar'a karşı california'lılar'ın aşağılama psikolojisiyle oki demesi aynen türkiye'deki kıro deyiminin psikolojik yönlerini ortaya koyar niteliktedir. demek oluyor ki bu durum sadece türkiye'ye özgü değil insanlığın genel bir tavrını yansıtıyor. bu vakadan hareketle bölgesel sorunların toplumsal psikolojide yarattıığı buhranları çözmek için göçleri engelleyecek ekonomik nedenleri ortadan kaldırmak gerekir. kitapta da konu edildiği gibi kimse memleketindeki rahatlığı bırakıp buhranlar içine sürüklenmek istemez. bu kitapta beni etkileyen ve ülkem hakkında düşünmeye sevk eden dürtücü nokta burasıydı. bu konu hakkında eminim yazılmış bir çok tez ve anti-tez de vardır ancak o kadar akademik derinlikle değil ama gözlemlerimle hareket ederek diyorum ki, bu kitap türkiye'deki sosyolojik olguları algılamamız bakımından da gayet önemli bir kitaptır. ayrıca kitaptaki bir başka dikkatimi çeken nokta da komünizmin amerikalılarda nasıl bir psikolojik harekatla bitirildiğinin yapılan tasvirlerle ve olaylarla desteklenerek anlatılmasıdır. sırf fakirlikten dolayı şehir değiştirmek zorunda kalan insanların adını bile duymadıkları bir siyasi olgunun nesnesi haline getirilerek yok edilmesi gereken topluluklar haline düşürülmesi irdelenmesi gereken ayrı bir hadisedir. hayatta kalmak için beş paraya tamah etmek zorunda kalan insanların ekmek peşinde koşmasından şüphe ederek komünist damgası yemeleri ayrı bir konudur aslında. aç karınlarını doyurmaya çalışan insanların siyasetle uğraşacak takatlerinin kalmadığını anlamak istemeyen elit bir şehirle mücadele etmek zorunda bırakılmaları da amerikan sisteminin nasıl bir zemin üzerine inşa edildiğinin en basit göstergesidir. zenginliğin devlet bağlılığı kabul edilerek onlar ne derse, ne isterse o yönde hareket edilen bir sistemin varlığı doğadaki güçlünün zayıfı ezmesinin emaresi niteliğindedir. halbuki devlet denen mekanizmanın tersi yönde, güçlüye karşı zayıfı koruyan bir nitelik kazanması gerekir ki aslolan medeniyet de bunu gerektirir. aksi takdirde belgesellerde izlediğimiz hayvansal yaşamdan farkı olmayan bir sistem içine sürüklenmiş oluyoruz. devletin yaşaması için insanların feda edildiği bir hayat tarzı mantık olarak hayvansal içgüdülerin devlet mekanizmasına işlemiş halidir gibi geliyor bana. neyse, çok uzatmadan bu kitapta türkiye'den de çok şeyler bulabileceksiniz okursanız. şiddetle tavsiye edeceğim kitaptır, başucu eseridir.
ankara'da devlet tiyatrosu tarafından 1997 yılında irfan şahinbaş atolye sahnesi'nde segilenmiş, bas oyunculugunu ipek ceken'in ustlendigi john steinbeck'in muhtesem romanı.
(bkz: basur)
(bkz: gazap üzümleri)
cem yayınevi'nin '95 basımı çevirisine, ki neriman silahtaroğlu tarafından çevrilmiştir, sahip olduğum muhteşem roman. peki bunu yazmaya niye ihtiyaç duydum? zira bir süredir kurgu okumuyordum. klasiklerden geçeli ise çok olmuştu. öte yandan içimde ukte kalan, başlamışsam dahi bitiremediğim klasikler vardı ve gazap üzümleri bunlardan biriydi. belki de orjinali yerine elli kere başladığım bu kopyayı bitirmemin bir sebebi de böyle sanat aşkıyla alakası olmayan bir hırs olabilir. motivasyonum ne olursa olsun, beni inanılmaz etkilemiş, sürüm sürüm sürüklemiş, ağlatmış, güldürmüş, karakterleri ve daha da önemlisi o dönemi beynime kazımış çok çok başarılı bir roman olduğu kanaatine vardım; henüz bitirmeden. bittikten sonra ise bir daha okuyup okumama arasında kalıp "belki biraz daha yıllanınca" kararına vardım. derinlemesine analiz yapacak bir yeterliliği kendimde görmemekle birlikte, anlatımdan (bana göre) çok net bir yaşar kemal havası aldığımı söylemeliyim. son olarak, steinbeck'in bahsettiği "o gün"ün asla tam anlamıyla gelmemiş olduğu gerçeği de bu romanı yakın zamanda okuyanların suratına acılı bir gülümseme yerleştirmiştir sanıyorum.
okurken içinizi ısıtır, sizi sarar sarmalar amerika nın o dönem yaşadığı buhranlı yıllarına götürür, hüzünlendirir çok az da olsa ara ara güldürür. hayatı anlatırır, hayatın acımasızlığını anlatır, kapitalist düzenin korkunç yüzünü gösterir ve bir annenin ailesini bir arada tutabilmek için neler yapabileceğini, acılara nasıl göğüsleyebileeceğini gözler önüne serer, kitabı okurken anne joad'a sarılıp ağlamak, acılarını paylaşmak ve onu bu acılarından kurtarmak istersiniz. o kadar akıcı bir dille yazılmıstır ki 600 küsür sayfalık kitap, okuyanlar tarafından bir hafta içerisinde bitirilir.
nasil klasik bir cumledir; "biz eskiden komsumuz acken tok yatamazdik. yarim ekmek dahi olsa elimizdeki, herkesle paylasmadan duramazdik. bu bencil, bu sadece ben merkezli yasayan insanlar kim, taniyamaz olduk." der eskiler. bu cumlenin icerigi; oylesine duyuldugunda ne kadar havada kaliyorsa, gazap uzumleri'ni okuyunca o denli doluyor. gectigimiz yaz staj yaptigim dev holding'te, sabahtan aksama dek tek yaptiklari onlerine gelen kagitlardaki rakam ve isimleri kontrol edip suslu imzalar atmak olan fiyakali mudurleri gorunce; kapitalizmin carklarinin ne demek oldugunu anlamistim. "tablo"ya butunden bakamamanin, ufacik tefecik olup hic de bir ise yaramamanin korkuncluguna ve zavalliginina sahit olmustum. bu kitap ile de kapitalizmin yarattigi ruhlari ufacik tefecik insanliga sahit olmus oldum. benim gozumdeki tablo tamamlandi.
steinbeck'in dünya klasikleri arasına girmiş romanıdır. * yalnız olduğu halde yere düşen ve kendisini kaldıracak dostu olmayan biri için yas tutmaya değer * ah! içimizdeki acı varlığımızın ta kendisidir… * bir milyon dönüm toprağı var ama ölümden korkuyor…
ismini amerikan sisteminin çürüklüğünden almış bir kitap. ayrıca baştaki kablumbağa tasviriyle sistemin tüm işleyemezliğini anlatır.
burasının kutsal bir bilgi kaynağı olduğunu göz önüne alıp kitabın geçtiği yörelerin günümüzdeki ekonomik krizde nasıl olduğuna dair bir inceleme yazısının linkini veriyorum: http://www.guardian.co.uk/…/grapes-of-wrath-1-tulsa yarın öbür gün birisinin işine yarar falan bulunsun. işine yarayan da teraziye tıklarsa ne mutlu bana...
--- spoiler --- dikkatimi en çok çeken şey herkesin ota boka süt içmesidir. tamam kıtlık var, süt hala en besleyici gıda, ilaç yok bilmem ne filan ama süt, fena gaz yapar be abi. hele romanın sonunda gelişen, yine süt merkezli çok trajikomik bir olay vardır ki beni benden almıştır. --- spoiler ---
bugün gerçekleşen üzüm devriminden sonra tekrar sinemalara dönmesini istediğim şaheser.
1929 ekonomik bunalımı sonrası hakkında da fikir verir. yazar bu senelerde ülkeyi dolaşmış, umumi manzarayı görüp fotoğraflamış aynı zamanda.
john steinbeck, romanı carita romana (roman charity) mitine gönderme yaparak sonlandırmıştır.
lisede edebiyat hocamızın zorla okuttuğu, elimdeki basımının belki eski olması sebebiyle de yaklaşık 700 sayfayı bulan bu tuğlavari kitabı elime ilk aldığımda, "hoca ben senin ta ." şeklinde başlayan cümleler yerini, kitabın sonlarına doğru geldiğimde bu kadar sayfayı ödevi yetiştirmek için değil, içimden gelerek kısa bir sürede okuyup bitirmenin şaşkınlığına bırakmıştı. seneler sonra bile "iyi ki okutmuşsun hoca" diye içimden geçirmeme neden olan kitaptır. **.
" california harika bir yer - eğer portakalsan." - fred allen
" beni hiç kafanıza takmayın. gazap üzümleri, shirley temple'ın dişleri yanında nedir ki! " - john steinbeck
aynı zamanda black books isimli dizinin 1. sezon 3. bölümüdür ve ölümcül komiktir.
john steinbeck'in 1935-40 yılları arasında ekonomik bunalım yaşayan amerikan ekonomisinde küçük çiftçilerin topraklarını bırakmaya zorlanması sonucu yaşanan göç, açlık ve sefaleti anlattığı kitaptır. steinbeck eserinde; bankaların ve büyük toprak sahiplerinin, küçük çiftçileri ve topraksız kalan insanları nasıl sömürdüklerini anlatmaktadır. en korkunç şartlar altında bile ümidini ve yaşama tutunma isteğini kaybetmeyen halkın yaşamını, günlük hayatta kullandıkları dil ve yaşam biçimiyle sunması açısından dönemin tarihine tanıklık eden kitap, bu yönüyle oldukça önemlidir. günümüzde gücü elinde bulunduran sermaye sahiplerinin halkın umudunu sömürmesi, gelecek bir kaç kuruş için insanların belli siyasi tercihlere zorlanması, açlık sınırında yaşayan insan sayısının fazlalığı steinbeck'in anlattığı dünyadan günümüze bir şeylerin değişmediğini gösteriyor. birilerinin mutluluğu hala birilerine gazap haline getirilen dünya üzerine inşa ediliyor. steinbeck'in bu eseri; anlatımıyla, olay örgüsüyle, konusu itibariyle her dönemin kitabı olma özelliğini taşımasıyla ve belki de zihinlerden hiç bir şekilde çıkmayacak olan efsanevi finaliyle okumayı sevenlerin ölmeden önce okumayı unutmaması gereken kitapların başında geliyor.
babadan kalan en güzel hatıralardan biridir.yaz günlerinde okumak çok ayrı bir zevk verir.
ortaokul yıllarımda okuyup da aklımda sadece kamyonet, fakirlik, çiftçilik, aşırı zayıf ve hasta kız, kapitalizm, ve domuz haşlaması kelimeleri kalan steinbeck kitabı.
okumuyorsun, içinde o anı adeta yaşıyorsun. işte öyle bir şaheser. ayrıca (bkz: büyük buhran/#25678198)
hayatın gerçekleri denilen şeyin bir kalpazanın dolandırıcılığına bulduğu kılıf ya da bir genç kızın zengin koca peşinde koşma bahanesi olmadığını insana açık seçik anlatan steinbeck'in her zamanki gibi tasvirin dibini bulduğu harbiden çok gerçekçi kitabı. anadolu liselerinin orta ksımlarında default olarak ingilizce okutulup bir bok anlaşılmamasına rağmen (bizim sınıfta bir kız anlamıştı, hem ingilizcesi karnesine beş düşmüştü hem de kapitalizm kötü demişti de alayımız komünist olmuştuk) kıymeti sonradan anlaşılır.
kitabın teması ne derseniz "dram", sadece dram. bitirince oturup bir sigara içtiğimi hatırlıyorum. gazap üzümleri bana hep yaşar kemal'in yılanı öldürseler romanını hatırlatmıştır. konuları ve içerikleri tamamiyle farklı olsa da ikisi de tarımda makinalaşma sürecinin toplumsal etkilerini inceliyor. ikisini art arda okumuş bir insan olarak abd-türkiye farklılıklarını görmek isteyenlere ciddi şekilde öneririm.
amerikan sineması bunu nasıl film yapmış hayret.hiç bilmiyorum ama yonetmenı yapımcıyı oyuncuyu daha ne varsa çok çekmiş olmalıdır sonraki hayatlarında.
sermaye sahiplerinin, yöneticilerin gaddarlığı ve onların karşısında durmaya çalışan insanların mücadelesi. tıpkı bitmeyen kavga'da olduğu gibi... siyah beyaz. iki kelime. yabancı. uzun bir yol hikayesi. öyle ki yüzyıllardır devam ediyor (inceden sosyal mesajımızı da verdik. hey, hadi toz olalım bu lanet entry'den. bişeyler içelim dostum). ex-vaix cassy: "bir vaizin bilmesi gerekir. bense bilmiyorum. benim soru sormam lazım!"
evrensel temaları işleyen eserler, insanlığın kollektif hafızasına not düştükleri için değerlidir. bu eser de öyle... aile, açlık, insanları sömürmenin kötülüğü, adalet gibi kavramları işleyerek tüm insanlığın müşterek konuları olan meselelere değinmiş olan eser pek tabii şiddetli bir kapitalizm eleştirisi içeriyor. annenin yanlarından ayrılmaya çalışan oğluna "gitme, kal, aile zaten dağılıyor, bana yardımcı ol" demesindeki içli serzeniş, modern dünyada ailenin tükenişini anlatıyorken, henry fonda'nın "cassy'i anlıyorum, insanlar haksızlığa uğruyor ve ben artık onun gibi olacağım. bir polis bir masumu dövdüğünde oradayım, bir aile yuvasından sürüldüğünde ben oradayım." tarzındaki sözleri de modern kölelik düzenine isyanı veriyor. filmde simgesel değil gayet somut olarak adaletsizliğe karşı direniş fikri vurgulanıyor. her vakıa reel düzleme uyuyor. steinbeck sanki amerika'nın orhan kemal'i... tıpkı onun gibi işçi-işveren, emek-hak-ticari ilişkiler hattını edebi bir seyahat içinde sorguluyor ve okuyucuyu da uyandırıyor. bu filmi izleyince aklıma m. moore belgeselleri geldi ya da zeitgeist falan. filmi onlarla birlikte düşündüğümde yazarın neredeyse bir asır önceden olayı analiz ettiğini gördüm ve insanlığın geleceği adına ürperdim. bir komünist gibi konuşacağım ama harbiden kullanılıyoruz. bu filmler de bizlere bir şey söylüyor birader... insanlık egemen güçlerin oyuncağına dönüşmemeli! orda anlatılanların kat kat fazlası bugün yapılıyor asıl... eh bu kadar laftan sonra bir bakınız verelim. izlemeyenler ve bu filmi daha iyi anlamak isteyenler için:(bkz: zeitgeist)
john steinbeck’in romanını büyük bir gerçekçilikle beyaz perdeye aktaran duygu yüklü film. büyük buhran yıllarında, kaliforniya’ya doğru yol alan joad ailesinin yoksullukla imtihanını ve kapitalist sistemin insanları nasıl kuşattığını çarpıcı bir şekilde gözler önüne serer.
buram buram, sahife sahife, kitap kokusundan bol, komunizm kokan, akıcı bir dille anlatılmış, eğlenceli, ama dram dolu, steinbeck romanı. kitapta bir part joad ailesinin dramı, bir part da onların o anda bulundukları ortamı anlatan kısım, sonra tekrar joad ailesi partı şeklinde 30 parttan oluşur. feci halde gaza getirici bir kitaptır, güzel bir kitaptır, lakin bana komunistin yobazı nası olur onu da göstermiştir. bütün dindarlar kötüdür, din kötüdür, bütün polisler kötüdür, acı çekenlerin hepsi - sadece tek cümlesi olan bir kişi istisna - kardeş yardımseverdir. yapma steinbeck, bırak bu ayakları. güzel kitap yazmışın ama harbi yobaz kafasıyla yazmışın. hele o hükümet kampı neydi öyle, şirinler köyünden beter. kitapta bi deli adamla karşılaşılan bölümde gülmekten karnıma ağrılar girdi. başka kitapları okurken elbet gülümserdim bazı yerlerde, ama kahkahalarla güldüğümü, gülmekten kitaba konsantre olamamayı bu kitapla bana yaşattı steinbeck. bir kısmını ayrı bir kısmını ayrı çevirilerden okuduğumdan, çeviriler arasında baya fark var. gülen fındıklı çevirisini okumak her türlü daha iyi olur kanaatindeyim. sonunda öyle çok büyük bi olay olmamasına rağmen, akıllara durgunluk verir.
uyarlama bir filmi izlerken genelde önce kitabı okur sonra filmi izlerim. bu sefer tam tersini yaptım ve önce filmi izledim. filmden o kadar etkilendim ki kitabını da alıp okumaya karar verdim. kitaptan bağımsız olarak filmi yol sinemasına oturttum kendimce. filmin başından sonuna kadar bir yolculuk ve o yolculuk içinde tanık olduğumuz dram. bence yol sinemasından söz edilecekse bu film en tepelerde kendine yer bulmalıdır. ayrıca anlatılan hikayenin perde arkasında bir anne-oğul ilişkisi anlatılır ki hayran kalırsınız. oğlunu her şartta seven bir anne, annesine saf bir sevgiyle bağlı oğul ve filmin sonlarında ayrılmak zorunda kalmaları. ayrılık konuşmasında oğlun anneye yaptığı açıklama. müthiştir tek kelimeyle.
http://gecikmis-isler.blogspot.com/…-yer-misin.html
(bkz: black books)
hollywood tarihini boyunca sayısı son derece sınırlı kalmış "komünizm/sosyalizm'e övgü" temalı filmden biridir. açıkçası, şu an için aklıma başka yapım da gelmiyor. sadece film olarak bakıldığında, başarılı olduğu söylenebilse de, bir kitap uyarlaması olması yönüyle, kitaptaki betimlemelerle aynı seviyenin tutturulabildiğini düşünmek zor. bir de, route 66'in amerikan halkı için ne ifade ettiğini hakkıyla anlarsınız, grape of wrath'tan sonra.
çevirinin şiveli türkçe'ye yapıldığı roman. muhtemelen orjinal metinde aksan kullanıldığı için böyle düşünülmüş ancak çevirmen belli bir amerikan aksanı için standart olmayan, nerenin şivesi olduğu da kesin olmayan toplama bir dil kullanmış. tutarlı olarak belli bir yörenin konuşma biçimleri kullanılsaydı daha iyi olabilirdi. ya da hiç aksan vurgusu yapılmadan standart türkçe ile çevirilebilirdi. çünkü şivenin bu romanın türkçe'deki gücüne kattığı bir şey yok. anlatılanlar kahramanların sosyoekonomik durumunu şüpheye mahal bırakmayacak şekilde ifade ediyor zaten, mesele buysa eğer...
--- hem spoiler hem de değil --- açlığı, kıtlığı, sefaleti ve dönemin ekonomik çöküşünü geçtim; bir anne 2 kilo kıyma ve 3 kilo patates'le 7-8 kişillik bir aileyi tek öğün nasıl doyuramaz, hala aklım almıyor. çocuklar daha yok mu, dercesine annelerinin gözünün içine baktılar. onlar baktıkça ben utandım kadından... kitaptaki kadının ve amerikan annesinin mutfaktaki acizliğini anneme anlatmaya kalksam daha lafımı bitiremeden, el kadar kıyma ile koca tencere kıymalı patates yemeğini yapıp önüme koyar ve kimmiş kıtlıktan çıkmış milletin evlatları, deyip aha da bak, gör, derdi kesin. ben de kıtlık ortamında bile et yemezse ve kahve içmezse ölecek hastalığına yakalanmış amerikan evladına inat bi' somun ekmeği yemeğime katık eder, joad erkeklerine acımamak için kendimi tekrar yemeye verirdim. joad'ların anası olacak kadına kalsa paso patates kızartması paso köfte. etin suyuna çorba yaparım, azını da yemeğe katarım yok. hanımefendi leydi mübarek. daha bitmedi. o kadar ayar oldum ki annelerine, anlatamam. sen hapis yatmış eşşek kadar herife bebek muamelesi yap, her istediğini yapmaya çalış, yok öyle yağma. neymiş efendim, çocuğu kahve istemiş. tüm ailenin bir günde kazandığı parayla ailenin karnını doyuracağına ya da az ayırayım kenara yarına da lazım olur, diyeceğine git kahveye şekere yatır parayı. ben de burada kitabı okurken vah vah deyip üzüleyim halinize, oldu canım. sen parayı çar çur ederken, ben burada allah türk annesinin maharetli ellerine zeval vermesin diye dua ediyordum bilmiş ol. gebe kızın orada bir bardak süte talim ederken sen varsa yoksa oğluşunun şekerli neskafesini düşün. zaten damat akıllı çıktı, iş zora girmeden topuk topuk. şaka bir yana ama ne bileyim, remzi kitabevinin çevirisinden midir yoksa kültür farklılığından mıdır bir türlü sevemedim, özümseyemedim bu kitabı. okudum ama okudukça, düştükleri duruma üzüleceğim yerde kendi milletimin o an neler yapacağı, zamanında neler yaptığı ve bu durumdan ne gibi dersler çıkardığı aklıma geldikçe amerika'nın hiçbir ders çıkarmadığını düşünüp isteksiz bir şekilde kitabı sonlandırdım. isteksiz olmamdaki nedenlerden biri de gülen fındıklı'nın türkçe'nin güzelliklerine değinmeden ve kendinden bir şeyler katmadan olduğu gibi çevirmesinden de kaynaklanıyor. düşünün ki bir amerikan vatandaşının a. hamdi tanpınar'dan huzur'u sade bir ingilizce ile okuması gibi. yazarı bu kitabı ile ne kadar yaşar kemal'e benzetsem de ince memed'den aldığım hazzı belirttiğim nedenlerden dolayı bu kitaptan alamadım. --- hem spoiler hem de değil ---
olayların 1930 büyük buhran arefesinde geçtiği harika tasvirlerin yer aldığı başlangıcı ve sonuyla kişiyi büyüleyen, bir köşeye çekilip olayları baştan sona izlediğiniz hissini veren, , kapitalizmin acımasız yüzünü bütün acımasızlığıyla ortaya koyan müthiş roman.
adını, amerikalı yazar, şair ve aktivist julia ward howe tarafından 1861 tarihinde güftelenen "the battle hymn of the republic" adlı amerikan ilahisi/marşındaki bir dizeden alan steinbeck şaheseri. howe da bu gazap üzümü referansını gitmiş eski ahit'ten almış gelmiş zaten. o kısmın sözlerini de yazayım tam olsun ekolü: "mine eyes have seen the glory of the coming of the lord he is trampling out the vintage where the grapes of wrath are stored he hath loosed the fateful lightning of his terrible swift sword his truth is marching on" .
"the stars are close and dear and i have joined the brotherhood of the worlds. and everything's holy-everything, even me." tr. "yıldızlar yakındır, sevimlidir ve ben evrenin kardeşliğiyle tek vücut oluyorum. ve orada her şey kutsal; her şey, hatta ben bile!" çev. gülen aktaş - oda yayınları
john ford'un, john steinbeck'in muazzam romanından uyarladığı, başrollerini henry fonda, jane darwell ve john carradine'ın paylaştığı, 1940 yapımı, 128 dakikalık siyah beyaz film. john ford romanı sinemaya öyle gerçekçi ve duygu yüklü yansıtmıştır ki amerikalılar az kalsın sola yakınlık duymaya başlayacaklarmış... amerikalılar solcu olmadılarsa bunun tek nedeni, filmin romana ihanet edip bütün emekçilerin özündeki iyiliği gösteren iyimser bir havayla son bulmasıdır ( tam da amerikalıların bayıldığı bir konsept) yine de gazap üzümleri nesiller boyunca ona yakıştırılan ''büyük'' sıfatını hak ediyor. bunalım yıllarında bir yıkıntıya dönüşmüş olan oklahoma'da ki çiftliklerinden ayrılmak zorunda kalarak kaliforniya'ya doğru yola çıkan ama oraya vardıklarında daha büyük bir yoksulluk ve daha kötü yaşam şartları bulan joad ailesinin hikayesi, kapitalist açgözlülüğün sert bir eleştirisi ve sıradan insanın kutsanışını içeriyor. filmde oyuncuların ustalığı ve görüntü yönetmeninin ( gregg poland) göçmenlerin sefil çalışma ve yaşam koşullarını vurgulayan kamera çalışmasının da yardımıyla acıyı, yoksulluğu ve insanın acımasızlığını bir belgesel keskinliğiyle gösteriyor. amerika'nın binlerce insanını yaşamak zorunda bıraktığı toplumsal eşitsizlik ve safalet karşısında duyulan öfkenin filmde vurucu şekilde verilmiş olması ve filmin çekildiği tarihlerde ''amerikan aleyhtarı faaliyetler komitesi''nin hollywood'da komünist avına çıkmış olduğu gerçeği göz önüne alınırsa son derece muhalif ve cesurca bir harekettir bu filmi çekmek.
hala öyle mi bilmiyorum ama eskiden ilk ve orta okullarda, sınıfların arka duvarına dayalı ufak bir kütüphane bulundurdu, içinde de okul aile birliğinden güç bela koparılan ödenekle alınan zevksiz bir dizi roman, hikaye vb. bulunurdu. işte ben öğretmen olsam, o kitapların hepsini çöpe attıktan sonra onbeşer tane alıp rafa dizeceğim kitabın ismidir.
