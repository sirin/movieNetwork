fazlasıyla hollywood filmi gözüken bir yapım gibi durmakta. aranofsky'nin fountain'ın üstüne ne yapacağı merakla beklenirken bir güreşçinin son dövüşünü anlatan bir film çekeceğini duymak biraz şaşırttı. sanırım sporcuların üzerinden yapılan dramların bayatlaması yüzünden bu kadar önyargılıyım. yine de aranofsky'nin parmağı değmişse kesin farklı bir tarzı olacaktır.*
venedik film festivalinde en iyi film altın aslanını kapmıştır. bu devirde ekmek aslanın ağzında tabi. hayırlı olsun.
önceki sene the fountain ile yuhalanmasının ardından bu filmle altın aslan alması da enterasandır, güzeldir, ironiktir. alın size film. ama anlayacağınız tarzda. zira kafanız çok basmıyor dercesine. hem iyi hem genel geçer bir filmdir. izlenesi.
stockholm film festivalinin acilisini yapan, cok basit bir senaryoyu sicak ve basarili sekilde aktarmis aranofsky filmi. mickey rourke'un performansi uzerine kurulu bu filmden sonra, yaşlandıkca bıçkın adam rolleri ile kariyerinde puan toplamaya başlayan abimizin bir kac odul aldigini da gormek pek sasirtici olmaz. oscarlı marisa tomei'i "farkli sekilde", todd barry'i de kendine benzeyen bir rolde gormenin disinda, axl rose'a ozel tesekkur gecmis bir film oldugunun altını cizelim. sonuc olarak sahsen beklentilerimi karsilayan bu filmden sonra the fighter'i iple cekiyoruz. tabi filmden sonra aklimdan cuneyt arkın da bundan feyz alsa, cagan irmak'la bir olup böyle bir film cekse, mickey abinin ringin kosesinden uctugu gibi 16 uzaylinin ustune ucsa ama alttan da drami verse, sonra ödülleri toplasa; derken dönerimi yerken acildim.
"how to party like a fireman" icerikli muhtesem sahneyi barindiran film. aranofsky'nin aynen bu yoldan, indie tarzdan devam etmesi dilegiyle...
fragmanı yayınlanmıştır. hayırlı olsundur. fragmandan izlediğim kadarıyla mickey rourke oldukça iyi bir performans sergilemektedir. (bkz:http://www.apple.com/…/fox_searchlight/thewrestler/ )
büyük ihtimalle bruce springsteen bu film için yazdığı aynı isimli parçayla oscar'a aday gösterilecektir. ve yine büyük ihtimalle, bu "performans"ı televizyondan da olsa canlı izlemek için, içinde bir ateş yanmaya başlayan şahsım, ertesi gün işe gitmeyecek ve despot german patrondan disiplin kelimesinin karşıt anlamları ile yücelen topal bir süvarinin tırnakları sis dolu hiyayesini dinleyecektir. kelimeler, telefonlar ve dosyalar zamana sürttükçe aklıma mickey'nin rüzgarda savrulan saçları, sönmekte olan sigarası ve boşalmış içki bardağı gelecek. ve benim şansız olduğum bu iki/üç günlük dönemde, eğer o şanslıysa, yani gerçekten şanslıysa-la'de pek te tanımadığı birinin evinde, üzerine doğru koşmakta olan kedinin dökülen tüylerine takılmış düşüncesi ile güreşen yanı pes edecek, bardak yeniden dolacak ve duvarda ki dart aniden takılı olduğu çividen açılıp düşecektir. ve mickey; benim ofiste, yüzümde aptal bir gülümsemeyle sabit bir noktaya baktığım o andan çok ta uzak olmayan bir anda; sırtında bir oscar heykeliyle titreyen telefona uzanıp; "alo" demeden, sadece sessizliği dinleyecektir. edit: bruce, into the wild karartmalı eddie vedder'ın kaderini paylaşmış ve bizlere, beklenti ile yıkım arasında ki cinsiyetsiz ilişkiyi yeniden tanımlamıştır. ama ümit dediğin birazda böyledir işte, rumble fish misali, ömrünü tanımlamak için geriye kalan yazlarını sayarsın...
herhalde son yıllarda izlediğimiz, gördüğümüz en büyük geridönüşlerden birine şahit olacağız. mickey üstad yaşca amcamız, tv kuşağı olarak abimiz, resmen şov yapıp, döktürmüş. merakla beklenenler listesinin başında yerini aldı.
mickey rourke üstadın kariyerinin zirvesine ulaştığı, iç acıtıcı film. oscar almak asla bir ölçü değil ama mickey rourke'ın bu performansı ödüllendirilmeli bir şekilde.
80'lerin efsane güreşcisi the ram artık çökmüştür ve sadece para kazanmak için haftasonu mahalli güreşlere katılmakta, hafta içi de gündelik işlerde çalışmaktadır. vücudu artık bu spora dayanamayacak derecede yıpranmış olmasına rağmen, yüklü miktarda ilaç desteği alarak büyük bütçeli bir dövüşe katılır. sağ salim biten dövüş sonrası soyunma odasında kalp krizi geçirir, by pass ve ve doktor artık dövüşemeyeceğini söyler. hayatının tek amacından kopunca etrafına bakar ve neleri kaybettiğini görür. yeniden hayata tutunmaya çalışır. ve olaylar gelişir. izlerken the ram diye bir güreşcinin gerçekten de yaşadığını düşünüyor insan. sanki mickey rouke hiç var olmamış da the ram'miş kendisi yıllardır. tabi rouke'un başarılı oyunculuğunun yanında aranofsky'nin belgeselvari biz tarz kullanmış olmasının da bunda etkisi oldukça fazla. --- spoiler --- the ram güreş dışında neredeyse sadece cassiday(marisa tomei) ile görüşmektedir. ancak cassiday'in de sürekli tekrar ettiği gibi bu sadece iş ilişkisidir. the ram ona yaralarından bahseder bir ara, geçmişe dair bu izler bir bakıma, cassiday'nin üzerindeki dövmeleriyle ve benzer işleri ve geçmişleriyle örtüşmektedir. cassiday henüz taş gibi olsa da, yaptıkları işler dolayısıyla ikisi de vücutlarını bu yolda tüketmekte ve eskidiklerinde kendilerinden geriye birşey kalmamış/yacaktır. cassiday'den istediklerini duyamaz ve yıllardır ihmal ettiği kızıyla iletişime geçmeye çalışır. bunda biraz başarılı olur gibi olsa da kendi yaşam tarzı, bağlantılarını sonsuza dek koparır ve daha önce de neden böyle olduğunu da gösterir. kendisini hayata bağlayabilecek iki kadından da umduğunu bulamamıştır. bir erkek için olabileceklerin en kötüsüdür belki de. markete çalışmak için ilk girişinde asıl işindeki gibi bir hava yaratan yönetmen marketteki işinden ayrılırken de benzer bir çekimle yeniden the ram'i uyandırır. the ram, randy robinson olmayı kabullenememiş, kendisine yedirememiş ve kaldıramamıştır. şimdiye kadar var ettiği kişiden başkası olmak ölü birisi olmakdan farksızdır onun için. tam da bu noktada yönetmen izleyiciye beklediğini mi verecek diye bir düşünce sarar. olabildiğince abartısız şekilde the ram son dövüşüne hazırlanır. (son dövüş kısmında iran vs. amerika olması üzerine çeşitli şeyler söylenebilir.) dövüşün sonunda the ram rakibine son darbeyi vurmak için ringin yanındaki iplere çıkar, seyirciler coşmuştur. herzaman, belki de sonsuza kadar olmak istediği yerdedir the ram. ve ekran kararır... film bu şekilde bitmez herhalde diye düşünecekken bruce springsteen tıngırdatmaya başlar. ve gerisi bize kalır... --- spoiler --- ...ve bir de, randy'nin son olarak ringe çıktığı anda, fonda sweet child of mine çalmaya başlar ki, insanın ayağa kalkıp, "yürü be randy, işte bu be" diyesi gelir. en azından bana öyle oldu. http://kavanozdakiadam.blogspot.com/…-wrestler.html
sanatla hayatın iç içe geçtiği muhteşem film. bunda darren aronofsky'nin randy'nin ensesinden ayrılmayıp onu bir adım geriden takip eden ve gördüğümüzü bir belgesel kıvamına getiren kamerasının da büyük payı var. --- spoiler --- belli bir yaşın üzerindekilerin (gençliğini seksenlerde tüketenlerin özellikle) ağlamadan izleyemeyeceği, yüreği dağlanmadan şahit olamayacağı o son sahnede mikrofonu eline alıp konuşan mickey rourke mudur yoksa randy the ram mıdır söylemek mümkün değil. bir devrin bittiğini, dışarıdaki hayatın artık ''o adam''ı kustuğunu izlemek kolay değil. rumble fish'teki melek yüzlü adam son maçında ''in this life you can lose everything you love, everything that loves you. a lot of people told me that i'd never wrestle again, the only one that's gonna tell me when i'm through doing my thing, is you people here.'' derken salondakilere değil, perdeye gözünü dikmiş olan bize konuşmuyor mu aslında. üzerime alınmakta bir beis görmüyorum ben. hele bir de fonda sweet child o mine çalıyorsa, botokslu yüzü ve takma saçlarıyla axl rose da insanın içini burkuyorsa. --- spoiler --- muhteşem bir film demiş miydim?
açıkçası bu duygu seline bir adım öteden bakmayı tercih ettiğimi baştan belirterek filmle ilgili maruzatımı yazmak isterim. öncelikle requiem for a dream'i izledikten sonra nedir bu iki yüzlülük diye düşünüp, yönetmenin hem tv-mania'yı uyuşturucuyu, genel anlamda bağımlılığı, filmine konu edip, türlü ajitasyon yöntemleriyle bu güncel konuların kaymağını yiyip, sonra da seyirce, bak çok tv izlerseniz delirirsiniz, uyuşturucu kullanırsanız alimallah orospu olursunuz ya da kolunuzdan bacağınızdan olursunuz şeklinde parmağını sallama yöntemini hiç tutmamıştım. fountain biraz daha farklı bir yerde duruyor olsa da aronofsky amcamız yine bir düşmüşlerin hikayesi ile karşımıza çıkmış. tam bir arabesk hikaye yine bol ajitasyon, eh az çok dünya sineması takip eden biri olarak da kendisi filmde aktüel kamera kullanımına girişmiş (yalnız kanımca rosetta'yı biraz geç izlemiş olacak) ki ayrıca tutarsız şekilde kullanılmış, böyle bir hangi karakteri takip ettiğini şaşırıyor kamera ara sıra. belgeselimsi hava başta sanki şöyle bir yakalanıyor ama o yapış yapış sentimentallik rüzgarı o havayı çok kolay dağıtmış. müziğin kendisi filmin artısı olsa da kullanıldığı anlar, arkaplan hikayeleri derken tam böyle ağlak, duygusal yine de gururlu -neredeyse bir küçük emrah, ya da rocky balboa havası, ya da ikisinin karışımı... evet mickey rourke'un oyunculuktaki başarısına kesinlikle katılıyorum (yalnız bunu doğrudan kendisinin hissiyatına bağlıyorum filmden ziyade) ancak marisa tomei tam bir kasting faciası olmuş, yani ne ben bu hanımın hanımhanımcık rollerini unutabildim ne de bütün meme şovuna rağmen kendisi bana bunu unutturabildi. yine de teknik açıdan çok falso vermiyor film, güzel ışıklar falan. tam amerikan bir hikaye ile avrupai sinematografi olmuş, heralde bu yüzden venedik'te gaza gelip altın aslanı vermiş olacaklar. şahsen ödülün daha bir zeka ve deha ve hatta dozunda şaklabanlığı için dahi burn after reading'e verilmesini canı gönülden isterdim. böyle ucuz numaralar, formüller kokuyor the wrestler kısaca. ama mickey rourke hayranları izlesin tabi, geri dönüş falan hikayesi de bence biraz “ver gazı” durumu zira mickey efendi -illa bir geri dönüşten bahsedilecekse, sin city'de sırf karakterin samimiyetiyle bile bu fakir ama gururlu güreşçiye tabiri caizse ram jam yapabilecek olan marv karakteri ile dönmüştür zaten. böyleyken böyledir, gidilsin görülsün kötü film izlemekte de sakınca yoktur.
fragmanı izleyip önce mickey rourke* akabinde bruce springsteen* ile heyecanlandıran, en nihayetinde imdb de 8.7 puan ile heyecanı tavan yaptıran filmdir. heyecanla bekliyoruz efendim.
distribütör abiler ablalar nolursunuz şu filmi acilen satın alın ve dağıtın yurdum sinemalarına diyerek meraktan delirmeye başladığım hollywood yapımı film.şimdlik slumdog millionaire ve revolutionary road cepte, sırada the wrestler,gran torino, milk ve valkyrie var.hayırlısı merakla bekliyoruz.
bruce springsteen'in güzel bestesiyle en iyi orjinal müzik dalında altın küreye layık bulunmuş.
66. golden globe ödüllerinde mickey rourke'un belirttiğine göre film için para bulunmasında axl rose'un da katkıları varmış. edit: yokmuş, sweet child o' mine'ı bedava vermiş. ruprect düzeltti.
muhteşemliği ve inanılmazlığı hakkındaki övgüleri saysak kitap yazılacak film.2008'in en iyi filmi budur diye iddia etseniz 'eyvallah abi,haklısın' derim. kendisine kafa tutacak senenin öne çıkan filmlerinin arasında bir tek the curious case of benjamin buttonvar. o da belki sinematografi açısından daha doyurucu ama samimiyet konusunda the wrestler'ın eline su dökemez. --- spoiler --- bir ara randy veletin biriyle sıkıntıdan kara kutu oyunlarından birini oynuyordu. ekranda güreşirlerken veletin call of duty 4 muhabbetiyle sıkılıp gitmesi koparttı beni. --- spoiler ---
hikaye çok arabesk, çok ajitatif, çok bilindik ama yine de izlenmeye değer. hollywood filmi gibi değil de bağımsız bir film havası var, belki o yüzden benzerlerinden ayrılmakta. mickey rourke sanki kendi hayat hikayesini oynuyormuşçasına döktürmüş bu filmde. o ağladı ben ondan önce ağladım, pişmanlığını onun kadar hissettim, o bıraktı herşeyi çekti resti ben tutamadım kendimi "yapma be oğlum" diye haykırdım. ruh halimden midir nedir koydu bana film. marisa tomei ise değil göze batmak cuk oturmuş diyebiliriz. o hüzünlü, hayatın sillesini yemiş gözleri ne çok şey söylüyor kıvır kıvır dansederken bile. zaten ezelden beri romantik komedilere yakıştıramazdım bu hatunu, süper bir seçim olmuş. filmde bence tam oturmamış tek şey mickey'nin kızını oynayan hatunun oyunculuğu, ya da başlı başlına bu karakterin çiziliş şekli.
toplamda 8 milyon dolar gibi sektör için inanılmaz düşük bir miktara kotarıldığı için bağımsız film havası vermesi normaldir.
ve de ayni adi tasiyan super sarkisi icin.. bruce springsteen'den geliyor.. have you ever seen a one trick pony in the field so happy and free? if you've ever seen a one trick pony then you've seen me have you ever seen a one-legged dog making its way down the street? if you've ever seen a one-legged dog then you've seen me then you've seen me, i come and stand at every door then you've seen me, i always leave with less than i had before then you've seen me, bet i can make you smile when the blood, it hits the floor tell me, friend, can you ask for anything more? tell me can you ask for anything more? have you ever seen a scarecrow filled with nothing but dust and wheat? if you've ever seen that scarecrow then you've seen me have you ever seen a one-armed man punching at nothing but the breeze? if you've ever seen a one-armed man then you've seen me then you've seen me, i come and stand at every door then you've seen me, i always leave with less than i had before then you've seen me, bet i can make you smile when the blood, it hits the floor tell me, friend, can you ask for anything more? tell me can you ask for anything more? these things that have comforted me, i drive away this place that is my home i cannot stay my only faith's in the broken bones and bruises i display have you ever seen a one-legged man trying to dance his way free? if you've ever seen a one-legged man then you've seen me
--- spoiler --- bastan sona kadar enteresan bir huzunle baslayip ayni huzunle izlenerek bitirilmis fim.yalnizligi, ailesizligi, sevgisizligi ringlerde teselli ile bulmaya calisan ram in oykusunu mickey rourke abimiz cok guzel sunmus. marisa tomei i filmin ilk basinda acaba o mu bu kadar yasli olamaz seklinde izledim. hakikaten 1964 luymus. hikaye gayet sade, zaten sonu belli lan diyerek izlenirse hikayenin asil anlatmak istediginin ram in dakika dakika yokolusunu ,bunun huzunle anlatilisini kacirirsiniz. gozlerde nem yapan iyi bir film, izlenilir. bana gore seven pounds dan cok daha iyi, illa bir filmin oscar almasi icin buyuk kadro veya dekor olmasina gerek olmadigini insallah bu sene akademi odullerinden hic degilse birini alarak gosterirse cok sevinecegim. --- spoiler ---
--- spoiler içeriyor olabilir --- hollywood klişeleri içeriyordu, evet. tahmin edilebilir diyaloglar, öngörülebilir sahneler barındırıyordu. daha önce çekilmiş benzer konulu filmlere hiç benzemiyordu ama nedense. çünkü mickey rourke du oradaki. ringlerde dövüşen, aldığı sahte bile olsa her darbede acı çeken, ve o acının fizikselden çok ruhsal olduğunu her bakışında, her mimiğinde, her inlemesinde yansıtan efsanevi aktör mickey rourke. fark ettiniz mi aslında bir anlamda kendini oynadığını, algıladınız mı bu filmin yalnızca bir film olmadığını. uzun sarı saçları, boksta aldığı zararlardan sonra kötü bir cerrah tarafından düzeltilmeye çalışılmıl estetikli yüzü... dokuz buçuk haftanın john'u, barfly'ın henry chinaski'si, liseli küçük hayatlarımızda bukowski en sevdiğimiz yazarken içimize işleyen mickey rourke... peki detaylara dikkat ettiniz mi? 70'ler 90'lar tartışmasına? flört ettiğiniz bir insanla siz de aynı konuları konuşabilirdiniz, ama filmde konuşanların biri çökmüş bir güreşçi, diğeri yaşlanmış bir striptizciydi, etkilendiniz mi? peki ya sweet child of mine sahnesi? oturup hüngür hüngür ağlamak istediniz mi? en azından diken diken olmadı mı tüyleriniz? uzun zaman sonra içime en çok işleyen filmdi. the ram son uçuşunu gerçekleştirip ekran karardığında gözlerinizi kapayıp bruce springsteen'in tatlı sesini büyük bir huzurla dinleyebilirsiniz... --- spoiler içeriyormuş, evet! ---
bilindik konusuna rağmen, konuyu işleyiş şekli ve mickey rourke'un aşmış performansıyla gayet güzel bir ortaya çıkmış. bir adamın çaresizliği ve çektiği sıkıntılar nasıl anlatılır görülmeli. en iyi film oscar'ını alır mı bilmem ama eğer mickey rourke'a, bu performansıyla en iyi erkek oyuncu ödülünü vermezlerse çok yazık olacak.
çok gerçekçi bulduğum film.adamın yalnızlığına üzüldüm yahu ciddi ciddi.
izlediğim ve beğendiğim dördüncü aranofsky filmi. --- spoiler --- filmin konusu hayatını amerikan dövüşünden kazanan ve artık miladı dolmak üzere olan randy 'the ram' robinson* adlı dövüşçünün hayatının sonlarını anlatmakta. hepimizin amerikan dövüşlerini izleyip söylediği gibi, amerikan dövüşü sahtedir düşüncesini kırarcasına gerçektir aslında olanlar. dövüş bitiminde soyunma odasında vücut onarımı yapılması da bu gerçekliği yeterince yansıtıyordu. her şey bitip eve dönme vakti gelindiğinde ise the ram'ın istemediği randy robinson'a dönüşünü görebiliyorsunuz. hayatı boyunca kaçtığı her şeyi bu isim, yani gerçek ismi ona hatırlattığı için olabildiğince the ram olmak istiyor gibi. zaten bunu kalp krizi geçirdikten sonra doktorla konuşurken de görebiliyoruz. ringlere dönmek istediğini dile getirmesi ve bu konuda doktora ısrar etmesi güzel bir örnekti. filmdeki diğer önemli karakter olan orta yaşlı striptizci cassidy * ise the ram ile neredeyse aynı özelliklere sahip. striptiz yaptığı zamanlarda sahte hayatını bunun dışında ise bir anneyi oynamakta. belki de bu yüzden the ram ile aralarında, önceleri fark edemedikleri sonlara doğru ise gizliden aşka dönüşen bir bağ kuruluyor. kalp krizinden sonra the ram'in zamanında ringlere tercih ettiği kızını görmek istemesi, gördükten sonra ondan af dilemesi, aslında içinde randy robinson'u yani bir babayı hala barındırdığının kanıtıydı. bu arada kızının evinin kapı numarasının 29* olması, bana hayattaki tek ailesi olan kızına bir gönderme gibi geldi. markette, et reyonu tezgahına geçmeden önce kendini ringe çıkıyormuş gibi düşünmesi ise gerçekten dramatikti. filmin sonunu kesinlikle tahmin edebilirsiniz, zaten beklediğiniz gibi bitecek ama bitmeden önceki son saniyelerde size aslında basit gibi görünen, bir eğlence aracı olarak kullanılan insanlarında; duyguları olduğunu, fırsat verilirse hayatlarını değiştirebileceklerini, değiştirebilmeyi denese bile hata yapabileceklerini*, ne kadar engellese de aşık olabileceklerini ve daha da önemlisi karşılık beklemeden sevebileceklerini aklınıza sokacaktır. oyunculuk konusunda ise mickey rourke ve marisa tomei'nin elinden geleni yaptıklarını, hakkını verdiklerini düşünüyorum. tabii ki aynı şey aranofsky içinde geçerli. --- spoiler --- uzun lafın kısası bu filmi hiçbir ön yargınız olmadan izlemenizi isterim.
marisa tomei'nin canlandırdığı striptizci cassidy/pam karakteri de tesadüf değildir. filmdeki iki karakter de meslekleri gereği kanıyla canıyla herşeylerini, ellerinden gelenin en iyisini izleyiciye vermek zorundadır.
dışlanmış adam, dışlanmış kadın ilişkisini arka planda olmakla beraber veren filmlerden biri. bir ikincisi için (bkz: sonbahar) filmin sonu da daha net olamazdı herhalde..
fazlasıyla kör göze parmak senaryosu olan, ilk bir saatine değin bi kahramana ağıt kabilinden ilerleyerek herhangi bir olay örgüsü vermediğinden mickey rourke ile boğuşmanızı gerektiren film; aranofksy the fountaindan kelli gözümden peyderpey düşerken sinematografi namına bi nannik yaptığını görmediğim için kendisine on üzerinden 2, güreşçi kardeşimize de çabaları ve emeğinden dolayı 9 veriyorum.. -böyle de yüzeysel olabiliyorsam ne mutlu..
amerikan güreşi her şeyden önce bir spor değil, gösteri. nihayetinde kurmaca; kazanan ya da kaybeden önemli değil, üzerine bahis oynanmaz. seyircinin görmek istediği o işkencenin ya da şiddetin metaforu diyebiliriz. bir nevi tiyatro oyunu ya da sinema gibi düşünülebilir. işte o yüzden de overacting bu güreşte şike'dir. (bu bağlamda mickey rourke muhteşem, artı 1) ayrıca bu güreşte inceden bir iyi kötü karikatürizasyonu da var, seyirciyi ateşleyen en önemli noktalardan birisi bu. (konuyla ilgili daha ilginç görüşler için (bkz: mythologies) ayrıca gösteri dünyasında (ve amerikan güreşinde) imaj çok önemli bir etken, buradan meyyali alınca mikinin saçlarına, ten rengine, kaslarına gösterdiği özen daha da anlamlı oluyor. tüm bunları topladığımızda bu güreşi istediğimiz her noktaya paralelliyebiliriz. politikayı ele alın; mickey rourke amerika'nın kendisidir desek biraz zorlama gözükebilir ama aksini iddia etmek için de sebep yok. (sondaki ayetullah karşılaşmasını ve seyircilerin usa tazahüratlarını hatırlayın) önceden ayarlanmış danışıklı dövüşler, cilalı ve gösterişli bir vücut, dövüşmekten başka bir şey bilmeyen bir kaybeden, artık mecalini yitiren bir karakter... hem güreşçi zaten gösteri dünyasında yıldızı sönmüş (başta miki) bir çok yıldızdan izler taşıyor. (bkz: rocky balboa) hatta (bkz: norma desmond) o yüzden de ne kadar çeşitli okumalara açık olabilecekse de the wrestler yeni bir şey anlatmıyor, senaryo bildiğimiz klişeler üzerinden gidiyor. az önce bahsettiğim okumalar da yüzeysel ve zorlama kalıyor çünkü yönetmen bu metaforların üzerine gitmek yerine klişelerle hafif geçmiş. bakla şu; aslında the wrestler çok iyi, başyapıt, taşyapıt bir film değil. iyi yönleri var malum, geliyorum yavaştan. eleştirmenler tarafından bu kadar övülüp beğenilmesini ise şöyle açıklayabilirim; biçim. darren aronofsky'nin en iyi olduğu mecra. didaktik, katharsise yönelik senaryolar hep çok satan işlerdir ama bunu aynı sıradanlıkla işlersen türünün milyonlarca örneğinden biri oluyorsun. ancak işte o formülü yeniden paketleyip farklılaştırabilirsen baş tacı olabiliyorsun, klişelerin önüne biçimle danteller ördüğün zaman tv'nin üzerine de toz gelmiyor. en son örneği (bkz: slumdog millionaire) aronofsky'nin o bildiğimiz klişe senaryolarının başarısını bu formalist tutuma bağlamak çok yanlış değil ki aynı şekilde the fountain'ın özgünlüğünün yine aynı nedenden tosladığını düşünmek de çok abes gelmiyor. yanisi aronofsky the fountain'dan sonra yine garantiye oynamış; muhteşem bir oyunculuk var, dramaturji ve mizansenle on ikiden vuruyor, ötesiyse pofuduk.
çok basit: etini pazarlayan yaptıkları iş’in içerisinde ve dışarısında aynı insan olamayan iki tane insan. geçmişte(özellikle 80lerde) kalmış ama bugünü yaşamaya çalışan bir gösteri hayvanı(peygamberi?). varlığını ikiye bölerek meşru kılmaya çalışan bir striptizci. varoluş çeşitli biçimlerde anlatıldı. başlangıçta annesinin öldüğünü sakin ve sıradan bir şey gibi söylüyordu camus. “toplumu bir kenara atmış yalnız adam”ı yazarken “toplumun bir kenara attığı yalnız adamın”da yabancı olacağını mutlaka biliyordu. aranofsky’de biliyordu. hatta sen, ben, sokaktan çevirdiğimiz(hadi o kadar değil).. italyan yeni gerçekçiliğinin, hatta vgik’in aşkından ölenlerin anında ajitasyon ve arabesk gibi enteresan suçlamaları da mümkün. bu noktada başka bir mucize gibi gökyüzünden inebilecek bir deluzien bakışa da hazırdır eminim bu naif entelektüel dvix izleyicileri. karşımızdaki açıkça body without organs’ın alegorik okumasıdır. bu aşırıyorumun ucu acı çeken, tamamlanmamış, hastalıklı bir bedene doğru gider. karşımıza polonyalı göçmen kimliğinden kaçan randy the ram çıkar. egosantrik sinefillerin içerisinde bulacağı “ucuz steadycam oyunları ve bağımsız sinema soslu” kolaycı indirgemelerden fazlası bu filmde mevcut. evet görselinde oynanmış rengiyle ve yakın plan dijital çekimlerle bir indie havası var. her şeyin ötesinde kişisel olarak hazzetmesemde doğru bir müzik var. katmanları, metaforları ve doğru anlatımıyla iyi bir senaryo var. benim, senin sevmen önemli değil. the ram’in sevdiği bir dünyanın inşası için her şey en doğru biçimde var. insan neler bildiğini ve bilmediğini ifşa etmek için klavyesine ya da diline abandığında bir şeyi unutuyor. fikrin basitliğinin hiçbir önemi yok. konunun daha önce anlatılmış, aşina olunduğunun da. asıl önemli olan basit ve tekrar edilenin karşımızda vücut bulduğu hal. star’da (ki o zamanlar interstar’dı) amerikan güreşi çıkacak diye beklediğim zamanları hatırlıyorum. hevesle izledikten sonra bunlar da çok kolpacı minvalinde konuşurdum, konuşurduk, konuşurdunuz. amerikalı angutlar bunlara mı inanıyor derdik, derdiniz. derken her şey bitti. yıllar geçti. seksenlerin sonuydu ve hızla 90’lar ardından milenyum goygoyu geçti. oysa figürler zaman geçti diye ölmedi. eskidi, yıprandı ve ayak uyduramadı. mesele bir amerikan güreşçisi değil. mesele etini pazarlayan adam da. mesele, dünyadaki etini pazarlayan her insan için aynı. etini pazarladıktan sonra yaşamaya devam etmeye çalışan her insanın hikayesi öyle veya böyle benzeşiyor. işte bu hal the wrestler’da yüzümüze çarpıyor. doğru bir senaryo ve doğru bir yönetimle. doğru oyuncuyla. zeten güzel bir filmden bekleyeceğimiz de bu yukarıdakilerdir. --- spoiler --- randy’nin markette hangi reyonda ne sattığına dikkat eden oldu mu? --- spoiler ---
demek ki anlatamamışım, sağlık olsun. the wrestler iyi film, çok iyi bir film değil. çok sevilen bir olgunun sözlükte kayıtsız şartsız sevilmesi ve buna en ufak eleştiri getirenin hışma uğraması temayülü yabancı olduğumuz bir durum değil malum. soğukkanlı olalım, başkalarını çok şey bilmenin aptal tiyatrosuyla suçladığımızda kendimiz de aynı iki yüzlülüğün içine düşmeyelim; enginlere sığalım, taşmayalım. ne gerek var? elbette ki aronofsky'nin resmettiği toplum, ki sadece markette yansımalarını görebiliyoruz, randy'yi şovbizin haricinde başka biri olarak göremeyecek, onu gördüğünde sen şu değil misin diyecek, şaşıracak; randy'e kendi var oluş sebebi'nden kaçamadığını hatırlatacak. bir nevi toplum bu insanları normal olmayanlar olarak yaftalayacak. ve bunun yansımaları sözlükte de zaar görülecektir. çünkü perde entellektüel'leri filmin en büyük arızalarından olan senaryo edimiyle filmden aldıkları gazla sözlüğe gelecek insanları kategorize edip suçlayacak, o böyle değil şöyledir derken bile ukalalıktan kendilerinin çok biliyorum durumuna düştüğünü anlamayıp, azıcık derinde bile olsa var olan düşünceleri çıkarımları oradan alıp yüzeye çıkaracaktır. şu önemli; her gördüğümüz stedikemi dedemiz zannetmeyelim. evet filmde indi havası var ama filmin iyi olan tarafı burası değil ya da bu ifadeyle değil. the wrestler'ı iyi yapan bu görsel tercih sayesinde yakaladığı, neredeyse yaklaştığı docudrama, hatta mockudrama (o kamera this is spinal tap'i biraz olsun andırmadı mı?) minvalinde olmasıdır. bu bağlamda dramaturjinin kaydığı realist noktayla gelen çiğ estetik filmi o bildiğimiz ağlak dramlardan alıp potansiyelinin çok üstünde bir noktaya taşıyor. tam da bu yüzden de karakterlerin yüzeysellikleri (dört derece derinlikte randy the ram'in göçmen olması gibi detaylar hariç ki onlar da fazla değil) ilgilenilmeyen kız çocuk, ucuz şovbiz'den iki kişinin paralel (sen beni striptizci olarak görüyorsun cümlesinin bu alemdekilerin de insan gibi görünme çabası içinde oldukları sonucunu da çıkarabilir miyiz) hikayesi gibi klişeler filmde fazla sırıtmıyor. filmde bakılması gereken nokta bu işin (et pazarlama diyelim) imaj kaygısının yansıma biçimi, bu saiğin insanı düşürdüğü nokta. misal miki o tiple korkutucu değil mi? yoksa filmde axl rose'la da güzel paralellikler var ama daha önce dediğim gibi the wrestler içerikten ziyade o içeriği ele alış biçimiyle iyi bir film, seçtiği mecra da bunun için oldukça elverişli hatta filmin tonuyla oldukça ironik. yoksa hollywood zaten bu hikayeleri elli yıl önce işledi, coenler bunu çok önceden modernize etti; aronofsky de barton'un yazdığı güreş senaryosunu filme almış, üzerinde uğraşmayıp yönetmenlik pompalamış.
bu darren aronofsky denen adama hayran olmamak mümkün değil. the wrester'i gene öyle işlemiş ki, filmi izlerken yarı bağımsız sinema, yarı hollywood atmosferi yaşıyorsunuz. wrestler, işleniş bakımından bağımsız sinemada sıklıkla bahsi geçen ve daha çok oyuncuların iç dünyalarının irdelendiği sosyal içerikli filmlere sinyal çakarken, diğer taraftan da hollywood sinemasının olmazsa olmazlarından geri kalmıyor. bu iki unsurun böylesine ustalıkla biraraya getirilebilmesindeki en önemli etken kuşkusuz darren aronofsky. o da şurada çok güzel anlatılmış zaten (bkz: darren aronofsky/@ arph) ben çocukluk dönemlerimde amerikan güreşlerini ara ara takibederdim, hulk hogan, kevin nash (namı diğer big sexy) gibi izbandutgillerin ring dışındaki hayatları benim için her daim merak konusuydu. gerçi şimdilerde hogan knows best gibi aydınlatıcı programlar çıktı da, biraz daha aydınlanmış olduk. amerikan güreşinin show yönünün etkisinde kalan insan doğal olarak, ringin köşesinin üstüne tırmanıp birbirlerinin üstüne 10 metreden röaargh diye bağırarak atlayan adamların, sahnenin arkasında fuck you meen, madafaka! diye dalaşacağını düşünüyor. işin aslı öyle değil, adamların birbirine yoo man negzel atladın, iyi vuruştu bro demediği kalıyor. işin bir de "kurt kocayınca itin köpeğin maskarasi olurmuş" tarafı var tabi. bu televizyondan izlediğimiz ozzy osbourne home, hogan knows best gibi reality show'larda bunların örneklerini görüyoruz zaten, bu adamlar işin kaymağını yaşlandıktan sonra da yemeye devam edenler, işin bir de diğer tarafı var. bizdeki yeşilçam emekçilerinin beyoğlunun arka sokaklarında soğuktan donmuş halde bulunmalarına benziyor. madalyonun diğer yüzünü de anlatıyor yani film, mekan değişiyor, ülkeler şehirler değişiyor ama show her yerde aynı. bu bağlamda randy karakteri için mickey rourke'den daha iyi oyuncu bulunamazdı sanırım, kimse bir zamanların en yakışıklı ve parlak oyuncuları arasındayken alkol ve uyuşturucu probleri yüzünden ve tam manasıyla dibe vurmanın ağababasını gören mickey rourkeden daha iyi oynayamazdu o rolü. üstelik kendisi ringlere de aşina, boks'a ikinci mesleğim diyordu. hülasa; darren aronofsky şahane yönetmiş mickey rourke şahane oynamış, ortaya tam anlamıyla görsel şölen niteliğinde film çıkmış.
gece gece mideme sağlam bir yumruk yemiş gibi hissetiren film. --- spoiler --- bir kaybeden hikayesini en azından sinemada kaybetmiş iki kişiye oynatmak kadar zeki bir şey olamazdı açıkçası. mickey rourke ve hep yanlış kast kurbanı olmuş marisa tomei. sonuç olarak da loser olmayı bilen iki kişinin loserlık üzerine yazdıkları bir oyunculuk destanı. her dakikası adamın içine işliyor, her geçen sahne biraz daha yaralıyor. öyle bir film ki o patates salatası isteyen teyzeyi öldürmek istiyorsunuz. öyle bir film ki the ram o sarışın bok kafalı kızı düdüklerken sinirden kuduruyorsunuz. öyle bir film ki kızı ile buluşmayı unuttuğunu anladığı dakika "hassiktir lan bugün cumartesi" diyorsunuz. --- spoiler --- çok başka olmuş. mutlaka seyredin.
kameranın kullanışı ile yer yer lars von trieri hatırlattı. ama sadece bu değil; bu kadar sade bir öyküyle böyle derinimize inmeyi başarabildi. bir kız olarak başlarda "hayır, yaa, amerikan dövüşü mü izleyeceğiz, olamaz," desem de ilerledikçe hüznün, yalnızlığın, arayışın, konu ne olursa olsun cinsiyet ayırmadığını göstermiş oldu. evet, çok güzel bir film. --- spoiler --- kasap reyonuna girişte duyduğu hayali tezahuratlar kopardı, beni. --- spoiler ---
darren aranofsky, bu kadar sakin temalı bir film çekip de son 15 dakikada bu kadar sinirleri gersin, üzüntü versin... tebrikler kendisine. asla değişmeyen bir adamın, olmamış, yapamamış bir adamın öyküsü. bir anlamda öteki-amerika işte; gerçekleşmeyen rüyların amerikası. ilgisiz babaların, bir yere varmayan kariyerlerin, yaşlanan kadınların, yitip giden şöhretin amerikası. mickey rourke'un hayatı boyunca çıkarabileceği en iyi iş, ona sayısız ödül getirdi; gerçi milk'teki sean penn kadar iyi değildi, zaten belki de öylesi mümkün değil, ne de olsa sean penn, jack nicholson'dan bu yana amerikan sinemasının çıkardığı en iyi oyuncu. ne var ki baştan sona mickey rourke üzerine kurulu bu filmde, roure film boyunca belki de sadece 10 dk. perdede görünmüyor. bu denli yoğun bir rolde düşmeyen, sarkmayan, temposunu yitirmeyen bir oyunculuk vermek herkesin başarabileceği bir şey değildir. ama filmin en büyük şeyinin mickey rourke olduğunu söylemek hata olur, öyle bir marisa tomei var ki mickey rourke'u değil de onu izlemek istediğinize karar vermekte zorlanmıyorsunuz. cousin vinny ile şaşırtıcı bir oscar almış olan, in the bedroom'daki durgun, sakin performansı ile şaşırtmış olan bu kadın, şimdi de yaşlanmakta olan bir striptizci olarak gerçeğe tutunmak istediğinde filmin sanki ana unsuru oymuş hissine kapılıyorsunuz. keşke film doğrudan pam/cassidy karakterine odaklansaymış, orda daha fazla hikaye varmış demekten kendinizi alamazsanız bilin ki bunun sebeplerinden en önemlisi marisa tomei... hani penelope cruz, vicky, cristina...'da deli bir performans sunmasa oscar için kesin favorim kendisi olurdu. öte yandan filmin pek çok güzel sahnesini anmadan geçmek istemem; randy ve pam'in bir bira içerken 90'lı yılları anmaları, klüpte kavga etmeleri filmin kesinlikle en leziz sahneleriydi. hatta marisa'nın mickey'i ezip geçtiği sahnelerdi deyim yerindeyse. darren beyfendiden bu kadar sakin tonda bir karakter draması beklemezdim, şaşırdım, beğendim, aferini bastım. not: bruce springsteen film için yazdığı şarkı ile altın küre alıp, oscara aday gösterilmedi. şaşırtıcı bir şey bu.
sweet child o mine girerken ben dahil bir kısım insana çok dokunacak film.
--- spoiler --- güreşçi ve striptizci olmanın birçok açıdan benzer olduğunu anlatmak dışında pek de bir numarası olmayan film. --- spoiler ---
konusu çok bildik olmasına karşın sıkılmadan seyredilen ama akılda hiç yer tutmayan standart bir hollywood filmi. hayal kırıklığı yaşamamak adına requiem for a dream veya pi klasında bir şey beklemeden efendi efendi gidip, alaska kola eşliğinde seyredilmesi tavsiye olunur.
darren aronofsky'nin mickey rourke'u kurtarma operasyonu. golden globe'da da dediği gibi mickey abimiz artık bu islerden tamamen elini eteğini çekmek üzereyken darren abi elini uzatmış ve kendisine harika bir performans çıkarttırmış. bir düşüş öyküsünde oynarken mickey rourke sanki kendi hayatını oynar gibi rahat ve doğal bir oyunculuk sergilemiş. leziz bir tat bırakıyor zannımca.
ilk olarak pi ve ardından hakkında övgü dolu şeyler okuduktan sonra izleyip, hiç sevmediğim requiem for a dream deneyimlerinin ardından sinemasının bana hitap etmediğine kesin kanaat getirdiğim darren aronofsky bu filmiyle, geçmişteki hatalarına ve kaçınılmaz olarak zamana yenik düşen bir güreşçinin hüzünlü öyküsünü, değişik bir tarzda anlatıyor. bu acıklı hikayede 80'lerin glam rock gruplarından fırlamış amerikan güreşçisini mickey rourke oynuyor. yani motorcycle boy, yani harry angel. ha, iyi mi oluyor peki? hayır. çünkü 'söylesene sana ne oldu' diyip durucaksınız. dolayısıyla eleştirmenlerin mickey rourke için sarfettikleri, 'bu ne muhteşem dönüş alkışları' ya da 'küllerinden yeniden doğmuş' pohpohlarına aldanmayın, bu filmde kendisini onu hiç görmek istemediğiniz bir halde izleyecek ve sin city'de ki haline bile razı olacaksınız. iyisimi boşverin johnny handsome'ı izleyin hadi bilemedin rumble fish'i.
bazı insanlar yapmayı bildikleri başka bir şey olmadığı için, ellerindekiyle yetinip, mecburen de olsa hayata tutunur. zamanı geldiğinde köşelerine çekilip ölümü bekler. bazı insanlarsa bırakma zamanı gelse bile vazgeçmez. yapmayı bildikleri o şey, hayatlarının ta kendisi olmuştur. buna tutku deyip geçmek biraz hafif kalır. çünkü mecburiyetle birleşen bu tutku, bir pervanenin dönerek ateşe gitmesi gibidir. her seferinde daha da yanıp, acıya alışmadan ama acının tadını bilerek kabullenmektir. the wrestler, bu yanışın hikayesini anlatıyor. hem de seçebileceği en doğru oyuncuyla. aslında mickey rourke’un hayatı başlı başına bir film ve the wrestler’ın ram’inden geri kalmaz. söz konusu yanmaksa mickey rourke, düğün bayramla ateşe gidenlerden. bu filmdeki adamımız ram ise yaptığı iş ve görüntüsünün tam tersine, sakin ve iyi bir karakter. ringdeki (aslında sahnedeki demek daha doğru) ram ne kadar saldırgan ve galipse, günlük hayattaki randy o kadar uysal ve kaybeden. tabi biz onun gençliğini görmedik. ama yıllar ona bir şeyler öğretmiş gibi bir hali var. yorgun, mağlup, kayıp… the wrestler, başrol oyuncusunun da büyük katkısıyla eksiksiz ve beklentileri fazlasıyla karşılayacak bir film. getirilen en büyük eleştiri ise, ‘’sıradan ve daha önce defalarca söylenmiş bir şeyi anlatıyor, yeni bir şey yok’’. bana göre ise filmin en büyük başarısı bu. bir klişeyi, içinde hiçbir klişe barındırmadan bu kadar net anlatması, filmi unutulmazlar arasına koyuyor. sürprizsiz, tahmin edilebilir her adım, işlenişi ve oyunculuğu bakımından göz dolduruyor. ve sinema için, ‘’bana yeni bir şey söylesin yeter’’ diyenlerin değil, ‘’bana dilediğini söylesin ama yeter ki söyleyebilsin’’ diyenlerin tercih edeceği bir film. ram rolüyle, mickey rourke’un ‘’her batışımda dibi gördüm ama çıkarsam da fezadan el sallarım’’ der gibi şaşırtıp, rol kesmeden, öylece oynadığı bu film, birçoklarının içini cız ettirecek cinsten. benimki etti.
--- spoiler --- randy the ram kendini mecburen hayatın akışına bırakmış bir adam. hikayenin malum bir çizgisi var. tahmin edilebilenin dışında fazlaca dışarı taşarlığı yok. söylediği bir şeyler muhakkak var da, o kadar derinlerde değil. itin götüne sokmak gibi olmasın ama şöyle söyleyeyim; randy'nin ergenliğini tamamlamış, öğrenci olan fakat ne okul okuduğu bile belirsiz bir kız evladı var. daha ne diyeyim? bıkmadık mı bu baba-kız ilişkisi geyiğinden? hadi elle tutulur tarafından bakalım. kız lezbiyen. orda bir farklılık, güncellik var. ama bunun hakkında hiç detaya girmiyor. bağlantı kurmuyor. kızın yaşayamadığı baba figürüne, tanınan ilk erkeğin baba olmasından kaynaklı erkeklere karşı kafadaki olağan çekingenliğe çağrışım yaptırmıyor. dokundurmuyor. sadece yalayıp geçiyor. gerçi lezbiyenlik bu tarz bir süreç sonunda mı açığa çıkıyor onu da bilmiyorum. sallıyorum kısacası. stephanie'de de olduğu gibi karakterlerin genelinde yüzeysellik sözkonusu. cassidy de dahil. ufak ufak geçilmiş muğlak hayatlar. randy dışında betimlenen kimseyi göremedim. bunun konuyu dağıtıp kopukluk yaratmadan filmin akışına katkı yaptığını söyleyenler çıkabilir. ben hissetmedim. cassidy'nin randy ile ilişkisini "seviyeli" boyutta tutma çabasını alkışladım. özellikle randy'ye "kurtaracağım seni bu bataktan. evinin hanımı olacaksın. emrah'a ben babalık edeceğim." duygusallığını bulma fırsatını vermemesi filmi ayakta tutan dönüm noktalarından. dikkatimi cezbeden bir başka detay da marketteki dellenme sahnesinde kullanılan büyülü sayı. tam 31 no'lu müşterinin siparişini hazırlarken coşan sinir sistemi tesadüf olamaz. yaşanan ruhi ve fiziki patlama ve ardından gelen rahatlama ile "bilinen hayata" geri dönüşün yansıtılması harika olmuş. abazanlığın uğurlu sayısı kullanılarak abazanlara selam edilmiş. aleyküm selam. bu kadar boş konuşmamın özü; film kesinlikle kötü değil. çok ilgi çekici bir senaryosu olmamasına rağmen güzel film. ayrıca, mickey rourke oscar'ı haketmiş. akademi taş koymasın. --- spoiler ---
steadicam ile hangi amaca hizmet ettiği meçhul bir kargaşa yaratıp, üstüne bir de filmi sekiz milyon dolar gibi hollywood özelinde düşük bir maliyet ile kotarınca bağımsız sinema tadına koşulmuş olmuyor maalesef. önce bunda bir anlaşalım. aranofsky bir zamanların şaşalı, şimdinin dibe vurmuş yıldızının anaakım sinemadan aşina olduğumuz dramını, türün bilindik örneklerinden sıyrılmasına vesile olacak çok fazla artı varedemeden anlatırken, en büyük destekçişi, hikayesini yaşamı ram ile bir ucundan ilintilendirilebilecek rourke ile anlatıyor oluşu. rourke sayesinde filmin her köşesine sinmiş olan o kuvvetli gerçeklik hissi the wrestler’ı benzerlerinin sıklıkla düştüğü samimiyetsizlik ile ilgili tehlikeli sulardan uzak tutuyor. ama yetmiyor. salladığı yumruklara bukowski’nin dahi hayran olduğu ve gençliğini onda görüp özlemle yadettiği bir zamanların chinaski’si, jack bleodose’si rourke’un bir estetik faciası haline gelmiş ifadesi ile tek başına sırtladığı the wrestler iddiasının aksine kahramanının varoluşsal sorunlarına yüzeysel bir temas yapıp geçiyor maalesef. ne ram’in eşiyle olan meselesinin, ne kızıyla olan geçmişinin tam bir resmini çizemezken george constanza’nın en büyük aşkı tomei ile olan gelgitlerle dolu ilişkisi de yine aynı temelsizlikle seyircide bir duygu oluşturmaktan çok öteye düşüyor. aşk ve dostluk arasında bocalayan bu ilişki etrafı iyi örülmediği için ram’in hayatında dekor olmak çiğliğinden kurtulamıyor. ama aranofsky işini biliyor. tipik bir hikayeyi nasıl satacağını, sıradan bir yaşam öyküsünü nasıl senenin en iyileri arasına sokacağını gayet iyi biliyor. biçim ve atmosfer ile yarattığı yanılsama sıradan bir filmi hakettiğinden daha yükseğe taşıyor. yukarılarda bir yerlerde vardı. kızının kapı numarasının 29 oluşu, 29’un bir asal sayı oluşu ve burdan ram’in yalnızlığına yapılan vurgu zizek’in dahi zorlanacağı bir yerde duruyor. tabii ki film okuması yönetmenin niyetinden azade bir şekilde, son derece geniş bir hayalgücü ile, dibine kadar öznelliğe bulanarak yapılabilir. aynı filme dair onlarca farklı okuma da mümkündür. bir filmi lacan’cı olarak okuyabileceğiniz gibi gündelik hayat ritüelleri yardımıyla kişiselleştirebilirsiniz de. ancak ben aranofsky’nin bu derinlikte bir niyet ile bu işe soyunduğuna dair bir emare göremiyorum filmde. her ne kadar zizek lynch için varettiği altmetinlerin farkında olmadığından sebep ağır konuşuyor olsa da aranofsk’yi bu minvalde suçlayacak değilim. ram’in süpermarkette çalıştığı reyon ile striptiz ve amerikan güreşi arasındaki paralleliğin, bu güzel dokunuşun, fazla zorlanmaması gerektiği kanaatindeyim. hikayenin iskeletini kurarken bir türlü meseleyi anlamlı bir çizgiye çekemeyen, uzunca bir süre bununla boğuşup çok geç açılan aranofsky bu zaman içerisinde biçime o kadar bel bağlıyor, onunla o kadar ilgileniyor ki film aleni bir biçimde tekliyor, yerinde sayıyor ve hikayesinin derdi, amacı ve o amacın ram üzerinden yaratmaya çalıştığı dramatik etki vasatı aşıp türdeşlerinin arasından sıyrılamıyor. hikaye ile olan organik bağ bu kadar kopuk olunca türün nimetlerini kullanmayı iyi beceren yönetmen elindeki malzemeyi başka bir tarafından tutup the wrestler’ı bir yönüyle kurtarmayı biliyor. kötü bir film değil, meseleye nerden baktığınıza bağlı olarak iyi bir film dahi olabilir belki. ancak hem eleştirmenler hem de seyircinin bu denli bir fikir birliğini hakedecek kadar özgün ve başarılı kesinlikle değil. ya da aranofsky benim yönetmenim değil, bunu idrak ediyorum yavaş yavaş.
aşk, acı, zafer üzerine kurulu bir film. senaryosu klişe olmasına rağmen müziklerin de etkisiyle sıkılmıyor insan. 2 dalda oscar'a aday gösterilmesine rağmen ödül töreninden eli boş dönecek sanırım. --- spoiler --- son sahnede uçuş öncesi son bir kez cassidy' ye doğru bakmaya çalıştı the ram. son umutsuzluğunu da yaşayınca ölümden başka çaresi olmadığını anladı ve atladı. --- spoiler ---
"ah hacı nerde o 80'ler" takıntısından bu filmde de bolca mevcut. gerek karakterlerin muhabbetleri, gerek film boyunca göze çarpan afişler, gerek film içinde çalan müzikler (accept, scorpions, guns n roses kulağıma çalınanlar arasında) bolca 80'ler havası taşıyor. zaten karakterler de, özellikle ram, bir türlü o yılları aşamamış, değişen hayata ayak uyduramamış kişiler.
kotu diye niteleyebilmek icin daha iyisi nasil olabilir sorusunun cevaplanmasi gereken film. cok daha uzun sureli olabilirmis o ayri bir konu. sanki kap ve malzeme bulunmus ama kepcede sorun var gibi...
vasat-klişe konu-süper oyunculuklar ve süper bir soundtrack. benim içim filmin özeti buydu. filmin konusu gerçekten klişeydi zira yıldızı sönmüş aktör-sporcu theme'i gerçekten belki 1000 kere işlendi. o yüzden sonu da çok rahat tahmin ediliyordu. benim filmde en çok sevdiğim nokta dövüşlerin öncesinde yapılan ayarlamalardı. zira eskiden oturur eurosport'ta amerikan güreşi izler ve ulan bu herifler nası böyle dövüşüp sonra da sağ kalabiliyolar diye kafa yorardım. filmden sonra anladım ki dövüşün senaryosu adım adım yazılıyor, güreşçiler " sen önce bana boğa tekmesi savur sonra ben sana kurt kapanı yapiim" gibi muhabbetler içine giriyolar hatta bilumum aksesuarlar da kullanıyolar bunlar için. o bakımdan filmde en çok bu sahnelerden zevk aldım diyebilirim. (erkek olsam marisa ablanın sahnelerinden alırdım orası kesin, ne vücutmuş kardeşim hehehehe) evet filmi öyle çok beğenmemiş olabilirim ama en azından mickey rourke ve özellikle marisa tomei'yi tekrar akıllara soktuğu için seviniyorum. işin ilginç yanı gerçekte de unutulmaya yüz tutmuş 2 oyuncunun filmde 2 loserı canlandırmalarıydı. o yüzden sanırım ikisi de çok içten ve hissederek oynamışlar. maria tomei çok yetenekli bir oyuncu olmasına rağmen maalesef yanlış seçimleri yüzünden istediği patlamayı yapamadı bi türlü. umarım bu film onun geç almış "big break"ini yapmasına yardımcı olur ve kaliteli yapımlarda görürüz kendisini bundan sonra. filmin soundtrackine gelicek olursak 80lerde patlama yapmış rock ve metal gruplarına ağırlık verilmişti. soundtracke katkıda bulunanlar arasında göze çarpanlar; canımız ciğerimiz guns n roses başta olmak üzere, scorpions,bruce springsteen, quiet riot,cinderella,ratt,slaughter ve madonna. filmle ilgili genel görüşüm; evet konu acaip klişeydi ama en azından loserlık müessesesini çok iyi anlatmıştı darren aronofsky. --- spoiler --- özellikle randy'nin kasap reyonuna girerken arkadan alkışları duyması filmin ana fikri gibiydi adeta. --- spoiler --- rocky tarzı filmleri seviyosanız izleyin hoşunuza gidebilir. bi kaç da trivia verelim, * randy karakteri için önce nicholas cage düşünülmüş hatta nicholas cage rol için araştırma yapmak için birkaç güreş turnuvasını izlerken bile görülmüş ama sonradan rolü kabul etmekten vazgeçmiş. (zaten casting directorü bir güreşçi karakteri için nicholas cage'i nasıl gözünde canlandırmış bilemiyorum, acayip alakasız bence ikisi birbirinden) * yine randy rolü için slyvester stalone düşünülmüş ama stalone o sırada rocky balboayı çektiği için ondan da vazgeçmişler. (adamı boksör görmeye alıştık eğer bir güreşçiyi oynasa hiç inandırıcı olmazdı bence. isabet olmuş rolü reddetmesi) * film 35 günde çekilmiş. * bir dövüş sahnesinde randy'nin takma bir bacakla rakibini dövdüğünü görüyoruz. bu gerçek bir olaydan alıntıymış. ecw gösterilerinden birinde seyircilerden birisi sürekli takma bacağımı kullanın diye bağırıp duruyomuş, sonunda dayanamayıp bacağını o sırada dövüşmekte olan tommy dreamer'a fırlatmış. (böyle bir cümleyi bir daha nerde kullanırım bilmiyorum heheheheh) tommy dreamer'da takma bacakla rakibini dövmüş. * film venedik film festivali'nde en iyi film ödülünü almış aynı zamanda mickey rourke' da en iyi oyuncu ödülünü alacakmış ama festivalin kurallarına göre bir film aynı anda bu iki ödülü alamazmış o yüzden mickey rourke ödülden feragat etmiş. *filmin bütçesi çok kısıtlı olduğundan bruce springsteen ve mickey rourke filmden para almamışlar. * yine filmin bütçesinden dolayı biricik aşkım axl rose filmin son dövüş sahnesinde çalan sweet child o'mine için para almamış.
konu klasik olsa bile genel olarak bakılınca biraz clint eastwood'un çektiği tarzda bir örgüsü var. ağır ilerleyen bir konu ama ağır ilerlemesi hem iyi oyunculuğun tadına daha fazla varmanıza, hem de konuyu daha güzel özümsüyerek karakterle bir empati kurmanızı sağlıyor. mickey rourke filmi sırtlamış ama genel olarak marisa tomeide oyunculuk olarak resmen döktürmüş. mickey rourke genel olarak vucut dili ve konuşmalarıyla oyunuculuğunu gösterirken, marisa tomei direk olarak mimikleri ile repliğe bile gerek duymadan anlatılmak istenileni orada çok güzel yansıtmış. şahsen marisa tome'yi izlemekten bu yüzden büyük bir zevk aldım. ne zamandır bu tarz bir oyunculuğu botox yüzünden beyazperde de izleyemez olmuştum. --- spoiler --- marisa tomei'in filmin sonuna doğru striptiz yaparken bir yandan seksi görünmeye çalışması, bir yandan ne yapıyorum ben burada düşüncesini mimikleriyle oldukça güzel yansıtmış. yine mekanda para kazanmaya çalışırken yaşlandığını fark etmesi , mickey rouke'a cumartesi bende geliyim demesi de oyunculuk açısından oldukça doyurucu sahnelerden. --- spoiler --- son olarak malum sitelerden *** soundtrack'ının indirilmesi gereken bir soundtrack ( ost ) sahip.
"bang your head!" konusu çok tanıdık olabilir. ama ona getirdiği yorum ve gerçekçilik olağanüstü. deniyor ki "sonu belli!" birader demezler mi adama, "bu senenin en favori filminin sonu daha isminden belli". aronofsky filmi tam olması gereken yerde bitirmiş. bundan daha iyisi düşünülemezdi. steadicam mevzuuna gelirsek, konunun işleniş biçimine göre yapılabilecek en doğru seçim yapılmış. film randy'nin günlük yaşamına odaklanıyor. bu yüzden de kamera onu gözlemleyen bir karakter, bir arkadaş gibi hep omuz hizasında. ne ona tepeden bakıyor, ne de onu tepede görüyor. onu aramıza alıp, sıradanlaştırıyor. aronofsky yine hedefi vuruyor. tabi bir de mickey rourke'un dehşet oyunculuğu var. adam resmen güreşçi olmuş. tamam gerçek hayatta boksörlüğü var ama güreş bambaşka bir alem. onun da ötesinde son fırsatlarını kullanan yitip gitmiş bir karakteri son derece inandırıcı kılmış. sağda solda yürürken duyduğumuz nefes alış verişleri bile önemli bir ayrıntı. oscar'ı haketmiş. müzikler 80'ler ruhuna uygun olarak pek güzel seçilmiş. randy'nin kurt cobain yorumu ve nintendo-call of duty 4 sahnesi müthiş ayrıntılar. ayrıca filmi izlerken kaçınılmaz olarak aklıma barton fink ve o filmdeki unutulmaz repliklerden biri geldi: "a wrestling picture! what do you need? a road map?" yönetmen haritayı iyi analiz edip, fethedilecek yerleri fethetmiş. vermezsem olmaz: (bkz: flash tv de güreş keyfi)
hayatı sikilmiş, kızını terketmiş, hiç seveni olmayan, bir striptizcinin sevgisine muhtaç, yitik show güreşçisinin hayata tutunma çabası. böyle sıradan bir konudan nasıl çok güzel ve izlenir bir film yapılır dersi. hayatın anlamını vermiyor sonuçta ama nefis işte. mickey rourke ise mikrofon elinde konuşurken sanki hayatın anlamını biliyor gibiydi pis herif. böyle mi oynanır birader, sana oscar vermeyenin yuvası dağılsın, elleri kırılsın.
bu filme bir rocky izlemeye gidiyor edası ile gidecek bıçkın, faça delikanlı iseniz, sizi bride wars'a falan alalım. kesinlikle çok büyük bir önyargı ile gittim filme. hatta mikiruk için vücut yapmış kuşum aydın benzetmesi yaptım. marisa tormei'nin cıscıbıl görüneceğini bilmek de hiç çekici değildi açıkçası. ha, eğer abazan bir bünyeyseniz rocky kurtarmazsa kadına bakmaya gidebilirsiniz. film ilk başladığında öfffffffffffffffffffffff diyebilirsiniz. fakat senaryo benim hiç beklediğim gibi gelişmedi. hatta şansızlıklar, bitiş, yitmek öyle güzel anlatılmış ki, filme dalıp gidiyorsunuz. kadını çıplak görmek, çıplak bir kadın görmek olmaktan çıkıyor, dövüşçü ise bambaşka oluyor, kızı başka oluyor, arkadaşları bambaşka oluyor. herşey değişiyor. ve sonunda sizi iki damla yaş ile bırakıp gidiyor. netice itibari ile beklenmedik bir film olması adına son derece başarılı ama dvd'sini alıp döne döne izler misiniz? sanmıyorum.
amerikan kulturune ait bireyler arasi kopukluk ve iliskiselligin sifira yakinsamasini muhtesem yansitmis. kuzey avrupa ulkelerindeki iliskiselligin dusuklugune gore farkli bir yalnizlik amerikalilarinki cunku: insanlar kimsesiz degillerse de, cogunlukla kalabaliklar arasinda ve "iliski" diye tabir ettikleri ama "yakin insan iliskisi"yle yakindan uzaktan alakasi olmayan, individualism'in -bence- en aci versiyonunu yansitan "-mi$ gibi" iliskilerin icinde yapayalnizlar. yani hakikaten true story, ve bu yuzeysel iliskisellik en fazla bu kadar guzel yansitilabilirdi. kulturel anlatimi bir yana birakip zurnanin zirt dedigi noktaya gelmem gerekirse, o nokta tabii ki ve suphesiz marisa tomei. allahsiz marisa tomei.
bu sene slumdog millionaire'in golgesinde kalmasından korktugum film. evet, basit bir konuya sahip olan fakat ayrıntılarının içini dop dolu yaptıgı bir film the wrestler. oyuncu seçimlerinden, muziklerine, sahnelerin dekorasyonuna kadar. --- ufak spoiler --- randy karakterini canlandırması için de 80'li yılların, yani randy'nin hayranı oldugu o donemlerin, en unlu aktorlerinden biri olan mickey rourke seçiminin ne kadar dogru oldugunu sanırım dile getirmeye gerek yok. bunun dışında, randy'nin ve kızının odasındaki posterlerin yansıttıgı nesil farkı, (birinde ac/dc digerinde yeni nesil punk gruplarının posterleri), "kurt cobain piçinin" herşeyi berbat ettiginin dusunulmesi, randy'nin call of duty'i telafuz bile edemeyip call it duty demesi ve nintendo muhabbeti, cassidy ve randy'nin 80'ler çalan ama nerdeyse bomboş olan bir barda eglenmesi ve de bence en vurucu olanı son sahnede sweet child of mine çalması ile dopdolu bir hal alıyor. sweet child of mine'ın girişindeki sozler şu şekilde bu arada she's got a smile that it seems to me reminds me of childhood memories where everything was as fresh as the bright blue sky hayranı oldugunuz grup sizi de sahneye bu sozler ve bu melodi ile çagırsa, hepiniz randy'nin yaptıgını yapardınız sanırım. --- ufak spoiler --- --- spoiler --- (sweet child of mine girer) randy: hey!.... you hear them?.... this is where i belong... --- spoiler ---
bu aronofsky çok acaip bir adam gerçekten de. her filmi adamın bir acaip. bir de bu şekil olan bir michael winterbuttom hayvanı var. o gerçi politik molitik takılıyor bu aralar. ama darren hakkaten pek bir acaip. sen git fountain gibi bir şaheser yap, o kadar görsel, abartılı, sembolizmi her karede fışkırt patlat, sonra da fountain'ın tam tersi gayet sade, olağan, gündelik hayattan bir film yap. sanırım aronofsky her şeyi zıttıyla var etmek istiyor. bir de requiem for a dream için söylenen duygu sömürücüsü lafına çok içerlemiş o belli. bu filmde onca duygusal durum oluşuyor, randy'nin başına tonla duygu seline dönüştürülebilecek, adamın canını sıkacak şey geliyor ama bunlar filmin temelini oluşturuyor sadece. arka plan bir nevi. asla seyircinin canını yakmak için kullanılmıyor bunlar. bu filmde duygu sömürüsüne yer verilmemiş. o nedenle requiem ile bir nevi ters ikizler. filmde kullanılan kamera açıları bir an için siza bilgisayar oynuyormuşsunuz hissi verebilir. kamera hep ilerleyen karakterin ardından gelerek plana giriyor. bu da aslında hikayenin olağanlığı içine seyirciyi daha kolay çekiyor. filmin en güzel yanı bence bu şekilde kullanılan kamerayla plana girilmesi. birazdan mickey salonuma dalabilir diye bile düşündüm izlerken. filmin konusu ise aslında hayatın en boktan olduğu düşünülen zamanı. görkemden eser yok artık. yaşlanmışsınız. bedeniniz iflas etmiş. hele ki hayatınız boyunca bedeniniz üzerinden hayatınızı sürdürmüşseniz filmin iki ana karakteri gibi, bu dönemin yaşanması daha da boktan. elbette bir huzurevi filmi yaparak mahsun kırmızıgül gibi tonla yaşlıyı kullanarak da bu yapılabilirdi ancak bu çok klişe olmaz mıydı? yalnızlık ve unutulan olma duygularını da hikaye örgüsü doruğa taşıyor zaten. siz hayatınız boyunca bir yanlıştan dönmezseniz, o yalnızlığınızı giderecek olan en yakınınızda olması gereken insanı, kendi çocuğunuzu da evde uyuyup kaldınız diye hayatınızın sonuna dek görmeyebilirsiniz. aslında yaptığınız hataların toplamı telafi edilecek bile olsa, o telafi sırasında yapacağınız bir yanlış asıl yıkımı meydana getiriyor. üstelik de yalnızlığın en korkunç biçimiyle. sanırım baba 2 deki meşhur sahneyi anımsarsınız, kay'in yüzüne kapıyı kapatan michael'ı. o sahneden bu yana yapılmış en içten veda sahnesi da bu filmde yer alıyor. ''biliyorum benden nefret ediyorsun'' sevdiğiniz insana sizin adınıza söyleyebileceğiniz en korkunç şey oluyor böylece. yaşlanmak yalnızlık değildir aslında. insanlar yaşlanınca yalnız kalmama üzerine planlarını kurarlar, aile kurarlar, çocukları onlara baksın isterler vs vs ancak yaşlanmak iflasın eşiğine gelinmiş bir hayatta, üzerine de yalnızlık da eklenirse yıkıcı etkisini daha fazla hissettirebilir. bir şeyleri yok saymanın ve kabullenmemenin de bu duruma etkisi büyük elbette. ve bu filmi izlerken hep gözüme şunun sokulduğunu hissettim; insan bedeni aslında ne kadar değersiz bir şey. bir vücudun üzerindeki izler bile bunu söyleyebilir. bu film bir çöküş filmi ve bu çöküşü beden üzerinden gerçekleştiriyor. bir çöküşün en can alıcı anı olan son darbeyi de film vermiyor size. bu da duygu sömürüsü denmesin diye yapılmış bir şey bence yine. ama berbat bir hayat görmek istiyorsanız, eğer uzun yaşar da görürseniz yaşlanmanın insanı ne hallere sokabileceğini, yalnızlığın en can yakan şekillerini görmek istiyorsanız bu filmi izleyebilirsiniz. bir sonraki aronofsky filmi de herhalde büfeciler hakkında falan olacak diye bekliyorum. romantik komedi falan bile yapmaya kalkar bu darren. ayrıca son not; mickey rourke bu filmde bu kadar başarılıdır çünkü adam kendini canlandırmış resmen filmde. aktör eskisi iken, eskiden kadınların taptığı o parlak çocuk hallerinden geldiği hale bakıldığında, aslında mickey'nin bu kadar başarılı olmasının da nedeni anlaşılabilir.
son anına kadar pürdikkat izliyorsun sonra bir anda the end oluyor ne oluyor yahu diyebileceğimiz bir film, bari kalp krizi geçirseydi ölseydi en azından, izleyenler anlık bir şok yaşasaydı sonra kızı vicdan azabı duysaydı... kısacası daha etkileyici bir son olabilirdi. her halükarda izlenebilecek, güzel bir film.
bir filmde zamanla dönüştüğü adamı oynayan bir aktör eskisinin bunu çok iyi oynadığını söylemek ne kadar doğru olur bilemiyorum. küllerinden mi doğmuştur, yoksa geriye kalan külleriyle mi ancak oynayabilmiştir, bunun cevabını filmi izledikten sonra aranofsky'nin böyle bir projede görevi mickey'e vermesine şaşırmayarak cevaplamış oldum, lakin bu rolü ancak bu yollardan geçmiş biri kotarabilirdi. filmi beğendim, hikayede olsun, kurguda ve oyunculukta olsun hiçbir kusur bulamamış olsam da bundan mickey'e dair büyük sonuçlara ulaşamıyorum-ulaşmıyorum. örneğin yeniden doğdu diyemiyorum, çünkü son günlerde katıldığı ödül törenlerinde de gördüğüm, "tek dostum kucağımdaki köpeğim" tadında doğmak gibi bir derdi hiç olmayan, bu saatten sonra doğsa da ölü doğacak bir aktör eskisi, bir barfly o. yıpranmışlığı ellerine ve şişmiş yüzüne öylesine yansımış ki, the wrestler gibi 10 tane film çeker ve hepsi de ödüle doyamaz ama mickey bu hayatta tekrar kariyer değil ancak bolca para kazanır. film çok iyi ama mickey için batı cephesinde yeni bir şey yok.
darren aronofsky'nin yönetmen koltuğunda oturduğu bilinmese direk debut olarak adlandırılacak bir film. bir yönetmenin ilk filmiymiş tadını almamak imkansız. düşük bütçe, acıklı bir hikaye, yeniden doğdurulmaya çalışılan düşmüş bir aktör, ilk filmini çeken bir yönetmene göre şeyler. film gerçekten oldukça dokunaklı, sonuna kadar acılar içinde seyrettim. gözlerim sürekli buğulandı. ancaaak aronofsky gibi bir yönetmenin şablon bir konuya değinmesini çok da olumlu bulmadım. the fountain başarısızlığından sonra sanki yönetmen işini garantiye almak istemiş. eski kariyerini mumla arayan, sevdiklerini kaybetmiş, kızıyla arasindaki mesafeyi bir türlü azaltamayan düşmüş karakterler biraz özen gösterilirse sinemada çok iş yapar. benzer filmlerden açıkçası çok da farklı bir şey anlatmıyor film. yanına bir de çocuk sahibi striptizci kadını eklersen, dramın sosunu arttırır, gözyaşlarını su gibi akıtırsın. yönetmen, alttan altta verdiği dramla seyirciyi zayıf noktasından vururken, hard'n'heavy tarzı müzikleriyle de veriyor coşkuyu. mickey rourke'un performansı sürpriz olmasa da , marisa tomei rolünde harikalar yaratmış. bu kadın da 40ından sonra açılmaya başladı ya, hadi hayırlısı. karşımızda defalarca izlenesi, orijinal bir hikayeye sahip bir filmden öte; dram şablonlarını oldukça başarılı kullanmış işini garantiye almış bir kurtuluş filmi var. hayır rourke'un değil; aronofsky'nin kurtuluşu.
micker rourke'un rumble fishten sonraki en iyi performansını gösterdiğine inandığım film. iki film arasında 25 yıl geçmiş olması insanın kafasını kurcalıyor, bu adam yetenekli mi yoksa bazen sans yüzüne mi gülüyor. aslında çok iyi ve su anda en üstlerde olacak bir aktörken seçtiği bol alkollu ve dağınık hayat tarzından ötürü bu hale gelmiştir. the wrestler'daki karaktere aslında hayatı çok benzemektedir, bu nedenle de bu rolü oyanayacak daha iyi biri olamazdı diye düsünüyorum. tarantino'nun travolta'yı yeniden hayata döndürmesi gibi aranofsky de mickey rourke'a yeniden can vermiştir. evet film bir hollywood klişesi gibi görünmektedir, fakat önemli olan o klişenin nasıl işlediğidir. çok bilinen bir başarısızlık öyküsü klişesini aranofsky, müziğinden, yüz ifadelerine, casting'inden mekanlarına kadar ince ince işleyerek başarılı bir film yapmıştır. o klişenin içinde çaresizliği ve pskilojik gerilimi iyi bir şekilde vermiştir. bu filmle mickey'e gider ayak oscar verirlerse hic sasırmamak gerekir... hak etmis midir diye soranlara, oskarı kimler kimler almıştır demekten başka bir sey diyemem. bu arada marisa tomei'nin memeler de süper (bu kadar ciddi entry ye bu kadar gayri ciddi son)
hayatimda sinemadan ortasinda cikip gittigim ilk film oldu bu. eminim requiem for a dream 'i de sinemada izleseydim ondan da cikip giderdim. mickey kusarken nerdeyse ben de kusacaktim, tansiyonum dustu bayilcak gibi hissettim. aronofsky'nin manipulatif bir son of a bitch olduguna karar verdim, bi daha da gitmem filmine. edit: ho ho herkes kizmis. benim ulan the wrestler izlemek zor geliyo.
şimdi yazacağım şeyler paso eleştiri kabilinde olacağından ilk olarak belirtmem gerek ki ben bu filmi çok sevenlerdenim. bu ön lafı atlattıktan sonra eleştirilerimi rahatça yazabilirim. --- spoiler --- aronofsky’nin birbiri ardına klişeleri sıraladığı filmdir. hikayede orijinal neredeyse hiç bi nokta yoktur. birincisi zamanında en yüksekte olup sonra dibe vurmuş bi karakterin anlatıldığı ilk film değildir, sürüsüne bereket örneği var. bu karakterin dibe vurduktan sonra iyice sevimsiz bi hale gelmiş olmasındansa seyircinin karakterle özdeşleşebilmesi için karakterin iyi olması tercih edilmiş ve bu ilk sahnelerden birinde hemen verilmiştir. o da randy’nin uyuduğu arabayı yumruklayan çocuklara “hööaarrgghh beni kim uyandırdı bakalım” diye çığırarak şakacıktan güreştiği sahne. bu sahne sonrasında artık seyirci randy’nin yaşayacağı muhtemel her zorluğu içi acıyarak seyredecektir. bu ikinci klişe. sonrasında bu karaktere eşlik edecek bi kadın karakter gerekmekte. ama bu kadın da bi şekilde dipte bi karakter seçilmelidir. seçenekler kadının hayat kadını olması, alkolik ya da uyuşturucu düşkünü olması, ya da en temizi yaşını başını almış bi striptizci olmasıdır. fakat seyirci randy’yle özdeşleşeceğinden randy’nin kadına duyduğu ilgiyi kendisi de duymalıdır. bu yüzden yaşını almış olsa bile hala mihrap yerinde bi kadın seçilmelidir. marisa tomei de fıstık gibi vücuduyla seyircide hiç de yaşlı bi kadın fikri uyandırmayacak harika bi seçimdir. ayrıca bu kadının da iyi karakterde olması gerekmekte. striptizci ama belli ahlaki doğrularından feragat etmemiş ve randy için samimiyetle üzülen bi karaktere sahiptir. bu da üçüncü klişe. randy’nin eskide yaşadığı, bugüne ayak uyduramadığını vurgulamak için iki tane sahneden yararlanılır. birincisi ve en kolayı karakterin yeni nesil teknolojiye yabancı olduğunu göstermektir. randy filmde sokaktan çağırdığı çocukla yirmi sene öncesinin bilgisayar oyunlarını oynar ve çocuğun call of duty’den bahsettiği anı öküzün trene baktığı gibi dinler. randy’nin hem yeni nesil teknolojiye, hem de yeni nesle ayak uyduramadığını göstermenin, yalnızlığını vurgulamanın en kolay yolu budur. bu da dördüncü klişe. bu konuda randy pam’e barda yeni nesil müzikleri bile sevmediğini söyleyerek ikinci bi vurgu yapılır. randy kalp krizi geçirir ve ona artık güreşemeyeceği söylenir. fakat seyirci bilmektedir ki film randy’nin tekrar güreşeceği bi finalle bitecektir. fiziksel rahatsızlığı yüzünden kendisine yasaklanan bi şeyi tamamen özveri ve çaresizlik sonucu yapmak zorunda kalan karakter sinema dünyasının en çok kullandığı klişedir. beş. randy’nin yalnızlığını vurgulamak için irtibatının kesildiği bi yakını (tercihen çocuğu) olması da altıncı klişedir. film randy’nin kızıyla arayı düzelteceğini seyirciye çıtlatır. ama sonra herkes adı gibi bilir ki randy kızına verdiği sözü tutamayacak ve tekrar yalnızlığa düşecektir. randy’nin güreş ringi dışındaki hayata uyum sağlama çabalarının boşa çıkacağını da seyirci bilir. bunun en kolay yolu müşterilere hizmet ettiği bi iş ve bu işte müşterilerin onu çileden çıkarmasıdır. önce menopoz teyze ve ardından onun güreşçiliğini hatırlayan bi müşteriyle bu denklem halledilir ve randy tekrar güreşmeye karar verir. yedi. final güreşine asla yalnız gitmez. mutlaka randy’ye güreşmemesini söyleyecek bi karaktere ihtiyaç vardır. randy bu laflara rağmen güreşmeyi seçmeli, dışardaki dünyaya asıl yabancıyım, burda yaralanmam, burası benim evim demelidir. bu da pam’in son anda ringin arkasına gelip randy’yle konuşmasıyla halledilir. sekiz. randy’nin ringde sıradan bi güreş yapmasındansa ona has zor bi hareketi sergilemesi şarttır. kalbi onu zorlarken ringin iplerine çıkar ve aşağı atlar. bu sahnede aronofsky’nin filmi bitirmesi tercihten ziyade zorunluluktur aslında. katarsis sağlanmıştır ve seyirci olabilecek en gaz, en duygusal zirve anlarından birine ulaşmıştır. duygusal bi şarkıyla jenerik akar ve film biter. lan olm bu kadar şey saydın ama filmi sevdim diyorsun, bu ne iş diye soran olursa cevabım şudur. harbiden artık şu gökkubbe altında anlatılmamış hikaye var mı artık. bence yok. bu yüzden ben klişelere düşman değilim. o klişelerin ne şekilde kullanıldığına düşmanım yeri geldiğinde. yani tamamen sahtekar bi amaçla kullanılıyorsa. örnek vermek uzun, salla.. bu film klişe bi hikayeyi alıyor ve allayıp pullamadan samimi bi şekilde seyirciye sunuyor. bu yüzden bu filmi seyirci seviyor ve filmin seyircide uyandırmak istediği özdeşleştirmeye kendisini kaptırıp randy için üzülüyor. aronofsky’nin başarısı bu kadar klişeyi yanyana getirip seyirciye cidden ters gelebilecek bi hale düşmeden hikayeyi sevdirmesidir. bu yüzden bence güzel filmdir, hatta bi nevi rocky hikayesidir. son olarak randy’nin “sonra cobain piçi çıktı ve her şeyi mahvetti” sözünün bence filmin en güzel lafı olduğunu yazayım, içimde kalmasın. --- spoiler ---
hayatımda izlediğim en güzel filmlerden biri diyebilirim rahatca, ki bunda sade bir bakış açısıyla insanı anlatmasının etkisi var. --- spoiler --- bence en etkileyici sahne randy'nin kızı stephanie ile gezmeye çıktığı kısımda kızının arkadan gelip randy'nin koluna girip başını omzuna koyduğu sahnedir. bu sahnede uzun bir süre boyunca kameranın arkadan takip ettiği randy önden ve bir hayli uzaktan çekilmektedir. --- spoiler ---
--- spoiler --- baştan sona güzel film. son 5 dakkası nefis, son sahnesi muhteşemdir. --- spoiler ---
hayatımda izlediğim en boktan film. 1 saat 49 dakika oturup konulu porno izlesem daha yararlı olurdu sanırım.
filmin adı ilk duyulduğunda bir kahramanın hayatındaki iniş çıkışı anlatan yeni bir holivid klişesi olduğu düşünülebilir. fakat yönetmenin darren aronofsky olması filme karşı tüm önyargılarımı silerek bambaşka bir film izleyeceğimi düşündürdü. 80lerde tüm dünyada popüler olan amerikan güreşlerinin aradan geçen yıllarda popülaritesini yitirmesine rağmen zaten halen o dönemi hatırlayanların beyinlerinin küçük bir köşesinde de olsa merak konusu olması filmin albenisini daha da artıran bir diğer etmendi. düşük bütçeyle ve sadece 1 ay içinde çekilmesi filme karşı oluşan soru işaretlerini daha da artırdı. oscar ödüllerinde en iyi film ve yönetmen dallarında filmin aday gösterilmemesinin tartışmaları da "acaba darren"ın hakkını mı yediler" düşünceleri kafamda uçuşurken filmi izlemeye başladım ve tek solukta izledim. film izlediğimde ilk olarak gözüme takılan lars von triere özgü kamera teknikleriydi.mickey rourke da imgelemimizdeki amerikan güreşi karakterinin ta kendisiydi ve sanki bu rol için yaratılmıştı. fakat yönetmen filmdeki bu güzelliklerin yanına ekleyebileceği ne kadar klişe varsa eklemiş. zaten "artık çekilebilecek ne kaldı ki, klişe kullanması doğal" sözünün altına darren aronofsky gibi çektiği tüm filmler sıradışı olan bir yönetmenin filminden sonra söylemek abesle iştigal olur sadece. klişeler yumağını ve kurgunun klişeler üzerinden ilerlemesini saymazsak american beauty de amerikan orta sınıf insanın yaşamı üzerinden yapılan insan ilişkileri ve sistem eleştirisinin benzeri bu kez amerikan alt sınıfı üzerinden gerçekleştirilmiş. kanımca, filmi klişeler içerisinde sürükleyici biçimde izlenmesini sağlayan durumun sebebi de altmetninin bu denli gerçekçiliği. sadece marketteki dandik bir reyon müdürüne bakarak kapitalizmin ne denli acımasız ve saçma bir olgu olduğu gayet net görülebiliyor. genel olarak, beklediğim kadar üst düzey olmasa da iyi sayılabilecek yapıt olmuş the wrestler.
tersinden rocky, fena değil.
filmin başındaki tempo ilerledikçe düşmüş ve sonlara doğru yine artmış. final sahnesinin üzerinde çok durulmamış, o çöküşün daha ağırdan alınması gerekirdi bence ama neyse. filmin ortalarına biraz hareket katmak için klüp sahneleri serpiştirmişler ama çok başarılı olmamış. mickey nin oyunculuğu süper oscar ı bile alır yani, soundtrackler, özellikle bruce springsteen ın bestelediği şarkı da ayrı bi güzel. özetle fena sayılmayan bi amerikan yapımı.
muhteşem bir finale sahip film. evet inanılmaz klişe bir konu ama mickey rourke gerçekten de enfesti. hayır bu filmin sesinde bir sorun vardı, ben sessiz izledim filmi. yer gök soundtrack diye inlerken. var bir tuhaflık. bu işte bir tuhaflık var. biraz tuhafım sanki. eh eh. yalnız tekrarlamakta sakınca görmüyorum, böylesine klişe konulu bir film ancak bu kadar enfes bitebilirmiş. o ne güzel finaldi oooof, of.
--- spoiler --- sapina kadar amerikan bir hikaye film boyunca epi topu 50 tane kelimeyle konusuyorlar. birbinin tam ziddi cumleleri arka arkaya kurabiliyorlar. hos cumlelerin yarisi da "like, just, you know" zaten. ama adamlar napsin, ele aldiklari kitle hakkaten dil yoksunu. dilin cirkinligine tahammul edebilirseniz film pek fena degil. jubilesini yapip basi yukarda tek etmesi hayati, bana biraz zeki muren'in son gece kiyafetini giyip, kalp ilaclarini almayip, trt'de kalp krizi gecirdigini animsatti; guzeldi yani. --- spoiler --- eklenti: buradan, okuzluk yapip beni kusturen, daha sonra ugrasa didine baristirmaya calisip bi barisma yemegi ayarlayan, sonra bilgisayar oyununa dalip yemegi unutan, beni yarim saat sap gibi bekleten, ondan sonra da acayip bahanelerle ozur dileyen erkek arkadasima seslenmek istiyorum. o basroldeki adama bosuna sovme kizini unuttu diye, aynisini sen de yaptin. ne tepki verdim diye merak ediyorsan ayni o kiz gibi agladim.
izlerken sürekli "ayy" "offf" "ohaaa" gibi sesler çıkardığım film. mickey rourke hem fiziksel hem de manevi olarak zor bir rolü oldukça başarılı bir şekilde oynamış, müzikler her ne kadar bana hitap etmese de sweet child o'mine'ı duymak iyiydi, gerçi daha iyi kullanılabilirdi, orda bişeyler eksik olmuş, anlayamadım. şarküteri reyonuna "raaam raaam raaaam " çığlıklarıyla girdiği sahne şıktı, filmin duygusal sahneleri fazla vıcık vıcık olmadığı için yönetmeni kutluyorum, gözyaşlarımız tam dozunda aktı, ilk 20 dakika mickey sürekli arkadan çekilmiş, o esnada adı nesrin olan orta yaşlı teyzelere benzettim hep, film bitince de mickey için üzüldüm durdum, biraz da kızdım kendisine. boks, danışıklı dövüş ve güreş gibi sporlardan zaten tiksinirdim iyice nefret ettim, dünyanın en saçma sporu ilan ettim.
oscar töreninden sonra izleniyorsa, yalnızca akademi'ye küfrettirir bu film. sean penn'i severiz sayarız fakat mickey rourke'un hakkını nasıl ödersiniz acaba ey akademi? adamın daha napması lazım lan allahsızlar! koyun `taxidermia gibi bir filme de bok falan yesin bari, ancak kendinize geleceksiniz siz. kıçımın ödüllendiricileri sizi! oscarın amına koyim sana bişey olmasın diyorum film ekibinin tamamına. edit: bence oscar paylaşılabilmeli. (bkz: #15635853)
--- spoiler --- randy'nin hayatında birçok boşluk var; kızıyla ve karısıyla geçmişte yaşadığı problemler, para ve şöhreti kaybetmenin travmatik etkileri, bir karavanda yaşaması, hayatındaki tek yakın olduğu kişinin bir striptizci olması,vs. film boyunca bu boşlukların bir kısmı hakkında bilgi sahibi oluyoruz, bazıları yine havada kalıyor. tam işleri düzelticekken yine çuvallıyor, ama ortada sanki aramızda yaşayan, soluk alan, hepimiz gibi güzel şeyler planlayıp yine duvara çarpan bir adam var. ve film bize bir mutlu son vaad etmiyor, herşey olması gerektiği gibi gidiyor. mickey rourke belki kendi kariyerinde de yaşadığı düşüşü "oynuyor" filmde. --- spoiler --- --- spoiler --- gelgelelim akademi mutlu sonları seviyor. kim milyoner olmak ister yarışmasında son soruda üç silahşörlerin adının sorulmasını da yiyoruz. neden? çünkü mutlu son, umut veren şeyler, eşcinsel hakları... bu didaktizmi süsleyip püsleyip bize oscar diye yutturmaya çalışıyorlar. törenlerde çok rahattı mickey rourke, pek umursamadı ödülü alıp almamayı, ölen köpeğine üzgündü biraz. sanırım insanlara etkileyen ve umut veren gerçek hikayenin mickey rourke'un hikayesi olduğunu bilmesi yetti ona. --- spoiler ---
sırf filmde çalan şarkılar için izlenebilir bu film. saf 80's metali. cinderella'sından van halen'ına kadar. --- spoiler --- randy: goddamn they don't make em' like they used to. cassidy: fuckin' 80's man, best shit ever ! randy: bet'chr ass man, guns n' roses! rules. cassidy: crue! randy: yeah! cassidy: def lep! randy: then that cobain pussy had to come around & ruin it all. cassidy: like theres something wrong, why not just have a good time? randy: i'll tell you somethin', i hate the fuckin' 90's. --- spoiler --- seviyorum ulan bu filmi !
simdi ben tukurdugumu guzelce yalayip bu filmi izledim. yanima aldim papatya cayi (sekerli -tansiyon dusmesine karsi), mineral water, staple gun bolumunde gozumu kapattim basimi egdim basima kan gitsin diye. tabi manyagim ben o ayri, insan bunaltici bir doktora hayatini ilginc hale getirmek icin kendine sacma sapan hedefler koyabiliyor, ekstrem spor yapiyormus tadini yakalayabiliyor. zaten akademisyenlerin herseyi son ana birakanlarinin ekstrem sporculardan farkli oldugunu sanmiyorum, adrenalin adrenalin diye agliyor bunyemiz. bu baska bir entarinin konusu. filme gelirsek... cok uzucu, cok sinir bozucu. ama bu demek degil ki aronofsky'nin manipulatif oldugu kararimdan vaz gectim. daha da karar verdim, belden asagi vuruyo adam, en az requiem for a dream kadar. adamcagiz bir sahnede bile -bir sahne- karizmatik gorunmedi bana, her gorundugunde uzuldum, bir insanin hayati bu kadar mi boktan olabilir diye. gozluklerinden seyirciyi daha da azdirmak icin jiletle alnini kesmesine, kotu estetikten muzdarip acaip suratina, gozlerinin her daim agliycakmis gibi yasli olmasina ve dahi burnunun surekli aglamakli sekilde nemli olmasina. hersey seyirciyi uzmek icin yapilmis. bir daha izledigimde gordum ki kalp krizi oncesinde viiiiiiiiiyk diye bir ses duyuluyor ve cok rahatsiz edici, benzer sesler requiem for a dream de de seyirciyi rahatsiz etmek icin kullanilmis. steady cam vs yine kendinizi adam yerine koymanizi sagliyo vs bunlar artik rocket science degil herkes biliyo. ve hakikaten marisa tomei super tek kelimeyle. yine de sahsen ben dansederken birden durup "napiyorum ben?" diye dusunup ram'in musabakasini izlemeye gitmesini hic de bir oyunculuk saheseri olarak bulmadim ama. daha cok oyunculuk kitabi okur gibi hissettim (aslen hic okumadim ama) yani daha dogrusu senaryoyu okurmus gibi hissettim. yani kadin senaryado yazan seyi super yapmis ama senaryo dangalakca, inandirici degil bence tomei'nin birden tam da dansederken "aman!" deyip gitmesi vs. neyse yani buyuk konusmamak lazim. demek ki bu adam bi daha film cekecek, ben yine izliycem kolonyali mendillerle ve de yine diyicem manipulatif son of a bitch diye.
oncelikle su film hakkinda bir daha "klise dolu" ya da "klise dolu ama kliseleri ne guzel islemis bak", ve de "mickey rourke yeniden dogmus abi" diye entry girecek olanlar hakkinda hic iyi seyler dusunmuyorum, onu belirteyim. lan 80 entry okudum, ah imanimi gevrettiniz, yatacak yeriniz yok olm. hani bunlari dedin, arkasindan iki cumle aciklama yap degil mi? allalla. konuya geri donersek; bir kere the curious case of benjamin button'dan daha iyi bir dram bu. "lan biri fitzgerald oykusunun sinemaya uyarlanmisi, digeri bildigin amerikan hikayesi" diyebilirsiniz, fikrim degismez. oyunculuk, akis falan daha iyi. makyajda bile yarisirlar yani. oyunculuk neden daha iyi? cunku mickey rourke da, marisa tomei de kimi canlandirdigini biliyor, cok da iyi canlandiriyorlar; biz de kimleri canlandirdiklarini anliyoruz; benjamin button'la sevgilisinden bana ne? ayrica film catir catir akiyor hocam, benjamin button'i sinemada izlerken birkac defa pause'layasim geldi, bereket amcama yildirim carpiyordu da pause oluyordu arada. hatta bir adim daha ileri gidip slumdog millionaire'den de daha iyi diyecegim. simdi slumdog'un goruntulerine, kameranin kullanimina, acilara, isiklara, filtrelere vs. diyecek lafim yok; super is. ama bu film o kadar sade ki, ben cayimi sekersiz, birami pilsner, kahvemi filtre icen biri olarak daha iyi buldum. slumdog'un buyulu atmosferinin cazibesinini yaninda the wrestler'in basitliginin vuruculugu daha iyi geldi bana. bir de su var, iki filmin de sonunu biliyoruz basindan; ama slumdog'in sonu yaklasirken en baslarda aldigim tat eksirken, the wrestler'in sonu yaklasirken daha da bir tat aldim. filmin bittigi nokta daha iyiydi the wrestler'da. hatta bir adim daha ileri gidip milk'le... yok lan neyse kalsin, hala daha sweet child o' mine'in gazindayim galiba. guzel film, izleyin. 8.5/10 not: unutmusum, sean penn mickey rourke'tan daha iyiydi de, penelope cruz volver'le alamadiysa, vicky cristina ile marisa tomei'i gecmemeliydi derim ben.
--- spoiler --- randy gerçek hayata alışmak zorunda. idman yok, vücut çalışmak yok, şiddet yok... kalbi onu zorluyor ve normal bir yaşamdan para kazanmak zorunda. pam tarafından reddedildikten ve kızına dönmesi tavsiyesini aldıktan sonra beraberce alışverişe gittikleri zaman randy kızına bir hediye beğeniyor. beğendiği şey parlaklığı, gösterişi, havası olan yeşil, parlak bir kıyafet. üzerinde isminin baş harfi falan yer alıyor. tıpkı randy'nin güreş dünyasına dair geliştirmiş olduğu beğenilerin bir yansıması gibi. bunun yanında pam daha sıradan bir şey öneriyor. bir palto. kışın sıcaktır, üşümesin kızcağız diyerekten. bu da oldukça sıradan bir yaşam özleminde olan pam'in tercihinin yansıması. filmin son anlarında randy kendisine kadar gelen pam'e karşı kayıtsız kalıyor. o güreşe ait. pam ise her şeyi bırakıp randy ile çok istediği yaşama kavuşmak için orada. kızına iki kıyafeti birden hediye etse de randy, 'the ram' olarak yaşamına devam etmeyi seçiyor. yeşil, parlak kıyafet kazanıyor. sevdim ben bu filmi. --- spoiler ---
iyi ki oscar ödül töreninden önce izlemişim de hakkını kendim vermişim dediğim film olmuştur. şeker gibi adama nası kıydınız lan! çok üzüldüm, içim parçalandı. kendisine şu dörtlüğü armağan etmek isterim.. saçların sarısına kurbanım siyah kabanına bir tek sen merhem olun göynümün yarasına --- spoiler --- arabasında sabahladığı halde kendisini uyandıran piçlerle boğuşması, cassidy tarafından reddedildiği sahne ve hatta son maçı bile beni, randy'in maça çıkarken dirseklerini avuçlarına vurması kadar etkilemedi. o nası vurmak lan. tekrar tekrar izledim. evet karizma budur.. --- spoiler ---
sonunun biraz daha net bitmesini beklerken biraz kapalı bulduğum, basit anlatımıyla bir nevi dibe vuruş ve yeniden yükselmeye çalışma otobiyografisi tadında film. fiziksel olarak baya bir zorlanmış mickey rourke, hayatının son dönemlerinde herşeyi yeniden toparlama, aşkı yeniden tatmaya ve yanlışlardan ders almaya çalışma ve bunların yanında hala birşeyler kanıtlama çabası. aslında birçok insanın son dönemlerinde yaptığı/yapacağı bazı şeylere bir boksörün hayatı ile bakılmış, fena olmamış.
hikayesinin en güzel yanı sonunda ram'in "doğru"yu seçmememiş olmasıdır, en azından bu yönüyle bir çok benzeri senaryodan ayırmıştır kendini.
aranofsky en iyi filmi değil elbet, belki de seyrettiklerim arasında bana en uzak olanı. film herkese değil, belli bir türü, yitirmeyi belli bir şekilde anlatılmasından haz alan insanlara ayrıca hitap ediyor. özellikle 1980'lerde çocuk/genç olan sweet child'o'mine bilen, onunla eğlenmiş olan kitleyi bir başka türlü avucuna alıyor; sahi bu kitle 30-40'larında şu an 15-20'lerindeki hayallerinin ne kadarını başarıp, ne kadarına uzak, ne kadar daha yaşlanmış, ne kadar daha klişe yaşamlara mahkum .... neyse bunlar başka bir başlığın konusu ya .... filmin kendine has başarısı iki şeyde gizli belki;iki türlü parallelikte hayallerini yitirmiş ve vücutları ile para kazanan ve vücutlarını hırpalayan iki insanın bunca zamana rağmen bir baltaya sap olamamaları ve tabi sevgili mickey'in kariyerine benzer paralellik. mickey harika ama film için aynı şeyi söylemek zor. peki mickey en iyi aktör oscarını sean'a gay lobisi sayesinde mi kaptırdı. iki filmi de heyecanlı bir seyreden benim nezdimde kesinlikle hayır.
filmde balls to the wall'un çaldığı sahne için bile 10 üzerinden 10 alabilecek bir film.
bildik bir senaryo, son derece güzel bir sinema dili ve iki boyutlu olmayan kanlı canlı oyunculuklar... neticede ağır ilerleyen, güzel diyalogları ve izleyiciye bir şeyler* hissettiren sahneleriyle içten bir film olmuş. ne göklere çıkarılacak kadar muhteşem, ne de can havliyle sözlüğe koşturup ego kusarak eleştirilecek kadar kötü. ama kesinlikle izlemeye değer...
çok gerçek olmuş film. simulasyon tadında işsizlik, yokluk tadıyla varlık, ünlü olmak lezzetinde hiçlik, aşk ayarında nefret (roman tadında parantez) (halen yıldız şeklinde gizli bkz. kullanamamak) olmuş film. olmuş olmuş. mickey rourke yapmış, yönetmen yönetmiş, olmuş film.
mickey rourke'un the ram'i oynamadığı, the ram olduğu film. filmin iyiliği kötülüğü, gerçekçiliğinin etkisi üzerine bir çok şey söylenebilir, söylenmiş de. iyi bir film, izlemekten pişman değilim ama tekrar tekrar izlenecek bir film de değil. hiç izleme niyetim olmamasına rağmen aronofsky ve rourke hatırına izledim ve film boyunca da üzüntü ve merhamet hissettim. tek düşündüğüm, ram'i bir yolunu bulup seksenlere ışınlamak oldu. tüm zamana ayak uyduramayanlar gibi, o da ne ileri gidebiliyor ne de geriye gidip seçimlerini değiştirme şansına sahip. o kadar sıkışmış ve dünyanın değiştiğinin o kadar farkında değil ki, sanki çocuk gibi. bir çok yerde de çocuksu mimikler ve jestler sergiliyor zaten. bana biraz yaşlandığı halde yirmi yaşında çocuklarla grup kurup, berbat müzik sistemleri olan sıradan rock barlarda müzik yapmaya devam eden adamları hatırlattı. onları görünce de üzülürüm. bu tür insanlar hayattan kaçıyormuş gibi gelir hep, zamanı durdurmaya çalışmak, aslında yapabilecekken bir sonraki aşamaya geçmeyi reddetmek ama bunun hiç bir şeyi değiştirmemesi. biraz da bu üzücü tabi, etrafta bir sürü the ram görmek, veya o yaşa gelice bir gün onun gibi olabileceğini bilmek. neyse, aronofsky ne anlatıyor olursa olsun benim izlerken hissettiğim hep üzüntü oluyor zaten, ama izlemeden de duramıyorum..
ölene kadar rock n roll yaşayan ve diğer türlüsünü yaşamayı beceremeyen bir adamın ökyüsü. bu filmin müzikleri kesinlikle baştan çıkarıcı. 80'ler diz boyu. bir yandan guns n roses bastırıyor diğer yandan ac/dc... mickey rourke'ın süper performansı, aronofsky'nin süprizleri... enfes.
klişelerden bahsedenlere saygı duyuyorum fakat, sinema eğer bir sanat dalıysa, sanat insanlara bir hissi, bir ruh halini, bir düşünceyi aktarmaksa, bu film bunları fazlasıyla başarmıştır... seksenlerdeki filmlerini hatırlayanlar eminim ne demek isteyediğimi anlayacaklar, nine 1 2 weeksteki rolünü ve benzerlerini hatırlayacaklar. mickey rourke rolü oynamamış, yaşamış. hele bir isyan var ki, hangimiz defalarca böyle bir isyanı haykırmayı istememişizdir?
daha once herhangi bir film seyretmis olan, twistlerle aa bu aslinda boyleydilerle yogrulmamis ve icine gercekten duygular serpistirilmis olan filmlerden zevk alan ve hayati boyunca bir kere bile flash tv’de gures keyfi’ni seyreden insan evlatlarinin maksimum hazzi alacagi film. bir kere randy the ram, kevin big sexy nash yahu resmen, her ne kadar imdb’de chris benoit’e benzetilse de hayati, bildigin o aslan yelesi sari saclar, ozel hareketi (hepsinin var ve big sexy’ninki kicinin kosesiyle pata kute adama dalmakti havada ucmak degildi tamam.) ve davranislari film boyunca bana big sexy’i animsatti. ozellikle bu herifi seven insanlar gercek hayati bu olmasa bile kesinlikle digerlerinden cok daha fazla bir sekilde yakinlik kuracaktir bence. tekrar dile getirmek istiyorum ki, eurosport’ta nash abinin yaslanmis halini, kisa kesilmis beyaz saclarini gordugumde ohaa cekmistim, hala ne kadar karizma timsali diye, birde eurosport’u seslendirenler tanimadan buyuk abi, amca gibisinden tepkilerle espri yapmaya calismislardi ki (ceviri olamayacak kadar kotu birsey) flash tv’deki abilerimizi izlerken gercekten ne kadar eglendigimizi farkettim. [hatta sozlukte olayin flash tv’de gures keyfi olarak yazilmasini hep garip bulurdum ki, o an aslinda hicte tarafli bir sey olmadigini anlamistim] evet, sapina kadar klise olmasi hatta rocky balboa’nin ayni olmasi gibi bir durum var. adrian’i olen alti filme sahip olan rocky’den cok daha samimi bulmamiz karakteri, tabi ki yonetmenin basarisi . oyle ki cocuguyla yine fucked up iliski, kendisinden beklenmeyecek isleri yapmak, dikilen heykelin indirilmesi bir baska seksenler ilahiyla karsilastiriliyor ve seyircilere bakilacak olursak, boks hala gures’ten daha cok tutan birsey. imza gunu bile sonucun ne oldugunu gozumuze soksa da. lakin ozellikle keyifli olan, hickimseyi goz yaslarina bogmak amaci olmayan bir film olmasi, ayrica ram’in ne hissettigini anlamaniz icin 40 yasin ustundeki loser birisi olmaniz da gerekmiyor. su anda evli olmayan, arkadaslari olduguna inanan ve iyi kariyer pesindeki bir erkek bile, asla gormek istemedigi ama hayatinda karsilasma ihtimali surekli olan bu durumu canli canli goruyor. hollywood stari olmak, guresci yada boksor olmakla ilgili bir sey degil bu. zamaninda bir seylerde basarili olmus birinin artik bunu yapamayacak olmasi ki sadece yaslilikla bile aciklanacak birsey degil. parmagi kopan doktor, dili kopmus avukat. ornekler limitte sonsuza kadar uzar. fakat elde kalan, geriye hic bir sey kalmasa bile tutunulacak bir sey, ondan kopartilmak icin insanin elinden gelen yapilsada da, tutmak icin cabalamak. filmin sonunun, (ki spoiler ibresi, olarak gorun bu girisi) tam olarak gosterilmemesi ve bruce springsteen abimizden gelen one two three four’dan sonraki gitar sesine kadarki o bes alti saniyelik kararti bile insanin icine oturuyor. aglamayabilirsiniz, karakterle butunlesemeyebilirsiniz fakat orda olmesinin dogru oldugunu anlarsiniz. hic bir sey yapamadan evinde, hatta karavan’inda tek basina yasayan ve bir daha guresemeyecek olan yanlizligi kendisinin de hakettigine inanan ve hicbirseyi duzeltemeyecek olan bir adamin yasamaya devam etmesini izlemektense kolay yolu secmesinin daha anlamli olduguna inaniyoruz. belki normalde kendimizi yerine koyudugumuz, yada kankasi gibi hissettigimiz insanlarin olmesi bize asiri huzun verir ama burda dogrusu olduguna inaniyoruz iste. izlemeden burun kivirmanin cok kolay oldugu bir husus bu yine, yaslanmis adam iste mna koyim ne yani zamaninda cekmeseydi kokainleri de karisina iyi davransaydi demek cok kolay. o adamin yerinde asla olmayacagina inansaniz bile, benzerlerinin basiniza gelebilme ihtimalinin surekli var olmasi karaktere inanmamizi sagliyor iste. yoksa sarki sozlerinin de belirttigi gibi, tek gosterilik bir ati, tek bacakli kopegi, sadece bugday ve tozla dolu korkulugu, sadece havayi yumruklayan tek kollu adami ya da sonuna kadar dans etmeye cabalayan tek bacakli adamin oyunculugunu ovup durmak gereksiz olurdu. nicholas cage’i de cok severim olanca egzantrikligine ve oynadigi iki cok iyi filme karsilik on tane amacsiz filmini ama bu filmde oturmasi mickey rourke’un da herhangi bir romantik komedi de klise karakteri oynamasi gibi yanlis olurdu. sonuc olarak, bu kadar kelime israfina katlanmadan, sadece 81. oscar odul toreninin basinda hugh jackman’in yaptigi canlandirmayi izlerseniz de filmi anlarsiniz, hatta hugh jackman’in o iki dakika bile surmeyen fakat en sona biraktigi skeci izlemek bile filmi izlemenize sebep olabilir, hugh jackman’in son dakika da gelip entry’de bu kadar yer etmesini de istemeyecek olur isek, mickey rourke’un oyunculugundan ziyade, eger erkekseniz basarisiz olursaniz nelerle yuzlesecegenizi gormek icin izleyin diyerek bitiririm entry’i.
2008 yılının, seyredilmesi insana birşey kaybettirmeyecek ama birşey de kazandırmayacak filmlerinden bir tanesi... --- ufak çapta spoiler içerir --- mickey rourke'un oyunculuğu filmin en büyük silahı... zaten seyirciyi her dakika bu silahla vurmaya çalışıyor ve çoğu zaman başarıyor da... bu gerçekten hareketle, marisa tomei'nin kıçının burnumuza sokulması suretiyle mickey'den rol çaldığı sahneler bence hayli yersiz olmuş...ayrıca, filmin hem adı hem de baş karakteri güreşçi olmasına rağmen, şarküteri reyonundaki sahneler benim çok daha fazla hoşuma gitti... özellikle buradaki işine başladığı ilk gün reyona giriş sahnesi bence filmin en güzel sahnesiydi... --- ufak çapta spoiler içerir ---
--- spoiler --- ram'i şarküteride "a little less, a little more" diye maymuna çeviren teyzeye çok pis laflar hazırladığım filmdir. ben olsam aldığı şeyin içine tükürür, sonra da o elektrikli hızarla dalardım. efendi adammış ram. --- spoiler ---
herkes mickey rourke'un oyunculuğuna odaklanmış ve marisa tomei'nin oyunculuğu gözlerden kaçmış. gerçi yönetmen bilinçli ya da bilinçsiz olarak marisa'nın rolünü parlatmamış. oysa marisa tomei'nin striptiz klübünün ruhunu tam olarak yansıttığını söylemek mümkün. vücudu orada herkesin gözlerini diktiği sahnedeyken, kafasının bambaşka yerde olduğunu sade ama etkileyici bir oyunculukla verebilmiştir. yönetmen ise filmi klişelere boğarak katletmiş gibi geldi bana. ayrıca, sahne geçişlerindeki tercihlerinin garip olduğunu söylemek de mümkün. müzik, oyuncular ve konu, daha etkileyici bir film yapmak için oldukça müsaitken, filmi vasat bir çizgiye çektiğini düşünmek yanlış olmaz. hiçbirimiz ram ile kendimizi özdeşleştiremiyoruz. zaten, kimse "loser" olma rolünü kendine yakıştıramayacağından geriye sadece karaktere üzülmek ve acımak hisleri kalıyor. ancak, karaktere tamamen dışarıdan da bakamıyoruz. karakterin insani yönlerinin gösterildiği sahneler bizi karaktere yakınlaştırıyor. bu nedenle karakter, havada bir yerde kalıyor. öyküsü kesik kesik parçalardan oluşuyor. kızıyla ilişkisi, hoşlandığı kadınla ilişkisi, çocuklarla ilişkisi, arkadaşlarıyla ilişkisi ... herşey biraz eksik kalmış. film ana karakter etrafında anlatılmak istendiğinden yan rollerin hepsi de fazla silikleştirilmiş. bir filmde, konuya yabancıyken, karaktere de uzak kalırsanız, geriye filme tutunmak için zekice çekilmiş planlara ve iyi bir kurguya gereksinim duyarsınız. bu da klişelerle imkansız kılınmış. haliyle, iki saate yakın bir süre boyunca, genel anlamda iyi bir adam olan ram'in hayatının sonuna doğru hayata tutunamayışını görüyoruz. oysa, bu tutunamayış daha farklı, daha keskin anlatılabilirdi. yine de, oyunculuklar için izlenebilecek, vasat bir film olarak arşivdeki yerini alabilir.
yani kabuller olsun, reddedilemiyecek gerçek film son sahneye kadar klışelerle özeliydi bezeliydi. fekat, gayet de güzel işlenmiş klışelerdi bunlar. amma velakin son sahnede bize, izleyiciye sunduğu "ram doğru mu yaptı yanlış mı acaba?" seçimiyle gayet de orjinal bir film olmuştur zannımca. marisa tomei ne taşmış yahu... müstakbel karım da öyle diri diri kalsın o yaşta, baksın kendine. striptizci olmasını tercih etmem tabi. ben de güreşçi değilim zaten. güreşçi olmamı tercih eder mi acaba? aman fantazilerime daldım, dağıldı mevzu. ziyadesiyle güzel film işte netice itibariyle. eklemeden geçemeyeceğim, senaryoyu türkleştirmeye karar verdim. çalışma aşamasındayım. eski çökmüş bir pehlivanın hikayesi. başrolü de tarık tarcan. küllerinden yeniden doğmasını sağlayacağım tarık'ın ve kırkpınar yağlı güreşlerinin. dileyen, ilgilenen yönetmen, kameraman, ışıkçı arkadaşlara selam ederim. orta yaşlı ve görmüş geçirmiş ama halen taş gibi kadın rolü boşta.
filmde kullanılan şarkıların pek çoğu aynı zamanda guitar hero adlı müzik oyununu ünlü eden şarkılarla aynıdır.. filmin başında the ram'in görkemli kariyerini özetleyen yazılardaki fontlar, yine guitar hero'daki fontlarla bire birdir.. bu tatlı benzerlikler o kadar hoşuma gitti ki filmi izlerken!.. 80'leri sahiplenen her proje gibi bu film de şahaneydi. şov dünyası için doğmuş ve başka türlü nasıl yaşanacağını bilmeyen, sadece onun için haykıran çılgın kalabalığa ait olduğunu düşünen bir adamın yaşam tarafından hırpalanışıydı.. ve kesinlikle mickey rourke'un yeniden doğuşuna tanıklık etmektir bu filmi izlemek..
mickey rourke a şapka çıkardığım filmdir.yaşım itibariyle seksenlerde kısa şortla gezenlerdenim.onun kariyerinin en parlak zamanlarında daha çocuktum.ben mickey e esas olarak sin city de hayran olanlardanım.fakat the wrestler daki oyunculuk,tavır,dövüş sahnelerindeki başarı gerçekten takdire şayan olmuş.jiletle alın kesme sahnesinde gerçekten alnını kesmesi dahi her oyuncunun katlanamayacağı bir özveridir.genel olarak filmde oyunculuk adına şikayet edilebilecek pek birşey olduğunu sanmıyorum.marisa tomei de bence casting olarak doğru seçim ve film boyunca baya dikkatimi dağıttı!ilerleyen yaşına rağmen hala iş bitmemiz ablamızda. --- spoiler --- aslında değişimi anlamamış randy robinson.değişime ayak uyduramamış.80 ler gerçekten o kadar iyimiydi bilmiyorum.ama bu adam 80 lerde kariyerinin zirvesindeydi o kesin.amerikan güreşi her zaman olduğu gibi popülerdi ve televizyondan milyonlarca kişinin izlediği gösterilerde "main event" denilen esas maçların adamıydı ram.ama hulk hogan kadar şanslı olamadı.kaşar kızı ve "super sized" silikonlu karısını sergileyeceği bir mtv reality show u hazırlayamadı.bir yerlerde bir şeyler ram için ters gitti.ailesini kaybetti.yavaş yavaş yaşlandı.vücudunu ve formunu kaybetti.ilaçlara sarıldı sağlığını kaybetti.fakat hala ümitliydi.filmin bir sahnesinde tekrar zirveye çıkabileceğine onan inancını anlatıyor zaten.ama olmadı. kızına tekrar babalık yapmak istedi,beceremedi,tekrar aile kurma,yalnız kalmama ümidiyle sarıldığı striptizci cassidy bir an önce o kasabadan uzaklaşma planları yapan bir "single mom" çıktı.bir zamanların efsane güreşçisi şarküteri reyonunda çalışmayı içine sindiremedi.kendi deyimiyle cobain korkağının 80 lerin muhteşem müziğini tamamen değiştirerek çekip gitmesine kızgındı.nintendo daki güreş oyununun devrinin geçmesine.guns n roses un ortalıkta olmamasına. aslında randy çabaladı.ama olmadı.bir yerlerde bir zaman boşluğu olmuş sanki dünya 80 lerden 2000 lere atlamıştı.kızı bir anda büyümüş,kalbi bir anda zayıflamış,herşeyini bir anda yitirmiş gibiydi.son bir çabayla tutunmak istedi bence ram.tutunamadı.en iyi yaptığı şeyi yaptı.ringe çıktı,alkışlar duydu,patakladı,pataklandı.ve herşeyi bir "ram shot" ile bitirdi. --- spoiler --- film amerikan güreşi gerçek değil diyenlere bir cevap niteliğinde birazda.evet burdaki dövüşler danışıklı ve herşey önceden çalışılmış, belli.fakat görüldüğü gibi darbelerin bir kısmı -bazı maçlarda büyük kısmı- gerçek ve güreşçiler ciddi yaralar alabiliyorlar.randy nin necro butcher ile yaptığı hardcore maç buna örnek. mickey rourke bu rol için biçilmiş kaftan.aronofsky ısrar etmekte iyi etmiş.filmdeki nintendo oyunu gerçekten film için yapılmış,oynanabilir bir oyunmuş.marissa tomei da yaş ilerlemiş ama iş bitmemiş diyerek kalbim kadar temiz entryme son veriyorum.
saf rock n roll bi film olmuş bi ara salonda tepinmeme ramak kaldı, ost şart! ayrıca the fountain'la beni kendinden tiksindiren aranofsky sweet child o mine ile gönlüme taht kurmuştur, şimdi geceleri huzur içinde uyuyabilir. :) hadi gene iyisin aranofsky! keranacı seni!
hatırımda ram'in hayatın yükünü verdiği uzun nefeslerle hafifletmeye çalışmasıyla kalacak olan filmdir.
öncelikle, vizyona getirirken adını "şampiyon" diye çevirenin ağzına sıçayım. darren aronofsky filmidir iyidir diye saldırdım resmen filme, ve pişman olmadım. beklediğim gibi çok güzeldi. mickey rourke denen adama oskarı vermeyen eller titremedi mi bilmem. milk'i de izledim ama sean penn'in yaptığını başkaları da yapabilirdi gibi geldi bana. neyse, ikisi de iyi ama miki amcama ayıp etmişler. kendisinin oynadığı karakter randy'nin dinlediklerine de ayrı hayran kaldık. (bkz: hastasınım)
çok sağlam bir soundtrack'i vardır (*): * the wrestler, bruce springsteen * bang your head, metal health * don't know what you got, tom keifer * round and round, rat attack * balls to the wall, accept * sweet child o' mine, guns n' roses * animal magnetism, scorpions * jump, madonna * n2 sumthin, takbir bashir * don't walk away, firehouse * soundtrack to a war, rhino bucket * nice guys finish first, valerie bisharat * 8-bit wrestler, joel feinberg (courtesy of iceberg music)* * just let your freak out, deesha sarai (bkz: critical child) * mirror, dead family * no bitterz, miss tk & the revenge * stuntin' like my daddy, birdman & lil' wayne * dodge it, samsaya * her name is alice, the days the nights * hit da flo, trai'd * dangerous, slaughter * black light, macon greyson * i'm insane, ratt * the muscle, bone crusher * jerk it, thunderheist * aloha oa (queen lilluokalani), robert neary * blowin' up, solomon * 30 stars, peter walker * ayatollah's theme, raz mesinai (*) listede yer alan şarkılardan bazıları, ilk çıkan soundtrack'te bulunmuyor. i-tunes gibi yasal mp3 satan sitelerden download ederken, ilk değil, ikinci albümü bulmaya çalışın. *** direktörlüğünü darren aronofsky'nin yaptığı, baş rollerini mickey rourke (bkz: the ram) ve marisa tomei*'in (bkz: cassidy) oynadığı 2008 tarihli film. geçen hafta, ülkemizde gösterime girdi. halen sinemalarda oynuyor. film, daha doğrusu ram ile ilgili ayrıntılara fazla girmeyeceğim. "the wrestler", güreşçi olarak ülkemizde vizyona girmiş, aronofsky'nin kamerası ile, ram'in hayatını bir adı geriden takip ettiğimiz bir belgesel tadında olmuş. güçten düşmemek için direnen bir arslanın, kendi dünyası dışında, the real world, tutunmak ile tutunmamak arasındaki mücadele ve kararsızlıklarını seyrediyoruz. burada, mickey rourke'un, kaybeden adamı canlandırmaktaki başarısını taktir etmek lazım. barfly'daki performansından da biliyoruz, ram, başka bir insan tarafından canlandırılamazdı. rourke ve ram, bir olmuşlar; rourke, kendi hayatını oynuyor sanki. gmc marka vanı, uzun sarı saçları, dar kotu, yaşam tarzı, tryler parktaki evi, evindeki nintendo'su, mobil telefon kullanmayışı, arkadaşları ve hatta özel hayatı ile, 80'lerde bir yerde kalmış gibi. 21. yüz yılın amerika'sının çok dışında, farklı bir alemde sanki. zaten, aronofsky'nin kamerası da öyle güzel açılardan yaklaşmış ki, modern amerika'da değil de, 80'lerde bir zamanda gibi hissediyorsunuz kendinizi. ram, sevişirken bile (bkz: fireman party), 80'lerdeki porno filmlerde rol alan anglo-saxon oyuncular gibi... ram'in yaşadığı zorluklar, geçirdiği kalp krizi sonrası olduğu ameliyat, parasızlık, bulduğu niteliksiz işler, unutulmak, vs. ile sınırlı değil. hayatındaki iki kadın tarafından, biri kızı, diğeri de cassidy, red edilmek, o'nu depresyona sürüklüyor. son cümlem olsun; ram'in kendi dünyasındaki, güreşçilerin alemi, dostları ile arası ve bağları çok güçlü. filmde buna özellikle vurgu yapılmış. güreşçilerin, maç öncesi, yapacakları hareketleri tartışmaları, her şeyin planlanması, maç sonrasındaki saygı ve sevgi ortamı... en nihayetinde, rock'n'roll kazansın, deyu kelamda bulunuyor, filme 9/10 veriyorum.
the wrestler (güreşçi) bütün temalardan azat edildiğinde bir yalnızlık hikayesine dönüşüyor. hatta iki yalnızlık hikayesi. bu iki yalnız karakter yaşamış oldukları hayatın gelip geçiciliğinden endişeye düşerek yalnızlıklarından kurtulmak istiyorlar ancak sonunda yine birer yalnız figür olarak hayatlarına devam ediyor. filmin bu noktada issız adam filmine yaklaştığını hissettim. sanki ram ve alper kardeş gibiydiler. özellikle ram'in kadim yalnızlığı ve çaresizliği filmin doğal ve belgesel tadı veren sahiciliğinde birleşince son dönemde holywood filmlerinin klasik tarzının dışına çıkan çok değerli bir yapımla karşılaşıyoruz. amerikan güreşi soyunma odalarının içine tutulan kamera bizleri hiç bilmediğimiz bir atmosfere sürüklüyor ve gerçeklerle tanıştırıyor. striptiz kulubündeki kimi sahneler devleşiyor. the wrestler hikayesinin yalınlığı ile iyi bir film olduğunu bize ispat ediyor.
biliyorum sanatseverler, aronofskydelileri bana kızacak vefekat bu film bildiğin kötü bi filmdi. yahu hele tamam geçtim filmin kötü oluşunu da, en iyi erkek oyuncu oscarı sean penn'e verildiğinde "haaayııırrrr mickey rourke almalıydıııı böhühühü çok güzel oynadıydıııı, yeniden doğdu o goççuuummm" diyenlere ne demeli. lan adam napmış sanki filmde ne oyunculuğunu gördük ben anlayamadım? tamam fiziksel olarak zorlayıcı sahneler vardı bolca, abime helel olsun diyorum o konuda. acı çekmiştir eminim. allah kolaylık versin diyorum. lakin oyunculuk bu mudur, bilmem... yani tamam sinema sanatı konusunda da çok bilgi sahibi değilim fekat ben böyle bizleri, veya beni diyeyim, derinden etkileyici bir sahne görmedim yahu. zaten adamın botoxtan ötürü pek mimiği de yok, o da kendi adına bir şanssızlık olmuş ama eden bulur, o ayrı. neyse baya düzensiz bir entry oldu farkındayım ama bu filme daha güzelini yazmayacağım, kendimi yormayacağım. ama kısa bi yorum isterseniz şöyle diyeyim: bayık.
imdb.com da top 250 listesinde 73. sırada gözükmektedir. bence biraz overrated olmuş ama randy'nin belki de son defa ring e çıktığı sahnede yaptığı şu konuşma cidden etkileyiciydi. --- spoiler --- "i just want to say to you all tonight i'm very grateful to be here. a lot of people told me that i'd never wrestle again and that's all i do. you know, if you live hard and play hard and you burn the candle at both ends, you pay the price for it. you know in this life you can loose everything you love, everything that loves you. now i don't hear as good as i used to and i forget stuff and i aint as pretty as i used to be but god damn it i'm still standing here and i'm the ram. as times goes by, as times goes by, they say "he's washed up", "he's finished" , "he's a loser", "he's all through". you know what? the only one that's going to tell me when i'm through doing my thing is you people here." --- spoiler ---
yamulmuyorsam ilk defa bir wwe güreşçisi wwe studios yapımı olmayan bir filmde rol almıştır. filmin kısa bir bölümünde r-truth adlı güreşçiyi önce ringde güreşirken sonra da randy'i içmeye davet ederken görüyoruz.
filmi izlerken beynin kıvrımlarında dolanan başlıca replikler: -ee sonra? burası, ı-ıh olmamış... heh şimdi kızı gelir..he ağla zaten,yaşlanınca yalnızlığının farkına varan göç etmeden sevdiklerini anımsayan adam sendromu vs. -öğğkkkkk,ığğğkkkk,uffffffff hayır ya o ne biçim sahne lan, insan mısınız oğlum!!! -soundtracks, yes baby fevkalade... -son !!!??? -vay beeee -vay be -vay be -vay be (dil yutulur,beyin işlem dışı kalır)
sole diyim; film bicagi sadece bogrume sokmakla kalmadi, bir de icinde bir el cevirdi (bkz: bıçağı sokup çevirmek) mickey rourke abi nasil the ram olmussa, seyirci de onu the ram diye seyrediyor. o kadar dogru bir casting ki, kimse bu hissi bu kadar veremezdi. bu sadece karakteri miki abi ile ozdezlestirmekle de aciklanamaz bence, hem yonetmenin hem de miki abinin emegi buyuk. ram'a hem aciyor, hem kiziyor ama kesinlikle seviyorsunuz. ozellikle uzun sure kameranın arkadan takiple ram'i gostermesi, daha sonralari ise surekli on cekimlerle karakteri tanimamiz. film ayni cok tatli gelip, ustune bi tane daha yakilan sigara anlarindan biri gibi; ustune bir film daha seyredesi geliyor insanin
imdb'nin oylama sistemini aldığı 8.4 puan ile sorgulamama neden olan film
holivud hogan gibi, mr t gibi ne bileyim efendim, ibrahim kutluay, tanju colak gibi gecmisin efsaneleri izlesin izlesin de feyz alsin diye cekilmis bir film.. bas rollerini estetikler ve botoxlar ile sekilenmis micke rouke (ki bence daha iyi birisi düsünülemezdi bu rol için) ve gögüsleri hakkinda 3 saatlik bir sunum yapabilecegim marisa tomei paylasiyor. filmler hakkinda bir şeyler biliyorsaniz bunlari biliyorsunuzdur sanirim.. simdi bundan sonrasi biraz spoiler olabilir.. mickey rouke gecmiste cok cevval işler yapmis, tokadi ile kafiruna korku salmis, aman diyene el kaldirmamis, kelle koltugunda 3 gün savasmis bir cengaverdir. ama sonrasinda hizli yasayip, kendine önem vermeyince ve cok afedersiniz paralarini striptiz barlarda, keranelerde karilara kaptirinca çolaklaşmiş, migrosta işe girmiş, hafta sonlari da üç beş gelsin diye dövüş kulubune yazılmıştır.. gel gelelim yaş 50 kusur olunca ailede var olan kalp rahatsizligi kendisinde de çıkmış, soyunma odasinda yiğilip kalmiştir.. işte o vakitten sonra film biraz değişir gibi oluyor.. o dakikaya kadar "eski efsane yeniden doğuyor ha! milletin ağzına sıcacak amerikan başkanı olacak! uzaylilari dövecek" diye beklediğiniz film birden bulut arasli kendini buluş filmlerine dönüyor.. önce gidiyor elin striptizcisine "keraneden kiz almanın sevabi büyük" temali bir yaklaşımda bulunuyor, sonrasinda gidiyor uzun zaman önce evlendigi karisindan olan tek cocugunun sefkatine siginiyor.. tabi kiz direk namkor "hic bi dogum gunume gelmedin, hoş bilmezsin ki dogum günümü! babaya ihtiyacim varken neredeydin!" temali bir zevzeklik yapiyor.. şahsen ben orada olsam "bi bayramda geldin mi? atanim ben senin atan!! kandillerde arasaydin bari bi! gelmemis olabilir tamam.. ama babanim ben!" der agzinin orta yerine de tokati yapistirirdim.. en sonunda da yine ringlerde acaip şahane bir şekilde bitiyor bu 2008'in en güzel filmlerinden birisi olan filmimiz.. hoş ben bazı dövüş sahnelerinde ileriye aldım.. azuth's cut versiyonunda daha az dövüş sahnesi, daha fazla medeniyet vardi ve gayet güzel geldi o yüzden.. ama siz 10larca dakika süren dövüşlere dayanabilir misiniz bilemiyorum..
aronofsky 'nin oyuncular arasındaki doğal ilişkinin sağlanması ve sade diyaloglar, mavi-yeşil renklerin süzgecinden geçmiş hareketli kamera çekimleri filme tam bir bağımsız havası katarak samimi ve gerçekçi bir öykü yarattığı, ilk andan itibaren seyirciyi filmin içine dâhil edebildiği film. http://www.resetmagazine.net/…/sinema/wrestler.html
kolay kolay film beğenmeyen biri olarak öncelikle şunu söyleyebilirim film ortalamanın üstünde bir filmdi. senaryosu , oyuncuları -ki bence özellikle mickey rouke hakkını vermiştir- soundtrackleri v.s ile güzel bir filmdi.bunlara ek olarak filmi beğenmemin asıl sebeplerinden biride american dream anlayışına indirilmiş bir balyoz olmasıdır.bu zamana kadar izlenen filmlerde bizlere hep geniş ve müstakil bir ev minumum 4000 cc bir araç -ki bu araç genelde bir jip olur- mutlu bir aile güzel kızlar yakışıklı erkekler bunun yanında az çok hüzün için bi kaç ayrıntı ve mutlu son....al sana american dream...dıştan söylenmesede içten içe insanın beynine kazınan bilinç altında yer edinilmesi sağlanan bu olgu klasik amerikan sinemasının vazgeçilmez dayatmalarında yanlızca - bir çok dayatması vardır kanımca- birisidir.işte bu film dikkatli bir izleyici için klasik american dream dayatması yerine bakın gençler -gençler önemlidir zira yarının büyükleri anneleri ve babalarıdır- amerikada sadece geniş villalı bir hayat yok 5-6 metrekare de zar zor yaşayan insanlarda var hatta her ne kadar sistem görmek istemesede homeless diye tabir edilen insanlarda var ,amerikada herkes cadillac escalde ye binmiyor orada da oranın murat 124 sayılacak araçlara binenler var , orada herkes masa başında plazalarda aylık onbinlerce dolar alarak çalışmıyor amerikada da az miktarlarda paralara insanlar çalışıyor hatta the ram gibi para için orasını burasını kesip bir araba dayak yiyip ayrıca ek iş için koşturuyor , amerikada tüm aileler mutlu değil hatta ve bilakis çoğunluğu mutsuz ve doyumsuz vaziyette.... the wrestler işte bu nedenlerlede dikkat edilmesi gereken bir film olmalıdır.
atmosferi,hikayesi,anlatımı ile inanılmaz derece bana clint eastwood'un son dönem filmlerini hatırlatan aronofsky'nin daha önceki filmlerinden elde ettiği başarıların akabinde maddi ve manevi olarak özgürlüğüne kavuştuğunu simgeleyen filmi. yönetmen sanki arkanıza yaslanın birazdan görecekleriniz ile benim sinemam hakkında bildiğiniz herşeyi tersine çevireceğim diyor, cesareti ile tüm riski üzerine alan aronofsky bu işin üstesinden de müthiş başarılı bir şekilde geliyor. hani oyunun iki yönünü de oynayabilen futbolcular el üstünde tutulurlar ya, sinemanın daha da gelişmesi için bu tarz çok yönlü yönetmenlere ihtiyacı var, kendisi içinde bunu bizlere gösterebildiği ilk filmi olması sebebiyle de ayrıca çok önemli.
yitik bir redneck'in masalı... kaybolmuş ve bulduğu tek yollu doğru belleyerek hayatını tüketmiş bir garibanın tunamayışı. insanları eğlendirirken kendi hayatı kaymış insancıklara, daha önce muhsin bey'de ve düttürü dünya'da yoldaş olmuştum. bu film de onların yanındaki müstesna yerini alacak. mickey baba da döktümüş... bir de bunu bilirim.
şimdiye kadar hiçbir yönetmen sinema ekranında görülebilecek en başarılı gögüslere sahip olan marisa tomei'ye bizi bu derece doyuramamıştı; bu filmin yönetmeninin önünde saygıyla eğilip tebriklerimi sunar ve elinden sıkarım ben arkadaş!
mickey rourke'un berlin duvarına dönüşen sureti ve müzikleri sayesinde lordlar kamarasında yer etmiş filmdir.
koca gövdeleriyle, korkunç imajlarıyla tanıdığımız amerikan güreşçilerinin aslında melek gibi kalplerinin olduğunu anlatan film.
bazı sahneleri ile insanın boğazına düğümlenen film. --- spoiler --- efsane dönemlerinde yapılmış olan commodrevari amerikan dövüşü oyununundaki kendi karakterini mahallenin küçük veletleri ile oynaması, meşhur vuruşunu ancak oyunda yapabilmesi marketin et reyonunda çalışmaya başlarken; hazırlanması, önlüğünü giymesi, eldivenlerini takması, plastik perdelerin ardından reyona yaklaşması sekanslarının, tıpkı dövüşe hazırlanır gibi eşdeğer duygularla yansıtılması hatta tezahüratların bile duyulması. yine markette, et reyonunda, satış sırasında, cinnet geçirip, olayı şova dönüştürüp, elini et kesme makinası ile kesip, tıpkı dövüşlerdeki gizli jiletler ile kendini kesmesi gibi kan revana bulanması --- spoiler --- ayrıca istiklal'de jazzstop'da çıkan ilham gencer'de ayrı bir şampiyon olmuştur gönlümde gidip saygı duruşunuzu yapınız yaşarken hala. aynı sahneler boğazınızda düğümlenecektir mutlaka.
geçtiğimiz senenin en iyi filmi. (bkz: marisa tomei faktörü)
ilk izlememden yaklasik bir ay sonra (bugun) tekrar bi guzel sahnelere goz gezdireyim dedigim, ve fakat play tusuna basmamla beraber huznuyle, karamsarligiyla beni icine ceken, yeniden ayni duygu bombardimanina girmeye hazir olmadigimi hissetmem akabinde bes dakika bakip kapattigim film. aronofsky'nin onunde saygiyla egiliyorum.
hikaye bilindikse fark anlatımla yaratılır herhalde. aronofsky bunu yapmış. yapmamış mı? yapmış. mickey rourke'u anlatmaya gerek yok. 50 yıl geçse de üstünden, hatırlanacak bu rolüyle. marisa tomei de. ulan ne zorlamış gene sözlükçüler, ne yırtınmış "filmi sevmeyin sakın.indi değil bu gündi değil, aman hoşunuza gider, sakın"diye. klişeymiş de ne diye kamera açısına varana kadar herkes tenkit etmek için kendini yormuş? bu kadar serzeniş yeter, şimdi sıra sitayişte: filmin rocky'le tek benzerliği ringtir, "ikisi benzer filmler " diyenin gidip bi daha izlemesini tavsiye ederim raki'yi. bilinmedik bir camianın içi - dışı, hilesi, hurdası, acısı,katakullisi de anlatılmış. steadicam konusunda ise şunu der kaçarım: adam sırf birileri "bu kamerayı kullanıp aklınca indi film çekmeye çalışmışın" diyecek diye kullanmasın mı o kamerayı?
80 klişelerini klişeleştirmeden vermeyi başarabilmiş ama yine de bir o kadar samimi olmayı başarabilmiş defalarca izlenecek film. mickey rourke ve marisa tomei nin performansına şapka çıkartırken sanıyorum gözden kaçan bir ayrıntıyı eklenmeli: soundtracktaki old school heavy metal parçalarının içinde bir tanesi var ki bir amerikan filminde duyulması mucize gibidir accept: balls to the wall, hele bir de son dövüşüne giderken çalması... netekim bu akıllardan silinmeyecektir
--- spoiler --- filmi özetleyecek en güzel cümle randy'nin seyircilere yaptığı konuşmada söylediği cümledir. "mumu iki ucundan da yakarsan bunun bedelini ödersin" --- spoiler ---
son sahnede ram bir ara yukarı bakıyor gözleri marisa tomei'i arıyor, o sırada onun gittiğini görüyor. burda yüzündeki ifade dünya bu işte hepiniz böylesiniz ifadesi, sırf o ifade için bile oscar ı almalıymış kesinlikle. mickey rouke un oyunculuğundan etkilendim. aslında ritm olarak tuhaf bir film olmuş. sanırım bütün seçimler bilinçli, seyirci ram ile bir türlü bütünleşemiyor. yan karekterler bize detaylı sunulmuyor, ram zaten kaybeden bir adam. seyirci bu noktada tutunacak bir dal bulamıyor. aslında seyirci için zor bir deneyim olmasını istemiş aranofsky bu açıdan bakıldığında insan ram e sadece acıyor. bi ara film peak yapıyor herşey iyi gitmeye başlıyor bu noktada seyirci filme bağlanıyor yeniden. tam o sırada hayatın gerçekleri tekrar ortaya çıkıyor ki aranofsky en başarılı olduğu düşüş kısmında döktürüyor resmen. sweet child o' mine çaldığında film izleyiciyi yerden yere vuruyor zaten. çok başarılı, düşük bütçe ile çekilmiş bağımsız film havasında gayet istediğini yapan bir film olmuş. konu istismar edilmeye açıkmış ama bence böyle kalması çok daha iyi bir seçim olmuş.
oyuncularinin cok gercek ve basarili olmasinin yaninda vahsi kapitalizmin, insanlari nasil yalnizlastirdigini ve icinde yasadigi dunyayi nasil acimasizlastirdigini acitarak gosteren bir film.
herkes az çok bahsetmiş filmden zaten bencede başarılı bir film duygu yüklü bir loser öyküsü. --- spoiler --- barda tanıştığı kızın evinde uyandığında duvarda asılı olan itfaiyeci posterleri dikkatimi çekti. kız ona party yapalım mı? dediğinde randy nasıl bir parti diye sorunca kızın neden yangın ve itfaiyeci partisi dediği anlaşıldı itfaiyeci fantezisi --- spoiler ---
sıradan bir hikayeyi özgün bir sinema diliyle anlatan, özellikle baba ile kız arasındaki ilişkinin yüreğe işlediği, mickey rourke'un çok ama çok iyi oynadığı, hüzünlendirdiği, her şeyiyle koç vuruşu kadar etkili bir film. "bu gece sizlere şunu söylemek istiyorum: burada olmaktan dolayı çok mutluyum. bir sürü kişi, bir daha güreşemeyeceğimi söyledi. oysa bildiğim tek şey bu. eğer zor bir hayat sürersen, özensiz yaşarsan ve mumu iki ucundan da yakarsan. bunun bedelini ödersin. bu hayattaki her şeyi kaybedebilirsiniz, sevdiklerinizi, sizi sevenleri... artık eskisi kadar iyi duyamıyorum. ve sürekli bir şeyleri unutup duruyorum. eskisi kadar yakışıklı da değilim. ama lanet olsun, hala buradayım ve ben 'koç'um. geçen bunca zamanda benim için yoruldu dediler, işi bitti dediler, başarısız oldu, tükendi dediler! biliyor musunuz, benim artık bu işleri yapamayacağımı söyleyebilecek sadece, sizlersiniz. sizlersiniz, sizlersiniz... çünkü benim ailem sizlersiniz. hepinizi çok seviyorum, çok teşekkürler." randy, randy, randy...
pam ve randy karakterlerinin hikayelerindeki benzerlikler ve karsitliklar onemli. ikisi de hayatini sahte kimliklerle bedenini satarak kazaniyor. fakat pam isinden ve sahte kimliginden nefret ediyorken, randy sahte kimligine dort elle sariliyor, hayatinin anlamini o kimlikte buluyor. strip club'dan cikip gittigi sahnede pam'e arkasindan "cassidy" diye seslenildiginde kendi kendine "pam" diye duzeltiyor, randy ise kendisine gercek ismiyle (robin) hitap edildiginde rahatsiz oluyor, yaka kartindaki ismi bile randy'ye degistirmeye calisiyor. pam yaptigi isi gecici olarak ve belli bir amac icin (yeterli para kazanip kendi evine tasinmak) yapiyor, randy'de ise amac falan kalmamis, daha dogrusu guresmenin kendisi amac olmus, nitekim o da elinden alininca hayati cokuyor. pam oglunu (ve gercek hayati) asla birakmiyor, randy ise kizini (ve gercek hayati) arkada birakali cok olmus, cabalasa da geri donemiyor. pam bir sahnede kendi "seyirci"lerine bir goz gezdirip tiksiniyor ve aniden randy'ye gidip bulusma teklif ediyor, randy ise kendi seyircisinin tezahurati icin "gitme" diyen pam'i birakip ringe cikiyor. pam randy'yi strip club musterisi olarak gordugu muddetce hayatinda istemiyor, gercek hayatta gorustukce randy'ye isiniyor, randy ise pam'in kendisini gercek hayata baglayacagini hissettigi anda pam'den uzaklasiyor ve sahte hayatina (ringlere) donuyor. hulasa pam ayaklari yere basan bir kadin, randy ise hayaller aleminde yasiyor. sonucta pam ayakta kaliyor, randy yikiliyor. pam/randy tezati filmin onemli izleklerinden biri.
bütün saflığıyla capcanlı biri randy. orda öylece durup bize bakıyor son konuşmasını yaparken evet hissetmemiz gereken bu. sadece bu. hiç bu kadar üzüleceğim aklıma gelmezdi sweet child o' mine çalarken. bütün yozluğuna rağmen madonna'nın bile hala 80'lerden birşeyler taşıdığını (evet halen) hissedeceğime ihtimal vermezdim. ihtimal vermezdim bu kadar gözyaşına...
sulu bir dramı yok, insanın içine bir şeyler oturtuyor sonunda. iyi de oturtuyor, suskunlaşıyor insan.
daniel day-lewis'in onlarca filmi olmasina ragmen, bir sinemasever icin my left foot 'un yeri nasil ba$kaysa, mickey rourke'un onlarca filmi olmasina ragmen the wrestler 'in yeri ba$ka olacaktir. ozellikle de bir wrestlemania iseniz.. hollywood onune gelen ufacik bir konuyu bile istismar etmeye acik, kli$eleriyce can sikan, izleyicileri etkisi altina alan muazzam bir yapi ama bu filmde oyle degil i$te. o etkisini kullanmami$. siradan insanlar, siradan hikayeler ama gercek gozya$i... muthi$.
pek gösterişli cümleler kurmayan, kendi halinde, klasik dozajda bir film. yerine kırkpınar yağlı güreşleri izlense daha ilginç olabilir.
sanat güreşi. http://www.viralefendi.com/…09/12/sanat-guresi.html
(bkz: that cobain pussy had to come around & ruin it all)
-spoiler sayılmaz pek- rourke antipatik gelmiştir gözüme hep. indirmiş ama izlememiştim taaa geçen oscarlar zamanından beri bu filmi. bu gece izlemeye karar verdim ve izlediğime memnunum şu an. marisa tomei başka bi şeymiş onu anladım ilk olarak. çok tanıdık bi yüzü hemen ısındığınız tavırları var. mickey rourke da ram olmuş çıkmış. harika oyunculuklar var ki kızı stephanie yi canlandıran oyuncunun da filmin doğallığında payı büyük bana kalırsa. barda round and round çalarken süregelen dans ve diyaloglar, bizim hep grunge ın tarafında baktığımız metal-grunge çekişmesine, öteki taraftan güzel eleştiriler. bi güzel giydirmiş cobain'e. üstüne de "eğlenmenin nesi kötü" demiş ki skorlar eşitlenmiştir artık nazarımda. 80'ler mükemmeldi, 90'lar boktandı konusunda fikir birlikleri var ana iki karakterin. bu da neden uyuştuklarını az çok gözler önüne seriyo. bu film ile önyargılarımdan biraz olsun kurtulmam gerektiğini öğrendim. sırf rourke itici geliyo diye ram de itici olmak zorunda değil di mi? eğer bu yolda gidersem, belki günün birinde 5-10 dk. jean reno izlemeye bile dayanabilirim =) -spoiler sayılmaz pek-
bir dolu teknik yorumla kurcalamak istemediğim harika bir film.bence tek kelime yeterli bu film için; sahici.aslında o bile fazla sahici değil, sahi.bir omuz kamerasıyla nasıl sinema yapılır dersi aynı zamanda.
--- sanki spoiler --- bizim de hayatımızda ömrümüzü adadığımız, kariyer yapmak uğruna türlü çabalar harcadığımız mesleklerimiz ya da uğraşlarımız var.bu idealler ve yaşantı o kadar gözümüzü kör ediyor ki kendimizi ona kaptırırken ardımızdakileri unutuyoruz.mevsimlik uğraşların dalgasında boğuluyoruz.. hayatın bize verdiği rolü kabullenmek yerine biz kendi rolümüzü kendimiz yaratamıyoruz.sonuçta her şey bittikten sonra kaybedilenler ile kazanılanların bir şeceresini çıkarttığımızda elimizde olanların koca bir hiç olduğunu görmek değil bizi üzüp hayal kırıklığına uğratan,kaybettiğimiz insanların yani sevdiklerimizin bir ömür boyu yanımızda olacak insanların bir hiç uğruna uçup gitmeleri elbette tüm hayal kırıklığının sebebi.tüm bunların farkına vardığımızda ise her şey için çok geç olmadığını ve tekrar yapılabilecek bir şeyler olduğunu bilmemizde çok mühim.filmde ki gibi hataları telafi edebilecek bir fırsatı da kaçırırsanız işte o zaman mahkum olduğunuz hayata devam edip bir çözüm aramakla boş yere vakit kaybettiğinizi de anlayabilirsiniz.insan hayatında olanları ve olacakları seçme özgürlüğüne sahiptir fakat kaybettiği insanları hokus pokus ile getirmeye muktedir değildir.yapılabilecekleri yapmamız gereken zamanda yapmazsak sorumluluk tamamen bize ait olduğu için şikayet etme hakkına da sahip olamayız tabiki. --- sanki spoiler --- --- harbi spoiler --- şampiyonluklarla dolu bir kariyere sahip olan ve seyirciler tarafından sevilen güreşcimizin yaşadığı hızlı hayatın gölgesi altında kaybolan yaşamını izliyoruz filmde.yaşamının tamamını bu şaşaalı ve ağdalı spora adayan randy bu uğurda kaybettiklerinin farkına ancak geçirdiği kalp krizinin ardından varıyor.onca yıl ömrünü verdiği güreşin ona neler kazandırdığının farkına varıyor çalıştığı süper markette kasap reyonunda onu tanıyan bir müşterinin verdiği tepkiyle..kızını hatırlıyor yıllar sonra hoşlanmaya başladığı fakat stiprizci olmasından dolayı beraber olamadığı cassidy sayesinde.en azından bu ağdalı hayattan koptuğu zaman sığınabileceği bir liman olarak görüyor kızını fakat yine kopamadığı kopmak istemediği hayatı yüzünden kızı ile arasındaki bağlar kopuyor. filmin sonundaki o koç atlayışı ise randy nin rakibi olan ayetullah’a değil yaşadığı o koca ve boş hayata karşı bir darbe niteliğindeydi.bu darbe ile de ekran karardı o koca ve boş hayat sönüp gidiverdi.. --- harbi spoiler ---
gerek yönetmeninin başarısıyla, gerek oyunculuklarla gerekse müzikleriyle tam bir amerikan rüyası gerçeği filmi. mickey rourke zaten uçmuş bu filmde. böylesine bir oyunculuk çok zor... filmin konusu da izlerken sizi bazen duygusallaştırıyor bazen de düşündürüyor. hayatın her yerde göründüğü gibi olmadığını anlamak için süper bi örnek. özellikle son dakikaları ayrı bir güzel. arada da sweet child o mine giriyor ki gaza geliyorsunuz... darren aronofsky'nin en güzel dört filminden biri. zaten (öğrenci filmlerini saymazsak) dört filmi var. hepsi de en güzel aslında ama bu filmde oyunculuk faktörü ile ip göğüsleniyor mickey tarafından.
şöyle bir trivia ile daha da anlam kazanıyor bu harikulade eser: "during his boxing career, the song played over mickey rourke's entrances was "sweet child o' mine", by the band guns n' roses; his character in this film uses this same song when entering the ring in his last fight." (bkz: #14889345)
sade soundtrack'ini cok sevdigim film. clint mansell kotu muzik yapmiyor zaten bunu en son moon'da da gorduk. ayrica filmin sonundaki atlayis asiri anlamlidir. beni cok etkiledi.
aronofsky'nin son filmi the wrestler, fountain'ın gişede iki seksen yatması dolayısıyla daha mainstream bi proje haliyle- sinema tarihi bu tür facialar ardından ülkesine geri dönen, film çekemeyen, memur yönetmene dönüşen (ki, bunun son örneği de m. night shyamalan oldu..) kişilerle dolu.. filmse, bildiğin klişe çorbası.. (http://yucitek.blogspot.com/2010/03/wrestler.html)
bu filmin sonu daha iyi bitebilirdi. bir de görüntü yönetmenini sevmediğim film. daha iyi olabilirdi. --- spoiler --- filmde katıldığım nokta ise 90' ların gerçekten çok boktan olması. --- spoiler ---
--- spoiler içeriyor gibi --- aslında durgun ve yavaş ilerleyen bir film. ama izleyiciyi sarıyor bir anda. çünkü, yalnızlık hiçbir filmde böyle güzel resmedilmemişti. mickey rourke; şöhreti yaşamış, hatalar yapmış ama olgun, ölçülü ve sakin bir karakteri harika oynamış. final ilginç hislere sürüklüyor. sweet child of mine duyulmaya başlayınca izleyici hareketleniyor ama hüzün aynı anda izleyiciyi sarıyor. çocukken züğürt ağa'yı izledikten sonra ağlamıştım. onu da hatırlattı.
--- spoiler --- özellikle güreşçilerin, soyunma odasındaki -maç öncesi- muhabbetlerini harika anlatmış aronofsky. filmin en önemli sahnelerinden biri de -olayın koptuğu an- şarküteri de randy'nin çıldırması. - bir de müzik olayına gelirsek; 90'ları trip-hop kurtardı. tabi randy efendinin umrumda değil, hatuna yavşamak için, trip-hop'çı olmasa da cobain'i iki dakka da sattı. --- spoiler ---
yeni senaryolar çıkaramayan hollywood senaristlerinin kendini belli ettiği filmdir. final sahnesi film bitmeden yarım saat öncesinde kendini göstermiştir. daha yaratıcı bir son beklerdim...
---spoiler--- filmin sonunda randy'nin gözlerinin cassidy'i aradığı sahne yürek burkmaktadır. ---spoiler---
küçük bir darren aronofsky masterpiece'i the wrestler. ilk bakışta eğlence sektörünün sömürüp posasını çıkardığı karakterleri işleyen bir drama gibi gözükse de, on the waterfront, raging bull gibi filmlerin izinden giden, sistem eleştirisi de yapan bir eser. başarılı sinematografisi ve alt mesajlar içeren konusunun yanında filmi bu kadar güçlü yapan mickey rourke'un oyunculuğu. filmin kahramanı randy robinson'un gerçek hayattaki kişiliği randy ile eğlence sektörünün yarattığı yapay kişilik the ram arasındaki benlik çatışmasını izlerken mickey rourke'un rol yapıp yapmadığından emin olamadım bir çok sahnede. filmde randy ile yapay kahraman the ram'in birbiri içine geçmiş karakterleri, gerçek hayattaki mickey ile film dünyasının yapay kahramanı mickey rouke karakterinin alegorisi olmuş, filmin temasına uygun olarak kendi hayatını oynamış aslında mickey. sanırım başka bir aktör olsaydı bu role bu kadar uygun olmazdı. eğlence sektörünün yarattığı selülit kahraman the ram ne kadar başarılı ise, onun gerçek hayat versiyonu randy bir o kadar başarısız, ya da tam tersi; gerçek hayatında darma dağın bir karakter olan randy ne kadar başarısız ise, randy'nin eğlence sektöründeki versiyonu the ram o kadar başarılı. hayatına çeki düzen vermeye çalışan randy'nin başarısız girişimlerini izlerken, yapay the ram karakteri de değişik şekillerde kendini manifesto ediyor film boyunca: 8 bitlik eski model nintendo oyununda the ram karakterini oynuyor randy. aynı şekilde striptizci kadının oğluna the ram'in action figürünü hediye ederken karşımıza çıkıyor. bütün bu sahte the ram figürleri aslında ringde dövüşen the ram kadar gerçek: aslında hepsi bir fikrin, idea'nın sembolü, gerçeğin gölgeleri. bu iki karakter artık o kadar özdeşleşmiş ki randy'nin hareketleri the ram'i etkilerken, çoğu zaman randy'nin hayatını yönlendiren ise the ram oluyor, hem de yıkıcı bir şekilde. bu yıkıcılığı da randy'nin vücudunda fiziksel olarak manifesto ediyor film. randy'nin sonu olacağını bilmesine rağmen ringlere dönüp tekrar doğuyor the ram, ama ün veya para için değil çünkü the ram'in varolabildiği yegane yer orası, randy ringde ölse bile the ram ideası yaşayacak. bu noktada "güreşmek randy'yi yok mu etti yoksa yıllar boyunca hayatta kalması için yegane yol muydu?" diye sorabilirsiniz. bu güreşçinin ilaçlarla ayakta duran, yıllar boyunca hırpalanmış ve bunun izlerini taşıyan, spor salonunda şişirilmiş, modifiye edilmiş, transformasyona uğramış vücudu da amerikan toplumuna ya da eğlence sektörünün yapaylığına çok güzel bir gönderme olmuş. filmin sonundaki the ram ile ayatollah arasındaki müsabakayı seyredince the ram'i sembolik bir şekilde kendi geçmişine bağlı kalmaya, onu canlı tutmaya çalışan amerika olarak gördüm ben. bunun yanında filmini sinematografisini çok beğendiğimi de söyleyeyim. diğer aranofsky filmlerinden farklı olarak çok yalın bir şekilde gerçeğin çıplaklığını görsel olarak yansıtmış aranofsky. filmin kurgusu, anlatım tarzı bu yalınlığa çok destek olmuş. ilginç bir şekilde the ram'in zirvede olduğu 80'lere çok yoğun bir gönderme yapmasına rağmen, filmin gazete küpürlerinden oluşan açılış jeneriği dışında güreşçinin bu zafer dolu geçmişine yönelik hiç bir görsel iz yok. bunu sadece mükemmel soundtrack'i ile seyirciye vermeyi başarmış yönetmenimiz. filmin küçük bir sahnesinde geçen 90'ların müziğinin ne kadar boktan olduğuna dair bir diyalogda kurt cobain'in de adının anılması ise, eğlence sektörünün ölmüş ama adı hala hayatta kahramanlarını yansıtarak filmin kahramanı güreşçinin sonunu da belirtiyor bir şekilde (ya da ben çok uçtum artık alt mesaj arayacağım diye).
yetenekli bir yönetmensiniz. sadece bir kaç filmle bile olsa sinemada bir saygınlık edinmişsiniz. işte ne oluyorsa bundan sonra oluyor sanırım. özellikle son derece sıradan bir hikaye seçiyorsunuz. amaç farkınızı ortaya koymak ve böylesine basmakalıp bir senaryodan bile başarılı bir eser ortaya çıkarmak. başkasının elinde yerlerde sürünecek olan bir film sizin elinizde kalburüstü olacaktır. aronofsky'nin böyle bir film çekmesine ben başka bir anlam bulamadım.
sinema tarihinde “pi” ve “requiem for a dream” gibi iki kült filme imza atmış olan darren aronofsky’un 2008’de kamera arkasına geçtiği the wrestler’ın başrollerinde, mickey rourke, ajay naidu, evan rachel wood, marisa tomei ve judah friedlander yer alıyor. film yönetmenin bir karakter çalışması olarak görülebilir. ram (mickey rourke) 1980’lerde amerikan güreşinde ün yapmış çok popüler biridir. ancak aradan 20 yıl geçince ram şöhretini kaybetmese bile şöhretin getirmiş olduğu kapitalden yoksun kalmıştır bir şekilde yaznlız kahraman olarak yaşar. bu sürecin nasıl olduğu ram’ın bu hale nasıl geldiği anlatılmaz filmde pek. yönetmen bunun yerine beş parasız kalan ram’ın bireysel yalnızlık hikayesini tüm gerçeklikliğiyle perdeye yansıtmaya çalışır. yönetmenin bu realist tutumu film boyunca kullanılan kamera tekniği (gerçekliğin dokunulmadan sunulması) ile orataya koyulur. kamera çoğunlukla yakın çekim ve arkadan kullanılmıştır. öte yandan rocky hikayelerine alışmış olan sinema izleyicisi için beklenmedik bir film. ram para kazanmak için amerikan güreşini yapmaya devam eder ancak yaşlanmıştır ve yaptığı işin bir show olmasına rağmen acı da çekmeye başlar. ancak ram’in canını yakan sadece fiziksel acılar degildir. tam bu noktada darren aronofsky ustalığını konuşturur ve ram üzerinden psikolojik olarak dibe vurmuşlugun hikayesini inşa etmeye başlar. ram’in kimliğinin inşa eden ve ona mutluluk veren tek şey dövüş arenasıdır. markette çalışırken bile, kapıdan girerken hep eski varoluşuyla işe başlar. asıl adı robin raobinson olan ram, geçmişi ile arasındaki güçlü ve bir anlamda onu var eden bağı hep bu “ram” üzerinden sürdürmeye çalışır. ne var ki arena dışında insanlar onun robin olarak çağırır ve her seferinde isminin ram olduğunu hatırlatmak zorunda kalır. aksi halle geçmişiyle arasındaki bağ kopar ve varoluşuna pek anlam veremez. yanlız biri olarak yaşayan ram bu yanlızlığını ancak geçmişi ile öteler. ancak bu süreç ram’in tüm ilişkilere dışsal olmasını ve yabancılaşmasına sağlar. ram hem kızının hikayesini, hem aşık olduğu striptizci cassidy’nın (marisa tomei) hem de kendisinin hikayesini giderek yabancılaşır. ram her şeye rağmen arenada dövüşmeye devam eder ve geçmişin inşa ettiği ram bütün maçlarda kurgu bile olsa hep kazanır. filmin ikinci yanında ise yönetmen kurgusal olanın sahici yanına dikkat çeker. yapılan güreşlerin izlenmesinin en önemli yanı şiddet içermesidir. bu şiddet kurgusal olsa bile insanlar zevk alarak izlerler. filmin en orjinal yani kurgusal olan şiddete amerikan güreşçilerin nasıl hazırlandıklarını göstermesidir. sevgi ile birlikte yapılan şiddet! yönetmenin kullandığı realism dilinden olsa gerek ki, filmin söz konusu sahnelerinde gerçek amerikan güreşçileri kullanılmıştır. ancak bu kurgusal şiddet sonunda ram’in, birazda kullandığı güçlendirici ilaçlar yüzünden kalp kirizi geçirmesine sebep olur. yani ram’in, sürdürmeye çalıştığı gerçelik ile asıl olan ve değişmeyen gerçeklik (vucut) arasında birbirini kabullenmezlik ortaya çıkmıştır. ameliyat olan ram artık emekli olmuştur. ram bunun üzerine cassidy’in de tavsiyesi ile aralarının bozuk oluduğu kızına bu durumu anlatmak ve onunla tekrar birlikte olmak ister. bunu zorda olsa başaran ram’in yanlızlıktan yine de kurtulumaz, zira onu var eden şey robin olması değil ram olmasıdır. sürekliliğinin koptuğu anda ram için yeni süreç dayanılmaz hale gelir. bu gerçekle yaşamaktan sıkılan ram tekrar en son gösterisini yapmaya karar verir. ancak temel problem artık yarım adam olmasıdır. zira geçirdiği ameliyat ram’ın daha fazla bu güreşi yapmasına izin vermeyecektir. üstelik kızıyla arasındaki bağın tekrar kopmasına ve kızının onu kovmasına neden olan süreç, ram ile hem geçmiş ve gelecek hem de gerçeklik arasındaki bağın iyice kopmasına neden olmuştur. artık ram’in tek yapması gereken onu var eden gerçekliğin yok olmasına izin vermeden ram olarak buna bir son vermektir. ancak yönetmenin ram’in soz konusu gerçkeliğini bozmaması için hazırladığı son show ise biraz hayal kırıklıgı ortaya çıkarıyor şeyircide. zira ram’in saf hikayesini biraz poltize ederek, ram’in karşısında iran bayrağı taşıyan bir güreşçiyi çıkarmıştır yönetmen. tam bu noktada amerikan güreşinin ilişkin bir bakış açısı ortaya çıkıyor ve ram’ın tüm maçları neden kazandığı anlamlı hale geliyor. zira güreşte bir kere iyi kurgulanca ve bu seyirci tarafından tutulunca iyinin karşısına hep kötü çıkıyor ve iyi kurgusal olarak sürekli kazanıyor. nitekim ram iranlı rakibi kurgusal olarak yeniyor ve rakibin elindeki bayrağı kırarak seyirciye fırlatıyor. artık geriye ram’in hayatının son ve en sevilen hareketini yapması ve bu hamleyle perdenin kapanması kalıyor.
çok beğenerek izlediğim, bir yalnızlık hikayesi. mickey rourke hayatının rolünü oynamış. senaryo olarak öyle çok enteresan, ilgi çekici bir tarafı yok ama sade, güzel ve çok gerçekçi işlenmiş bir senaryo var. parasızlık, sevgisizlik, yalnızlık, hastalıklar, geride kalan şan şöhret... hepsi hayatın gerçekleri. ben hareketli filmleri severim, sanat filmleriyle, bağımsız filmlerle pek aram yoktur, alışılmadık zank fiye biten finalleri sevmem, her şey sonuca bağlansın ve içim rahat etsin isterim, kamera kullanımı, kurgu dikkat etmediğim şeylerdir, gözlemciliğe dayalı anlatımlardan sıkılırım diyorsanız, izleme-me-nizde fayda var; çünkü boşuna hayalkırıklığına uğramış olursunuz. benden söylemesi...
tam barton fink'te karikatürize edilen wrestling picture olmuş bu.
kendisi kadar muzikleri de sahane film. randy ve pam'in bardaki muhabbetlerine ayrica hasta oldum. --- spoiler --- fonda ratt - round and round calmaktadir. r: yeah! goddamn, they don't make 'em like they used to. p: fuckin' 80's man. best shit ever. r: bet your ass, man. guns'n'roses fuckin rules. p: crue*. def lep*. r: then that cobain* pussy had to come around and ruin it all p: like there's something wrong with wanting to have a good time. --- spoiler ---
accept, cinderella, ratt, guns n roses falan güzel de aranofsky'inin yapacağı film değil bu. cobain geldi 80lerin içine sıçtı demeye film yaptıysa, biz zaten biliyorduk onu. hayal kırıklığına uğramadım, direk bu adam kiminle dalga geçiyor dedim. zaten black swan'la işi düzeltmiş dalga geçmeyi bırakmış, yapmasın bir daha öyle şeyler. onun dışında güzel bir film...
moralimin bozuk olduğu bir gece kafamı dağıtma amaçlı izleyip daha da yamulmama yol açmış filmdir ama başarılıdır, kesinlikle izlenesidir
birayla iyi giden filmdir.
darren aronofsky abimizin the fountain'den sonra alın lan işte, sizin anlayacağınız tarzda bir film yaptım diye içinden geçirdiğini düşündüğüm güzel film. mickey rourke yeni haliyle her nekadar kuşum aydın'a benziyor olsa da, bir efsanedir. hala o ifadesiz suratının arkasındaki yakışıklı adamı görebiliyorum lan ben. filmde mickey rourk' e marisa tomei müthiş oyunculuğuyla eşlik etmiştir. klişe olmasına ve bu konseptte çok film çekilmiş olmasına rağmen bence oyunculuklar, çekimler ve müzikleriyle çok etkileyeci bir film olmuş.
işini etinden kazanan yalnız bir adamın öyküsü. nazik, kibar, hassas. filmi keyifle izlememizi, hemencecik içine girmemizi sağlayan da bu hassas duruş; o iri yarı, sarsılmaz vücudun içindeki kırılgan ruh. aşırı bir okumayla onu hz. isa'ya bile benzetebiliriz. isa kuzu, o "koç". başkalarının günahları için vücudunu parçalıyor. insanlığın içindeki o bitmek bilmeyen şiddet eğilimini kendi bedeninde işleyerek onları arındıran bir kurtarıcı o. yalnız. uyuşamadığı kızı ve kendisi gibi etiyle para kazanan yalnız bir kadın dışında kimsenin umrunda değil varlığı; gerçek dünyaya tutunmasının iki güzide sebebi onlar. varolmak için çabalaması gerekmeyen tek yer ringler. kendini güçlü hissettiği, yalnızlığı tatmadığı tek yer orası. bir güreş filmi, şiddet gösterisi umulmamalı bu filmden; "eski toprağın şaha kalkışı" gibi bir tavır da beklenmemeli; amerikan başarı öyküsü hiç değil. güzel bir film işte, olması gerektiği gibi. hayatın ta kendisi gibi. aronofsky*'nin evvelki filmlerinde uyguladığı renk işçiliği, etkileyici sahne seçimi ve müziğin iç burkucu kullanımı yok bu filmde. ama aronofsky'nin seçimi de bilinçli zaten. o gerçek bir şey anlatmak istiyor. anlatıyor da.
film olmayan film. sanki daha normal bi şey. hikaye normal, hikayedeki seçimler normal, diyaloglar normal, görüntüler normal. her şey normal. ama oyunculuklar ve duyguların yansıtılması iyi. galiba bu da bu filmi bizim hayatlarımızdan bi kesit gibi sunmakta. abartı şeyler yok. daha içeriden daha derinden öylece anlatılan şeyler var. 10 üzerinden 7 verdim kendisine.
aronofsky'nin kanımca en iyi filmi. pi'deki gevezelik, requiem'deki estetize edilmiş çirkinlik ve sömürü, fountain'daki olmamışlık (veya az olmuşluk) ve nihayetinde black swan'deki zayıf senaryo bu filmde yoktur. eli yüzü gayet düzgün, ne anlattığını iyi bilen, sınırları belli; kaliteli bir filmdir .
--- spoiler --- randy'nin karakterini en afişe eden sahne, kızına parlak yeşil bluz aldığı mağaza sahnesidir kanımca. --- spoiler ---
abartıldığı kadar güzel olmayan ortalama bir film. mickey rourke gayet başarılı bir performans sergilemiş ama tam anlamıyla hakkını vermiş rolünün. ayrıca filmden olmadık yerlerden olmadık mesajlar, dersler, varsayımlar çıkaran arkadaşların hayal güçleri ise enteresan derecede gelişmiş bence. belli başlı bazı yönetmenlerin her filmini beğenmek zorunda değilsiniz, övmek için kasmayın kendinizi öyle bir zorunluluğunuz yok. cemiyetten dışlanmazsınız korkmayın.
flash tv'deki amerikan güreşlerini anımsatan, sikko bir hayat süren bir zamanların efsanevi güreşçisinin boklu hayatını konu edinmiş amerikan ürünü. million dollar baby'den daha yüksek puanı olmasını yediremiyorum kendime bir sinemasever olarak arkadaş!
--- spoiler --- filmin sonunda randy' nin perdenin oraya bakıp kadını göremeyince son bir pes etmiş bakıcak sandıran lakin tam tersine sikeyim ta diyerek köşeye çıkması süper olmuş --- spoiler ---
bir mickey rourke hayranı olarak keyifle izlediğim bir film oldu. yalnızlığın, parasızlıkla birleştiğinde nasıl can yakıcı olduğunu hiç de ajitasyon yapmadan çok güzel anlatmış. mickey rourke o kadar başarılı ki sanki bir karakteri(randy ''the ram'' robinson) canlandırmıyor da the ram için çekilmiş bir belgeselde randy robinson olarak oynuyor. bu filmi, yönetmeni (bkz: darren aronofsky)'nin diğer filmleriyle(bkz: requiem for a dream, fountain) karşılaştırarak izlemek gerekmez. aslında her yapıt kendi başına değerlendirilmeli, yaratıcısının diğer yapıtlarıyla karşılaştırıp, '' bu daha iyi'', ''yok bu diğeri kadar iyi olmamış'' demek alınan zevki azaltmaktan başka işe yaramıyor bence.
mickey rourke'nin efsaneleştiği,yalnızlığın,fakirliğin,eski zamanda sahip olunan şan ve şöhrete olan özlemin bütün doğallığıyla anlatıldığı darren aronofsky filmidir.
erkekleri çok iyi anlatıyor bu film. yaşlandıkça, yıprandıkça kendini bırakan, son ana kadar yerinden kıpırdamayan bir adam gördüm; kontrolü elinden kaybettiğinde dünyanın en umursamaz insanı olan bir adam... bazı işleri yoluna koymaya çalıştığında bir işi bile iyi gitse hemen yüreklenen, çocuklaşan, olmayacağa inanan, hayallerde yaşarken realiteyi kaçıran bir randy robinson gördüm; göklerde uçarken, diplere düşen...
ust duzey, kaliteli bir dram. black swan muhtesem cunkuuu herseyden once natalie portman suppper oynamis diyen ergenler ve kendini ergen hissedenler bir de gelin mickey rourke abimi izleyin. hem black swan'dan farkli olarak bir konusu var bu filmin. yani bonus olarak gercekten bir film izliyorsunuz. tavsiye ederim. (bkz: black swan/@juve)
hepsi birbirinden meşhur, hepsi birbirinden gaz boksör hikayeleri ile dolu bir sanatta çığır açmayı başaran, "gaz olmayan" bir boksör hikayesi. ajitasyonun amına koyabilecekken ve geçmişte de bunu yapmışken (bkz: requiem for a dream), aronofsky'nin ajitasyona bu kadar yatkın ve geçmişte de böyle yapılmış bir sürü örneği olan ( (bkz: on the waterfront) (bkz: raging bull) hatta ismini mevzubahis dahi etmek istemesem de çok geniş kitlelere ulaştığı için hadi yazayım dediğim (bkz: rocky) ve diğerleri ) bir konuda böyle bir film çıkarması onun "büyük yönetmen" kabul edilen sinema baronlarından değil, içinde sinema aşkı olan büyük bir yönetmen olduğuna delalettir kanımca. aklına, fikrine, sanat anlayışına kurban aronofsky.
ost'u ile osurtandır hakikaten... ulan don't know what you got till it's gone, hatta animal magnetism çıkınca aklım gitti ekmek musaf çarpsın*.
ilk 10 dakikasını bir internet kafede izlediğim, striptiz bardaki sahneler nedeniyle tamamlayamadığım film. third person shooter tadında bir film olmuş kısaca. devamını da izlemek farz oldu.
hayattan bir şekilde tokat yemiş kaybedenlerin hikayesi olarak göze çarpan mükemmel bir film. mickey rourke'nin performans sanatıyla canlılık kazanan bu yapım, darren aronofsky'nin bağımsız ruhuyla mükemmele yaklaşıyor.
yağlı güreş, estetik ameliyat ve adrenalin tutkunu bir adamın yaşadığı acıklı olayları anlatan vasat film. sinir bozucu ve tam anlamıyla bir sarı pipi olan başrol oyuncusu olmasa daha güzel bir film olurmuş.
--- spoiler --- her ne kadar aronofsky filmin 80'li yıllarla olan bağını röportajlarında özellikle belirtmese de bir çok yönden o dönemin haleti ruhiyesinin içine sindiği bir film olmuştur. 80' li yıllar dünya üzerinde sistemli depolitizasyonun başladığı ve medya araçlarının bu amaç için seferber edildiği bir dönemdir. mtv açılmış ve diğer popüler kültür ikonları bu dönemde iyice ivme kazanarak sivrilmeye başlamıştır. bu figürler uygulanan toplum mühendisliğinin tepkisizleştirme ve sorgulamadan yoksun bir kitle oluşturma amacına çok iyi hizmet etmiştir. mickey rourke'un oynadığı karakter işte bu dönemin yarattığı ikonların tipik bir örneği. kendisi o parlak, ve şaşalı dönemde varolmuş ve varlık nedenini de o dönemde yaşadıklarıyla sabitlemiştir. zaten o kadar sene geçmesine rağmen hala güreşmesinin altında yatan temel motivasyon ihtiyaçlarını karşılayacak parayı kazanmanın ötesinde tekrardan yaşadığını hissetmektir. 80' ler ortamı bu ikonların bolca olduğu ve hızlı tüketimin alıp başını gittiği bir dönem olduğundan bu şaşalı zamanlar ikonlar açısından kısa sürmüştür. mickey rourke ve marisa tomei'nin barda oturup 80' leri gıpta ile anıp 90'lara lanet okumaları önemli bir anektottur. mickey rourke 'un oynadığı karakter ailesine, işine ve sevdiği kadına dönecek motivasyonu yakalamışken, eski günleri anımsatan bir gece geçirmesi bile bu kurduğu yeni hayatı yıkmaya yetmektedir. işte 80' li yıllar insanının sıkıntısı da buradadır. öyle bir geçmişe özlem duyulmaktadır ki yeni bir hayatın anlamı ve yaşam motivasyonu için verilen onca emek sırf geçmişten gelen küçük bir tat yüzünden anında bir kenara atılabilmektedir. işte bu dönemin insanlarının nasıl bir bencilliğe sahip olduğu konusunda güzel bir ipucudur bu film. --- spoiler ---
çocukluğumuzda ağabeyimle gecenin bir yarısı kalkar amerikan güreşlerini izlerdik ve tartışırdık sürekli, yok gerçekten dövüşüyorlar, yok hepsi numara diye. bu film gösterdi ki hem gerçekten dövüşüyorlar hem de hepsi numara! tam olarak spoiler olmasa da bulunmasında fayda var diyerek; --- spoiler --- filmin hemen başında kameranın esas karakteri takibi rahatsız edici. bu rahatsızlık ise sinema adına ve yönetmenin vermek istediği mesaja tamamen uygun. daha başlarda yer alan bu takip sırasında 'adamı, adamın hayatını gözleyeceğiz' havası çok güzel bir şekilde verilmiş. nasıl ki görmemem gereken bir olayı, duymamam gereken bir konuşmayı duyduğumda rahatsız oluyorsam filmin başında da öyle rahatsız oldum. röntgencilik yapıyormuşum gibi... filmin anlatmak istediği bir şey olduğunu düşünmüyorum. bir şey anlatmak gibi bir kaygısı da yok zaten, sadece olanı gösteriyor bize ve bu 'olan' beni -izleyiciyi- rahatsız ediyor. randy'nin kızıyla olan ilişkisini düzeltmeye dair umutları gibi veya pam'e dair umutları gibi sürekli umudumu korudum film boyunca, halbuki adım kadar emindim filmin sonunda ne olacağından. umut etmek yetmiyor bazen. bunu sonuna kadar hissettiriyor. --- spoiler --- "umut etmek yetmiyor her zaman" diyen film.
izlediğim en güzel amerikan filmlerinden biriydi. darren aronofsky filmleri hep etkilemiştir beni. "bu sahnenin dışında bana hayat yok sevdiceğim". hüzün, gözyaşı vs vs..
beş para etmez bir film , paranıza yazık, dvd falan almayın yada kiralamayın , tv de çıkınca izlersiniz. şimdi film hakkında bir kaç kelam edeceğim filmin konusunu anlatmış olurum. bence tam bir hollywood filmi olmuş, insana hiç bir şey katmayan öylesine bir film. biraz ağır oldu ama kimse kusura bakmasın, benim düşüncelerim böyle!
aranofsky nin kesinlikle en iyi filmi. ram in yavaş yavaş eriyip bitmesi öyle güzel işlenmiş ki, film o kadar gösterişten uzak ki. çok etkileyici. tavsiye edilesi, izlenesi bir film.
mickey rourke'un 60'larına merdiven dayadığı, sanatçılığına zirve kat çektiği film. manzara çok güzeldi. özelden: filmi, 30 yaş ve altı, vakıa, bilim-kurgu (geleceğe ve geleceklerine değin) tadında izleyeceklerdir. eh! orası da eşyanın doğası. acıtıcı ama bu. evet!...uzaylılar dünyayı istila ediyorlar...anlayana artık.
--- spoiler --- filmdeki bütün yarma abiler adeta birer şeker, birer pamuk şekeridir bu filmde. hepsi birbirlerine karşı çok sevgi dolu, anlayışlıdır. konuşurlarken yanaklarından makas alasınız gelir, dersiniz ulan bu amerikan güreşçisi tayfa ne kibar ne iyi adamlarmış. maç içinde kim kimi dövecek kararını verirken bile bi an hırs yapmazlar, kavga etmezler, sen dövemessin ulan ben dövecem bana ne felan demezler. öylece gül gibi geçinip giderler. --- spoiler ---
farklı bir incelemesi için: http://tolgaerbak.com/…e-wrestler-darren-aronofsky/
savaşçılar, hard rock ve aranofsky.. bunlar hiç fena gitmiyorlar bir arada.. kesinlikle çok iyi bir film. mickey rourke'a saygılarımla. bir de bruce springsteen'e.
mickey rourke'un, çirkinken daha güzel olduğuna bir defa daha inandıran şaşırtıcı şekilde dingin ve güzel film.
cinsiyet eşitsizliğini bu kadar sade ama ustalıkla verebilen çok az film izledim ben. bedenini pazarlayan bir kadın ve bir erkeğin, fiziksel özellikleri bu bedensel işleri yapmalarına el vermemeye başlamasıyla birlikte yaşadıkları anlatılıyor filmin omurgasında. bu yönüyle bazı sığ arkadaşların söylediği gibi "klişe" başlıyor. --- spoiler --- ama film ilerledikçe aradaki dev farklar hissettirmeye başlıyor kendini: bedenin metalaşması kadın için kurtulunması gereken "aşağı" bir kimlikken, erkek için mitsel ve istense de bırakılamayan bir prestij olarak ortaya çıkıyor. striptizciye müşterileriyle duygusal ilişki yasakken dövüşçü müşterisiyle "itfaiyeci partisi" yapabiliyor. yetmiyor, bedenini pazarlayan kadında bu bireysel bir uğraşken, erkekler arasında bir tür dayanışmayı mümkün kılan bir "show business" oluşmuş. üstelik, kadın bakmakla yükümlü olduğu çocuk için kaygılanırken ve işini biraz da bunun için sürdürürken, erkek ezelden beri çocuğuna bakma sorumluluğu hissetmiyor, dibe vurduğu durumda dahi ihmalkarlık lüksüne sahip. vs vs.. lakin final apayrı güzel. biz tam bu trende alışmışken, kadın cephesinde ne olursa olsun mücadele halen devam ederken, erkeğin bedeni üzerindeki bu mitsel hale kendi kendini yokoluşa götürüyor. bu anlamda, erkek-egemen toplumsal yapının erkeğin dahi kendi sonunu hazırladığı gerçeğiyle yüzleştiriyor bizi darren başkan. çok da iyi yapıyor. --- spoiler ---
randy'nin kızından ayar yediği sahne bir zeynep değirmencioğlu filminde anneye verilen ayarı hatırlattı bana. ayşe'nin* annesi onu okutmak için gazinoda çalışıyordur, tecavüze uğrarken babası tarafından basılıp terkedilmiştir ve ayşe bunu öğrenip annesine, "iğreniyorum senden, tiksiniyorum. meğer ne çirkef ne kalleşmişsin. melek yüzünün ardında bir şeytan yatıyormuş. defol! defol!" der. bu repliğin ordaki amacı neyse bu filmdeki varyasyonunun amacı da o. katharsise giden her yol mübahtır türk ve aronofsky sinemasında.
içerik ve şekil itibari ile nasıl olması gerekiyorsa tam öyle olmuş bir filmdir kendisi. subjektif olarak ise çok çok sıkılarak izlediğim filmdir. aronofsky'nin hatırına bitirdim. aslına bakacak olunursa mükemmel bir drama fakat sıkıcı işte. takıldığım tek ayrıntıyı ise spoiler içinde vereyim. --- spoiler --- renkli ve şaşalı, güzel günlerden sonra ki yaşantısı içerisinde geçmişe takılıp kalmış olduğunu fazlaca gözümüze soktular. bunu da en fazla iki çocuk ile birlikte 80'lerden kalma bir pc oyunu oynadıklarını göstererek verdiler. bence biraz abartı bir geçmişe takılıp kalma metaforu idi. --- spoiler ---
bir film izleyicisi olarak vasatım. üşengeç biri olarak pek film izleme fırsatım olmuyor. yönetmen bilmem oyuncu bilmem ancak, geniş kitlelerin beğendiği filmleri izlemeye çalışırım arada sırada. (bkz: imdb) bu film ise benim için tam bir hayal kırıklığı oldu. hele sonu tam bir muamma olarak kaldı. cumartesi gecesi atv yayınlasa sırıtmaz. bu kadar rezil bir senaryoya bu kadar güzel oyunculukla tat katabilen mickey abimize ise teşekkür ediyorum. puanım 7. o da sweet child of mine hatrına...
aglatan film.
kusursuz film.
darren aronofsky'nin en olmamis calismasi. film kotu degil ama bi kere yonetmenin tarzinin disinda, cok duz bir hikayeyi duz bir sekilde anlatiyor, bu kadar orjinal isin arasinda bunu yakistiramadim acikcasi kendisine. bu konu uzerine - guresci & boksor zamaninda cok basarili, bi ara basarisi soner bunun uzerine olaylar olaylar - yapilmis tonla film var ki onlarin hepsi de ayni eksende & kurguda ilerliyor zaten. belki tek farklilik kulisteki gurescilerin arasindaki sicak muabbettir, onun disinda hersey klise. seyirlik film.
