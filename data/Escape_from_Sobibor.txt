yaklaşık 10 yıl önce trt'de yayınlanmış 3 bölümlük bir film. filmde ünlü nazi toplama kampı sobibor'dan kaçmaya çalışan bir grup esirin hikayesi konu edilmiştir
jack gold tarafından 1987 yılında yönetilen orijinal adı escape from sobibor olan başrollerinde rutger hauer , alan arkin , joanna pacula'nın oynadığı 1990 yılında ülkemizde gösterilmiş gerçek bir hikâyeyi konu alan film. en sonunda bir grup insan deli gibi koşarak herşeylerden kaçarken, baş kadın karaktere odaklanarak biter. sebebi hikmeti en sonunda çıkan yazılarda ortaya çıkar zira hanımefendinin akıbeti o andan itibaren meçhuldur...
sobibordan kacis adiyla gosterilmis film.
trt'nin yıllar önce "mini dizi" haline getirerek yayımladığı film. sobibor'a yahudi'lerin ve rus savaş esirlerinin getirilişiyle başlar, toplu firar eylemiyle sona erer. ilginç ve dokunaklı sahnelerle doludur; trenlerle toplama kampına gelen, şık kıyafetler içinde, her birinin elinde 2 - 3 bavul bulunan zengin hollandalıların nazi subaylarına "kalacağımız odalar nerede ? " diye soruşlarındaki saflık, başrollerdeki iki mücevher işlemeci (kakmacı) kardeşin kendilerine ağlayarak sarılan annelerine "korkma anne, banyo yapacakmışsınız sadece" deyişleri, hamam görünümlü gaz odalarından yükselen ölüm kokulu siyah duman, savaş esiri rus subayın toplu firar için mahkumları yüreklendirmesi kolay kolay unutulacak gibi değildir.
trt'de yıllar önceki mini dizi dönemi yayınlanmış 3 bölümlük dizi (film). bulup bi daha izlemek istemekteyim (bkz: the brotherhood of the rose) edit: kendisi divx olarak bulunmuş ve arşivin başköşesinde yerini almıştır
aynı adlı toplama kampından kaçmaya çalışan esirlerin hikayesini anlatan aynı adlı tv dizisi
küçükken izlediğim ve körpe dimağımda derin izler bırakan dizi. şimdi o izler silinse de özellikle aklımda kalan iki sekans tekrar izlenmeye değer. dizinin bir bölümünde, kamptan kaçan oniki yahudi ormanda yakalanıp, kurşuna dizilmek üzere meydana, diğer yahudilerin karşısına çıkarılıyordu, idam gerçekleşmeden bir nazi subayının aklına parlak (!) bir fikir geldi. bu oniki yahudi, diğerlerinin arasından kendileriyle birlikte ölüme gidecek birer kişi seçeceklerdi, eğer seçmezlerse zalim subay elli kişi seçecekti, bu teklifi* kabul etmek zorunda kalan mahkumların kalabalığın arasına dalıp tek tek seçim yapmaları, o anda gözümüze sokulan yüz ifadeleri ve oyunculuklar gerçekten etkileyiciydi. bir diğer sekans ise kampa geldiği günden itibaren çantasında bebeğini saklamak zorunda kalan bir annenin son görüntülerinden oluşuyordu. yanlış hatırlamıyorsam bebeğinin ağlamasına engel olamadığı için yakalanıp subayın odasına götürülmüşlerdi. anne ve bebek ağlıyordu, gerilim dolu bir sahnenin ardından kamera dış çekime geçti, biz binanın dışını izlerken kulaklarımız iki el silah sesi duydu, birincisiyle annenin ikincisiyle bebeğin ağlaması kesilmişti.*
http://www.youtube.com/watch?v=fs6cpxr468u adresinden tamamını izleyebilirsiniz.
jack gold'un yönettiği 1987 yapımı televizyon filmi. film, polonya'da bulunan nazi toplama kamplarından olan sobibor'da ki yahudilerin kaçış planlarını ve direnişlerini anlatır. ortalamanın üzerinde bir nazi toplama kampı filmi diyebilirim. her yahudi soykırımı filminde olduğu üzere filmde çarpıcı sahneler çok fazladır. hele bir sahne vardır ki insanı ister istemez empati kurmaya iter; --- spoiler --- bir sahnede kamptan kaçmaya çalışan 13 adet yahudi naziler tarafından yakalanır ve idam edilmek üzere idam mangasının karşısına dizilirler. işte tam o sırada nazi komutanın aklına, olayın ibret olması için bir fikir gelir. yakalanan her bir yahudi kaçmaya çalışmamaış olan diğer yahudilerin arasından kendisiyle birlikte ölmesi iin bir kişi seçmesini ister, yoksa 50 kişiyi daha öldüreceğini söyler, işte tam bu sahnede insanların yüzündeki çaresizlik ve izleyende istem dışı oluşan empati isteği, insanı düşünmeye iter, tüylerini diken diken eder... --- spoiler ---
