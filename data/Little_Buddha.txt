bu da bernardo bertolucci'nin bi filmiydi işte, bridget fonda uzun aradan sonra bi filmde; bunda oynamıştı... teq aklımda kalan tarafı afişiydi, gerçekten kaliteli; yüzlerce buddha rahibi adayının arasında altın sarısı püskül saçlarıyla bir kızancık oturuyordu. ağlamaklı bi filmdir...
keanu reeves'in lepiska saçlarıyla arz-ı endam eylediği bir film, amerika'dan buda seçmelerinde ön elemeyi geçen bir veledin tibet yolculuğu, tecrübeleri ve sairenin anlatıldığı film. devasa gobranın keanu'nun üstüne çömdüğü sahneye dikkat.
filmin muzikleri ryuichi sakamoto tarafindan yapilmistir. sakamoto hayranlari tarafindan pek tutulmasa da film muzikleri kategorisinde guzel bir yer edinmistir.
bertolucci'nin ciddi ciddi oryantalist yaklastigi bir filmdir.. --- spoiler --- abd'deki sahneler pusludur, dogu'daki sahneler de aydinlik.. ancak kucuk cocuk dogu'da aydinlandiktan sonra abd'de isik vardir falan.. ayrica bilindik fakir hint/dogu, mistik dogu vs. vs. vs.. denmistir.. filmin son yarim saati ise cok gereksizdir.. bertoluci sunu da anlatayim bunu da gostereyim mantigi sergilemistir, oysa ki film o ana kadar derdini anlatmisti.. --- spoiler ---
--- spoiler --- puslu amerika sahnelerindeki ailenin ilişkisi de pek bi puslu kalmıştır bence. doğudaki bazı sahneler de bertolucci'nin filmden önce izleyip filmi yapmaya karar verdiği belgeselden copy paste tadında alınmışa benzer. --- spoiler ---
sonunda aşağıdaki budist duayı dinlediğimiz film (bu dua da budistlerin fatiha'sı bence, nasıl ki fatiha kur'an-ı kerim'in özeti gibidir, aşağıdaki dua da bir o kadar ait olduğu felsefeyi genişçe açıklayan bir dua) ey şariputra, biçim boştur boşluk biçimdir göz, kulak, burun, dil, beden, beyin renk, ses, koku, tat, dokunma; hiçbiri yoktur ne yaşlılık var ,ne ölüm ne yaşlılığın sonu ne de ölümün sonu var ne acı, ne sebep ne acının sonu ne yol, ne bilgelik ve ne de kazanç var. ne de kazanç! böylece boditsavalar, zihnin engeli olmaksızın, kusursuz anlayış içinde yaşadılar. engel olmadan, (böylece) yani korku olmadan yanıltıcı (aldatıcı) düşüncelerin çok ötesinde işte bu nirvana
--- spoiler --- budist aileler için, evdeki toplantılarda “çocuklara anlayabilecekleri bir film izletelim de oyalansınlar” şeklinde işlev kazandırılmış bir filmdir. sinema konusunda bilgim ve görgüm bernardo bertolucci gibi büyük bir yönetmenin biçimsel yaklaşımlarını tanımlamaya yetmez. bu nedenle sadece filmin içeriği hakkında açıklama ve örneklemeler yapabilirim. film bhutan’da başlıyor. bu sahnelerin çekimleri paro’da gerçek bir manastırda yapılmış. filmde lama, din dersini ingilizce veriyor, gerçekte bu dersler tibetçe ya da dzongkha yapılır. keşke yönetmen en azından bu kısım için tibetçeyi kullanabilseydi... filmde buda’nın hayatını anlatan bölümler, gerçekte genelde sadece çocuk kitaplarında bulunur. zaten filmdeki lama da, “bu, gerçeği anlatmanın bir yolu” der. bu tür çocuk kitaplarında buda’nın hayatıyla ilgili efsanelere yer verilir. bunlar tarihi bilgiler değildir. çoğu benzetmeler ve metaforlardan ibarettir, simgeseldir. little buddha’da ise bu bölümler neredeyse bir tiyatro gibi. film daha çok hristiyanlar’ın budizmi basit bir biçimde tanımasına öncelik veriyor. bir yerde buda, isa ile, dharma center da kilise ile karşılaştırılıyor. bu tür bir benzetmeyi ancak batılılar yapabilir. bir lama’nın bu tür benzetmeler yapması olanaklı değil. filmin en ciddi vurgusu tibet ile ilgili olan. lama norbu, tibetli bir rahip ve bhutan’da sürgünde bulunuyor. amerika’da dharma center’da bulunan lama da yine tibetli. zaten lisa conrad, lamaları eşine tanıtırken, “tibetli keşişler” diyor. tibet’in işgaline de değiniyor. hem lisa conrad (bridget jonda), hem de dean conrad (chris isaak) keşişlerle konuşurken “ülkenizin işgaline çok üzüldük” diyorlar. jesse conrad ise evde üç boyutlu dünya haritası yapbozunu tamamlarken, çin halk cumhuriyeti’nin bugün toprakları olarak gösterdiği bölgeye tibet’i ayrı bir devlet olarak yerleştiriyor. filmdeki üç lama dorji reenkarnasyonu çocuk da önemli. çocuklardan biri abd’den, biri nepal’den, biri de hindistan’dan. lama norbu açıklamıyor ama, amerikalı olan kalbi, nepalli olan bedeni, hintli olan aklı temsil ediyor. lama norbu, ölmek üzere meditasyona başlamadan önce, dean conrad’a “belki doğduğum yere olan tibet’e giderim”, diyor. aslen buradaki imgelerden şu da anlaşılabiliyor: amerikalılar’ın manevi desteği, hintliler’in stratejik desteği ve nepal, bhutan budistlerinin fiili desteği (askeri desteği) tibet’in kurtuluşunu sağlayabilir. buna kısaca tibet sorununa hollywood çözümü diyebiliriz. filmdeki reenkarnasyon sınavı ve kahine danışma faslı gerçekle çok ilintili değil. gerçekte lamalar, reenkarnasyon konusundaki kararı kahinlere danışarak vermedikleri gibi, çok da uzun süren incelemeler yaparlar. paro’da başlayan film, abd’de bitiyor. lama norbu’nun külllerinin oraya buraya götürülmesi gerçekten sapmış. aslen bir lama bhutan’da öldüyse, yakılır, küllleri de krematoryumdan hemen nehre bırakılır. dramatik bir biçimde başka yerlere gönderilmez. filmde champa rolünde izlediğimiz kişi, bhutanlı jigme kunzang. film boyunca rol yapmıyor. aynen ta kendisi, öyle. --- spoiler ---
bu filmi 90ların sonu gibi trt3'de yazın bir öğle vakti izlemiştim... aklımda pek bir şey kalmasada filmin beni bayağı bir sarstığını,budizmin bir felsefe olarak beni çok etkilediğini ve keanu reeves'in çok güzel ve mistik göründüğünü gayet net hatırlamaktayım...
yüzeysel bir şekilde özetlersek, lost gibin matrix gibin film.
matrix üçlemesine ilham kaynağı olmuş film diyen eleştirmenlerde vardı.
çekimleri butan'da yapılmış olan tüm manastırları ve katmandu'daki bazı alanları kendi gözümle görmüş olmaktan çok mutlu olduğum film. o manastırların avlularını, içlerini sanırım beynime kazımışım. birebir aynı kareleri, fotoğrafladığım yerleri görünce bir tuhaf oldum ve özlem doldum. keanu reeves'i bilmediğim bir nedenden dolayı sevmezdim; ama çok ilginç şekilde tipi tam olması gerektiği gibi olmuş buddha için. çünkü tüm heykellerde ya da minyatürlerde buddha kadın ve erkek karışımıdır. cinsiyetler üstü tasvir edilir. hem de menkıbeye göre yakışıklıdır. makyaj ve keanu reeves'in o vakitlerdeki gençliği ile fiziksel görüntü olarak kafamdaki buddha imajına ulaşmış filmdir. filmde ingilizce konuşulmasaymış iyi olurmuş; ama tabii ki çok zor dört farklı ülkede geçen bir filmi orjinal dillerde yapmak. ben niye bu kadar geç izledim bilemiyorum. amerika kısmı hiç olmasaymış bence bir eksiklik olmazmış. --- spoiler --- buddha'nın kendi görüntüsüyle yaptığı konuşma ve aydınlanma süreci sahnesinin tamamı pek güzeldir. --- spoiler ---
genel eleştirileri, imdb'nin ortalama notunu bir yana bırakırsak, muhakkak ki bertolucci'nin iyi bir filmi bu. özünde büyük bir tarihi, değerli bir öğretiyi derli toplu bir şekilde anlatmayı bilmiştir. naiftir, kırmızısı bol ve güzeldir, cast sırıtmaz. sadece lama norbu'nun ölmeye oturuşu, akabinde keşiş ve rahiplerin ölüm ritüelleri için dahi izlenesidir derim.
yer yer didaktik bir keanu komedisidir.
