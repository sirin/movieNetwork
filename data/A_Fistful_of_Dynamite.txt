sergio leone'nin üçlemesinin ikinci filmidir. üçleminin ilk filmi için once upon a time in the west, son* filmi için ise once upon a time in america'ya bakılabilir.
filmde gecen degi$ik bir devrim tanimi icin; (bkz: #4145697)
james coburn un patlayıcı uzmanı rolünde oynadığı western. sergio leone nun elinden çıkmış kalbimde dördüncülüğe hak kazanmış film. diğer üçü ise , a fistful of dollars , for a few dollars more , the good the bad and the ugly diye devam eder
zaten filmografisi topu topu 6-7 filmden oluşan sergio leone'nin, diğer şaşaalı filmlerinin gölgesinde kalmış sağlam bir filmidir. devrim hususunda bazı gerçekleri ortaya serer. duck you sucker adıyla piyasaya çıktığında beklenen başarıyı yakalayamamış ve a fistful of dynamite adıyla tekrar gösterime girmiştir. müziklerini yine diğer leone filmlerinde olduğu gibi ennio morricone yapmıştır, ama bu seferki diğerleri gibi çok görkemli değildir. filmin cast & crew seçimi ise tam bir yılan hikayesidir. şöyle ki; üçlemesinin ikinci ayağı olduğu halde, sergio leone bu filmi yönetmeye gönüllü değilmiş. o da gitmiş sam peckinpah ile anlaşmış ama stüdyo* peckinpah çok masraflı olur diye reddetmiş. bunun üzerine peter bogdanovich ile anlaşılmış ama bu sefer de rod steiger ve james coburn filmi leone yönetmezse biz yokuz deyip resti çekmişler. leone meksikalı bandito rolünü ilk başta eli wallach'a teklif etmiş ama ilay başka bir proje için anlaşma yapmış olduğundan başta reddetmiş. sonra leone ısrarla yalvarınca ilay diğer projesinden çekilip okey vermiş. fakat bu arada stüdyo rod steiger ile anlaşmasın mıymış? garibim leone kızgın wallach'ın zararını tazmin edecek bir teklif öne süremeyince, wallach da dava açmış. böylece iyi, kötü ve çirkin'de harika iş çıkaran ikilinin arası bozulmuş. bomberman rolündeki james coburn'ün, daha önce leone'nin bir avuç dolar* ve bir zamanlar batıda* filmlerinde oynaması için yaptığı teklifleri reddetmişliği olduğu gibi bu film için de isteksizmiş. sonra bir gün, "ulan bu sergio denen herif ne ayak?" diye henry fonda ile yemek yemiş ve leone hakkındaki fikrini sormuş. alemin en kral yönetmenleriyle çalışmışlığı bulunan henry fonda, "çalıştığım en iyi yönetmen" deyince, coburn de rolü kabul etmiş.
sergio leone'nin en iyi filmidir. film baslar sonra motosikletli yabancının sahneye cikmasi ile birlikte filmde hersey devrim uzerine doner. bir anda film sizi icine alir. müzikler basit ama çok kıvamındadır. tuhaf başlar, tuhaf gelişir, tuhafça içine çeker. bi daha izletir. dinletir, düşündürür.
bu film hakettigi yere gelmeyen filmlerden bir liste yapsam ilk 5ine girecektir.son derece akıcı sekilde devrimi anlatır.sergio leone dokturmustur kısaca.
harika bir alıntıyla başlayan film. the revolution is not a social dinner, a literary event, a drawing or an embroidery; it can not be done with elegance and courtesy. the revolution is an act of violence (mao).
seyrederken insanı bulunduğu koltuktan başka bir yere ışınlayan film. devrimin anlatımıyla kendinden geçip koltukta yayıldığın için bile rahatsız kıvranıyorsun..
western filmlerinin kendine has havası ve yine bu türe ait belirgin özellikler taşıyan karakterler ile bir devrim atmosferini başarıyla birleştirmeyi başarmış bir sergio leone eseri. izlediğim en iyi filmlerden biri. filmin en can alıcı kısmı şöyledir; --- spoiler --- ... john*: - burada bir devrim gerçekleştiriyoruz. juan*: - devrim mi? devrim de ne oluyor? ... - sakın bana devrimden söz etme. ben devrimleri ve nasıl başladıklarını çok iyi bilirim. kitap "okuyan" insanlar, kitap "okumayan" insanlara giderler. fakir insanlara "artık değişim vakti geldi" derler. ... - ben devrim derken neden bahsettiğimi biliyorum. kitap okuyan insanlar, kitap okumayanlara gider. fakir insanlara gidip, "değişiklik yapmamız gerek" derler. böylece fakir insanlar değişikliği yapar. sonra kitap okuyan insanlar büyük, cilalı masalarda oturur, konuşur, konuşurlar. yemek yiyip dururlar. peki fakir insanlara ne olur? ... - onlar ölmüştür! işte sizin devriminiz bu! o yüzden sakın bana devrimden söz etme! ... - ya sonra ne olur? yine aynı şeyler yaşanır! ... yalnızca kendisinin ve ailesinin çıkarlarını düşünen, ülke, halk, devrim, sömürü gibi şeylerle alakası bulunmayan, ancak olayları halkın en tabanından görmüş olan, hayatını haydutlukla kazanan juan'ın verdiği bu ayardan sonra john o sırada okumakta olduğu mihail aleksandrovic bakunin'in "the patriotism" isimli kitabını daha fazla okuyamaz ve yere fırlatır. --- spoiler ---
bir sergio leone klasigi yine. cok guzel film ayni per un pugno di dollari, per qualche dollaro in piu, il buono il brutto il cattivo ve c era una volta il west tadinda super bir film. sergio leonenin elinin degdigi gercekten cok belli. hatta ennio morriconenin de muziklerde parmagi oldugu cok belli. konu olarak olmasa da tematik olarak c era una volta il westden biraz parca serpilmi$ gibi araya. --- spoiler --- film ba$lar ba$lamaz bir parca ters ko$eye yatiriyor. aslinda ilk olarak cin'in buyuk lideri maodan bir sozle aciliyor film. kara ekran uzerine gorsel efekt kullanilmadan slayt gosterisi tadinda sozler akiveriyor ekrana ve seyircinin beynine beynine; the revolution is not a social dinner, a literary event, a drawing or an embroidery; it can not be done with elegance and courtesy. the revolution is an act of violence mao filmin iki tane kahramani var isimleri juan ve john. devrim hakkinda bir cok gercek western ambiyansi icinde seyirciye sunuluyor. juan baya bir oglu olan rahmetli pavorotti tipinde bir abimiz. bir de babasi var yaninda gezdirdigi. cok espirili bir adammi$ bunu gorduk. john ismindeki dinamitci abimiz ise icimizdeki irlandalilardan birisi. guldugu zaman 32 di$ gosterme kabiliyetine sahip bir abimiz. o devrimi icinde ya$ayan birisi. mesa verde isimli bir yerdeki bankayi soymayi planlayan juan o koskocaman cin seddi tadinki duvarlari a$mak icin johnun dinamit ve her turlu patlayici silahlari kullanmasindaki beceresini guvenen birisi. ve o bir baba; tum cocuklarini bu devrim ayagi icin kaybetmi$ bir baba. ama o adam oyle bir devrim tanimi yapiyor ki agzimiz acik kaliyor; "i know what i am talking about when i am talking about the revolutions. the people who read the books go to the people who can't read the books, the poor people, and say, "we have to have a change." so, the poor people make the change, ah? and then, the people who read the books, they all sit around the big polished tables, and they talk and talk and talk and eat and eat and eat, eh? but what has happened to the poor people? they're dead! that's your revolution. shhh... so, please, don't tell me about revolutions! and what happens afterwards? the same fucking thing starts all over again!" ".... kitap okuyan insanlar kitap okumayan ve fakir insanlara degi$iklige ihtiyacimiz var derler. sonra fakir insanlar degi$ikligi yaparlar ve daha sonra kitap okuyan insanlar koltuklara otururlar, konu$urlar, konu$urlar, yemek yerler, yerler eh? peki yaa fakir insanlara ne olur ? onlar oludurler. i$te bu devrimdir. bu nedenle bana devrim hakkinda konu$ma. daha sonra ayni $eyler tekrar ya$anir..." juan aslinda cok mistik bir karakter. kendisinin bir cok gizemi icinde ta$idigi bir kalbi var. kalbim benekol reklami tadinda olsa da bu sozler onu tanimlayabilir ve o kendi inanclarini $u $ekilde acikliyor; "i used to believe in many things, all of it! now, i believe only in dynamite. " ve filmin bir cok yerinde yer alan hatta filmin afi$inde de bulunan soz de ona ait; "duck, you sucker! " bu sanirim western'de bomba patlamadan onceki son artistik atlayi$ hareketini temsil ediyor. o zamanlarda muhtemelen kafalara kazinan bu hareket sonralari maykil dudikof gibi heriflere ilham kaynagi olmu$tur. --- spoiler ---
oyuncular cok basarili, hikaye leone'nin ilk uclemesinden daha derin vs olmasina ragmen dogru durust editlenmemis, tabiri caizse yanlis monte edilmis yapboz misali bir film oldugundan yonetmenin diger filmlerinin gerisinde kalmistir. ozellikle flashback'ler filme atacla tutturulmus gibidir. bir baska sorun da filmin ilk yarisinin fazla sebelek, ikinci yarisinin fazla ciddi olmasidir. ayrica izlerken filmi durdurup basa alip bir daha bir daha izleme ihtiyaci yaratan, leone'nin yonetmenligini konusturdugu sahneler de yoktur. bu sahnelere diger filmlerden oylesine birkac ornek verirsek bu filmdeki sorun anlasilacaktir sanirim: the good, the bad and the ugly: --- spoiler --- tuco'nun mezarlikta kosusu, son duello sahnesi --- spoiler --- once upon a time in the west: --- spoiler --- harmonica'nin cocukluguna yapilan son flashback --- spoiler --- sorunlarina ragmen sinifi gecen giu la testa'nin en baba sahneleri ise (daha cok oyunculuklarla akilda kalan) sunlardir: --- spoiler --- irlanda'daki pub'da kankasinin john'u sattigi sahne ve juan'in ailesinin olumunu gordugu sahne --- spoiler ---
bu film kıyıda köşede kalmış, itilmiş, ezilmiş, çirkin ördek yavrusu bir filmdir. leone denince akla en sonlarda gelen bile değil, akla gelmeyendir. oysa bir bilseniz özünde ne kadar iyi bir film olduğunu, önemli olanın ruh güzelliği olduğunu. özetle şunu diyorum, tam bir tanısan seversin filmi. feşmekanı şöyle: diğer leone filmlerinden oldukça farklı. yine bildiğimiz yakın planlar var ama uzun sessiz planlar yok mesela. çatışma var ama pistol yok. kanımca da en iyi leone senaryosuna sahip. çok katmanlı hikaye, sağlam altmetin, çetrefilli karakter; hepsi maaile mevcut. altmetin dedik, alalım merdaneyi elimize; açalım biraz. malum, film aslında bir devrimi anlatıyor, daha doğrusu devrim olayını masaya yatırıyor. misal v for vendetta gibi idealize etmekten ziyade bildiğin devrim üzerine kafa yoruyor. aslında sorguladığı da biraz şu: herhangi bir örgütlenmede lider kavramı ne kadar önemlidir, mevzubahis liderin devrim sonrası iktidarının diktatörlüğe uzanan sürecin başlangıcı nasıldır... leone bu düşünceyi bakunin'e paralelliyor ve bana kalırsa yanlışlıyor; olayı anarşizmde bile alt sınıfı yöneten bir lider ihtiyacına bağlıyor. nasıl bağlıyor, kısaca onu anlatayım spoiler eşliğinde. açılışta bir yemek yeme sahnesi var, leone'nin gördüğüm en etkili yakın plan kullanımı mevcut. üst tabaka yemek yerken ağızlara yapılan closeup istenen etkiyi tam anlamıyla sağlıyor; sınıflar arası uçurum farkına vurgulu diyaloglar da arkadan veriliyor. burada juan'la tanışıyoruz. "çirkin" gibi görünse de onun kadar uyanık değil, ben ekmeğime bakarım tipolojisinde bir adam. devrimle işi yok. o noktada john ortaya çıkıyor; kitap okumayanları yönetecek bir okuyan. geçmişi çetrefilli, yaşadığı ilginç bir üçlü arkadaşlıktan yadigar anılarla paralel anlatılan karakterin juan'la arkadaşlığı bir yeniyi eskinin yerine koyma çabası gibi gözüküyor. eski arkadaşlığında paylaştığı kadınken burada devrim düşüncesini paylaşıyor yeni arkadaşıyla ama arkadaşının bundan haberi yok. bir kontolsüz gücü yönlendiriyor. istenmeden de olsa yapılan devrimden sonraki pusu sahnesi ve filmin genelinde gördüğümüz asker tipi de oldukça dikkate değer. zira filmin başında bahsedilen devrimin kanlı olma gerekliliğinin sebebi olarak ordu gösteriliyor gibi duruyor, film bu anlamda da antimilitarist bir noktaya kayıyor. gelelim hikayeye ilginç bir derinlik katan flashbacklere. flashbacklerin hikayeye katkısı john'un karakter kazısından ziyade bir sahiplenme, iktidar alegorisinde yatıyor. yoruma açık sahnede john arkadaşını öldürüyor, bana kalırsa kadına tek başına sahip olmak istiyor; son sahnede öpüşme anından sonra john'un ifade değişimini hatırlayın. buna paralel john da trende doktora aynı hatayı iki kere tekrarlamak istemediğini söylüyor ve kimseyi yargılamak istemiyor. devamında da kendisi alt sınıfı yönlendiren konumunda olsa bile filmin sonunda kendini havaya uçurmayı ihmal etmiyor. hissesi; ne olursa olsun militarizmle paralel şiddetin özünde iktidar hırsı ya da onu koruma çabasının yatması. filmi sonu demişken; yine bahsettiklerime paralel bir final var. zira john öldükten sonra juan ne yapacağını bilemiyor; ben ne olacağım diye soruyor, bir nevi ona duck you sucker (eğil, salak) diyecek birini arıyor. ondandır leone; anarşizm de olsa, devrim de olsa olayı lider ihtiyacına getiriyor özetle. ancak diktatörlük bağlamında iş liderde bitiyor, son örneklerden che'ye bakılabilir misal.
tüm sergip leone filmlerinden sonra keşfedip bulup izlediğim ama bana o beğendiğim spagetti western tadını vermemiş, yine klasik leone tarzı yakın çekimleri ve müzkleri ayrıca rod stider ve james caburn ın karizmasıyla keyifle izlenen bir film olmuş...... meksika devrimi hakkında ki sözleri yoruma açıktır..... bi de nedense sürekli müzikleri battı bana o karizma atmosfer yaratıcı yerine laylaylom müzikler olmamış gibi geldi yani.......
film çözümlemeleri (6): ‘yabandan gelen adam’ (1971, sergio leone) üstüne... dr. ulaş başar gezgin, 14.04.2010 e-posta: ulas@teori.org ağsayfası: http://ulas.teori.org/…t&task=view&id=740&itemid=29 - bu yazı, tatkaçırıcı/ oyunbozan (spoiler) içermektedir. bu yazının izit (film) izlenmeden önce okunmaması önerilir.- - bu yazı, g. canıtez’e armağandır- türkiye’de ‘yabandan gelen adam’ adıyla gösterilmiş bir sergio leone (1929-1989) iziti olan ‘a fistful of dynamite’/’duck, you sucker! (‘eğil, salak’)’ ya da özgün adıyla ‘giù la testa’ (1971), üzerinden yıllar geçmesine karşın, anlatımbilim açısından çözümlenmeyi hakediyor. ‘yabandan gelen adam’, bir ‘spagetti batı iziti’ örneği. spagetti batı izitleri, ispanyol ve italyan izitçilerce çekildiğinden bu ad veriliyor. izitin konusu, 1913 meksika devrimi. mao’nun bir sözüyle başlayan izit, bir ‘vahşi batı’ ortamıyla açılıyor. yoksul görüntülü bir adamı (juan) bir zengin atlı arabası içeri alıyor. arabanın içi, lüks ev gibi. burada zenginler var; köylüleri aşağılayıcı laflar ediyorlar. “bunlar yaşlarını da bilmezler; kaç çocukları olduğunu da” vb. köylüye de soruyorlar, bilmiyor. yol boyu aşağılamayı sürdürüyorlar. bu laflar ve yemek yeme görüntüleri, zenginlerin gözlerine ve ağızlarına tüm görüntüyü kaplayacak biçimde yakınlaşma etkisi eşliğinde geliyor. araba, bir süre sonra durduruluyor. adam ve çocukları, arabayı ele geçiriyor; zenginleri soyuyor, ettikleri lafları yediriyorlar. durumun tadını çıkarırlarken, patlamalar oluyor çevrede. bir adam, motosikletiyle görünüyor. adam (john), ingiltere’den kaçmış bir irlandalı patlayıcı uzmanı. juan, onu, banka soymaya ikna etmeye çalışıyor; ama o, devrimcilerle bağlantıya geçmiş, dinamitlerini onlar için patlatmak istiyor. banka, askerlerin elinde. askerler, önüne geleni kurşuna diziyor. juan, bankayı soymak amacıyla devrimcilerin arasına katılıyor, onlarla bankayı basıyor. devrimciler bankayı devrim için basarken, o, para için basıyor. adamlarıyla askerleri temizleyip tüm kilitli odaları tek tek açıyor; herbirinden onlarca tutuklu çıkıyor. para bulamıyor ama kahraman ilan ediliyor. sonuçta, herkesi o ‘kurtarmış’ oluyor. juan ve john, misilleme yapmak için gelen bir askeri birliği, kentin girişindeki köprüde pusuya düşürüyorlar; askerleri tarayıp köprüyü bombalıyorlar. yengi sevinciyle geri döndüklerinde arkadaşlarının öldürüldüğünü görüyorlar. juan’ın çocuklarıyla babası da, öldürülenler arasında. juan, tek başına savaşmaya gidiyor. bu arada, ordu, çukurlar kazıp yüzlerce insanı çukurlarda infaz ediyor. juan yakalanıyor; kurşuna dizilecekken, john onu kurtarıyor. bir trenin hayvan vagonunda saklanıyorlar. kentteki devrimcilerin önderliğini yapmış ama işkence altında herkesi ele vermiş dr. villega ve askerlerin adamı vali don jaime, aynı trende. john, dr. villega’nın ihanetini görmüştü, ama juan’a söylemiyor. bir süre sonra, pancho villa ve zapata güçleri treni durduruyor. juan, yan vagondan kendi vagonlarına gelen valinin canını bağışlaması için para ve mücevher vermesine aldırış etmiyor; onu vuruyor, para ve mücevher çantasını da alıyor. vagon açıldığında, juan, yine kahraman ilan ediliyor. paraysa, devrimci güçlere kalıyor. bir süre sonra, ordunun bölgeye bir tren asker gönderdiği haberi geliyor. bu treni etkisizleştirmek için john, dinamit yüklü bir tren hazırlıyor. bu treni, dr. villega’yla birlikte asker trenine doğru sürüyor. dr. villega’yı bu görev için özellikle seçiyor; villega, bu trende çarpışma sırasında ölecek, böylece ihanetinin bedelini ödeyecekti. ama juan, daha sonra ona acıyor. iki tren çarpışmadan önce juan, atlıyor; ondan da atlamasını istiyor; ama villega, suçluluk duygusuyla trende kalıyor; iki trenin çarpışıyla ölüyor. bu sahneye dek, dr. villega’nın işkence altında konuşan bir devrimci mi yoksa askerlerin gönderdiği gizmen (ajan) mi olduğunu anlayamıyoruz. bu sahneyle, birinci yorum baskın çıkıyor (gerçi, bu belirsizlik, izitin kimi bölümlerinin sıkıdenetim (sansür) nedeniyle kesilmesinden ileri geliyor olabilir). juan ve john, devrimci güçlerle birlikte, pusuya düşürülmüş trenden çıkan askerlerle çarpışıyorlar. sonunda, askerlerin komutanı, john’u vuruyor ve dinamit john, kendini de patlatıyor. görüntü, üzüntüden bitmiş juan’ın yüzünde donuyor ve izit böylece bitiyor. izitteki irlanda-meksika dayanışması dikkat çekici. izit, roman tadında; kişilikleri derinlemesine almakta başarılı olan görsel bir metin. bunun dışında, ışık, gölge ve renk kullanımı dikkat çekiyor. her bir sahne, aynı bir sanat yapıtı. oyunculuklar da harika. juan’ın gelgitleri, birden coşup bir anda durulması çok iyi veriliyor. ancak, bu izitten geleneksel bir ‘vahşi batı’ konusu bekleyenleri, izitin mutlu etmesi zor. onlara, bu izit, sergio leone yapıtlarının bir yinelenişi gibi geliyor. izitin ilk gösterimlerinde, siyasal vurgular ve şiddet görüntüleri nedeniyle, kimi bölümler kesilmişti; ancak, yeni sürümlerde bu bölümleri de izlemek olanaklı. örneğin, askerlerin, kentte, çukurlardaki yüzlerce insanı kurşuna dizdiği sahneler, eski gösterimlerde yok. kesilmiş bölümlerle izit, 2 saat sürüyor; kesilmemiş bölümlerle, 2 saat 40 dakika. izit, 1979’a dek meksika’da tümüyle yasaklanıyor; çünkü izitteki devrime yönelik “yoksullar yine yoksul” biçimindeki eleştiri, sert bulunuyor. hepsinin de ötesinde, girişte yapılan mao alıntısı, kesilmiş sürümlerde, ya tümüyle atılıyor ya da tek tümceye düşürülüyor: “devrim, bir şiddet olayıdır”. böylece alıntı, anlamını yitiriyor. izitin özgün sürümünde yer alan tam alıntı şöyle: “devrim, yemekli bir toplantı değildir ne de yazınsal bir olay ne de çizim ne de nakış. devrim, incelik ve kibarlıkla yapılamaz. devrim, bir şiddet olayıdır”. ayrıca, izitte, bakunin’e gönderme var; seçkinlerin devriminin eleştirisi var. sergio leone’nin halk (juan) ve aydın (john) sorunsalına dokunduğu görülüyor. bu durumda, john’un ölümünden sonra juan’ın “ben ne yapacağım?” diye sorup görüntülükte donuşu, yalnızca silah arkadaşını yitirmenin verdiği üzüntü değil; aydınsız halkın ya da aydınlaşmamış halkın sorunu olarak da değerlendirilebilir. juan (bilgelik dolu halk), john’la (bilgi dolu aydın) tanışmadan önce bir hayduttu; devrimcileşti, ama aydınlaşmadı. bu halk-aydın ve bilgelik-bilgi karşıtlığı, kazancakis’in ‘zorba’sında da başka bir biçimde işleniyor. sergio leone’nin izitindeki bu halk-aydın ve bilgelik-bilgi karşıtlığının gizil sömürgecilik barındırdığı da söylenebilir: ‘geri kalmış’ meksikalı halkı, avrupa’dan gelen aydın aydınlatıyor; tersi, geçerli değil: bir meksikalı’yı irlanda’daki devrime katkı verirken görmüyoruz. bir tümceyle özetleyeceksek, bu izit, meksika devrimi’nde bir para/altın avcısının zorunlu kahraman olarak devrimcileşme süreci olarak nitelendirilebilir. bu zorunlu kahramanlık, izite güldürü öğeleri katıyor. daha da açarsak, güldürü, juan’ın devrim için değil para için yanıp tutuşması ve buna karşın yine de kahraman sanılması üzerinden gelişiyor. benzer bir öğe, sergio leone’nin yapıtından yaklaşık 15 yıl sonra, endonez bağımsızlık savaşını ve 50 yıl sonrasını konu alan endonez iziti naga bonar’da da görülüyor (1. bölümü, 1987; 2. bölümü, 2007 tarihli). bu izitte, bir yankesicinin yanlışlıkla kahraman ilan edilmesi, ama daha sonra gerçekten kahraman olma süreci anlatılıyor. ayrıca, john’un patlayıcılarla dostluğu, bir başka güldürü öğesi. gelelim, izitin anlatıbilim açısından çözümlenmesine: ‘yabandan gelen adam’, bir ‘zapata batı iziti’ olarak adlandırılıyor. bu izitler, meksika devrimi’ni ele alıyor ve izitlerin çekildiği yıllarla ilgili siyasal göndermelerde bulunuyor. ‘yabandan gelen adam’, bu türün ilk örneği değildi. bundan önce çekilmiş ‘generale bir kurşun’ (‘a bullet for the general’;italyanca özgün adı, ‘el chucho, quién sabe?’- 1967) ve ‘paralı asker’ (‘the mercenary’; italyancası, ‘il mercenario’- 1968) ve compañeros (italyancası: ‘vamos a matar, compañeros’- 1970) gibi italyan izitleri vardı. dolayısıyla, ‘yabandan gelen adam’ın özgün olduğu ya da bu alttürü oluşturan ilk örnek olduğu söylenemez. bu tür izitlerde, aynı bilinçsiz halk-halka bilinç götüren aydın (bu aydınlar, çoğunlukla avrupa kökenli) karşıtlığı var. ‘vahşi batı’ya soldan bakan izitler de yeni değil: spagetti türünün italya’da çıkışından önce, sovyetler birliği’nde ve doğu avrupa’da ‘vahşi doğu’ ya da ‘kızıl batı’ olarak adlandırılan izit türünde, ya (özellikle doğuda kalan) sovyet kamuerklerinde (cumhuriyet) ekim devrimi ve iç savaş süreci işleniyor (örneğin, ‘the burning miles’, 1957; ‘white sun of the desert’, 1970; ‘at home among stranger’, 1971) ya amerikancı bakışla çekilmiş ‘vahşi batı’ izitleriyle dalga geçiliyor (örneğin, çekoslavakya yapımı ‘lemonade joe’, 1964) ya da kızılderililer vahşi olarak değil, kahraman olarak gösteriliyor; böylece, ‘batı’nın vahşiliği’ sergilenmiş oluyor (örneğin, doğu almanya yapımı ‘the sons of great bear’, 1966 ve yugoslav goyko mitic’in diğer yapıtları). abd’de çıkan türün ‘vahşi batı’ olarak adlandırılması, avrupalı sömürgecilerin, amerika’ya, atlantik’ten, yani doğu’dan gitmeleri dolayısıyla, pasifik kıyılarını, yani batı’yı daha geç sömürgeleştirmelerinden ileri geliyordu; vahşi olan, batı amerika’ydı. oysa, bu tür soldan bakan izitler, batı amerika’nın değil ‘batılıların vahşiliği’ni sergilemiş oluyor. (amerika’yı sömürgeleştirenler, çinliler olsaydı; amerika’ya, atlantik’ten değil pasifik’ten ulaşacaklarından, onlar için, batı amerika değil doğu amerika ‘vahşi’ olacaktı.) ayrıca, meksika devrimi’ni konu alan diğer amerikan izitleri de vardı: ‘viva villa’ (1934), ‘viva zapata!’ (1952) vd. dolayısıyla, ‘yabandan gelen adam’ın konusunun da yaklaşımının da suyu çıkmış durumda. yine de, bu izit, türkiyeli izleyiciye ilginç geliyor; çünkü türkiye’de ‘vahşi doğu/kızıl batı’ izitleri de; amerikan ve italyan yapımı diğer meksika izitleri de (elia kazan’ın ‘viva zapata’sını saymazsak) pek bilinmiyor. izitin kullandığı temel olay örgüleri şunlar: macera örgüsü (başkişiyi (juan) maceraya iten, zengin olma isteği. başkişinin eşlikçisi, 6 farklı anadan olma çocuğu, yaşlı babası ve daha sonra john. arayışın sonunda başkişi, devrimci bir kahraman oluyor; ancak, amacına ulaşamıyor ve amacı da değişiyor. diğer macera örgülü anlatılardan farklı olarak, bu anlatıda –john’un geriye bakışlarını (flashback) saymazsak- aşk yok.); kovalama örgüsü (ordu kovalıyor, devrimciler kaçıyor. kaçma ve kovalama, mesa verde’ye gidişle başlıyor. bundan önce, juan’ın john’u sıkıştırması da, kovalama altörgüsü olarak değerlendirilebilir. kaçan için yer kısıtlaması yok; bu, iziti yavaşlatıyor. ancak, yine de, yolları askerlerle bir biçimde kesiştiğinden, dar alanlarda didişiyorlar); kurtarma örgüsü (çok küçük çapta da olsa, john’un juan’ı kurşuna dizilmekten kurtarışı, kurtarma altörgüsü olarak değerlendirilebilir. burada “ha kurtarıldı ha kurtarılacak” gibi bir hava olmadığından, bu sahnenin heyecanı düşük.); öç örgüsü (öç gerektiren olay, juan’ın çocuklarının ve babasının ve juan’la john’un arkadaşlarının askerlerce öldürülüşü. öç almaya çalışanlar, iyiler. öç gerektiren olay, john ve juan’ın önünde gerçekleşmediği için, düşük heyecanlı ve belki bunun için, ölü beden görüntülerinin üstüne yaylım ateşi sesleri eklenmiş. ancak, john’un yağmur altında dr. villega’nın ele verdiklerinin öldürülüşünü izlediği bölüm, gerilimli. öcün alınışı adım adım değil; sonda komutan öldürülüyor, ancak ondan önceki rütbeler belirgin değil. bu durum, heyecan öğesini zayıflatıyor. iyi safta en az üç devrimci var; kötü safta, kısa bir bölümde beliren valiyi saymazsak, tek bir komutan var. karşı tarafta birkaç komutan olsaydı ve bunlar tek tek temizlenseydi; bu izit, daha heyecanlı olurdu. komutanın kimliği bilinse de, juan ve john’un yakınlarını tam olarak kimin öldürdüğü belli değil. bu nedenle, heyecan öğesi zayıf. kimin öldürdüğü tam olarak belli olmadığından, öç alınıp alınmadığı da tam olarak anlaşılamıyor.); bilmece örgüsü (küçük çapta da olsa, dr. villega’nın gizmen mi yoksa işkence altında konuşan biri mi olduğunun belirsiz olması (bununla ilgili olarak yukarıda bir yorum yaptık); daha sonra, john’un onun ihanetini diğerlerine açıklamayışıyla gelen “acaba, villega, devrimcileri yine ele verecek mi?” sorusu, bilmece altörgüsüne karşılık geliyor); çekişme örgüsü (juan’la zenginler; juan’la john ve devrimcilerle ordu çekişiyor. bunlardan üçüncüsü birincil. devrimciler ve ordu, yerel olarak aşağı yukarı eşit derecede güçlü olduklarından, çekişmeler heyecanlı. kimin kazanacağı belli değil. bir taraf güçlü, diğer taraf güçsüz olsaydı sıkıcı olacaktı), itilmişler örgüsü (itilmişler örgüsünde, temel bir nokta, itilmişin şeytanın bacağını kırışı. gerçi, juan’ın john’la tanışmadan önce de kendince bir yaşamı var; ancak, john’la tanışmasıyla, juan’ın yaşamı, bir daha geri dönülemeyecek biçimde değişiyor. öte yandan, devrimciler ve ordu, yerel düzeyde eşit derecede güçlü olduklarından, izitin, itilmişler ve çekişme örgüleri değil, yalnızca çekişme örgüsü kullandığı da söylenebilir) ve dönüşüm örgüsü (daha önce belirtildiği gibi, izit, juan’ın devrimcileşme sürecini ele alıyor). ‘yabandan gelen adam’da, ortam, özyapı (karakter) ve olay, eşit ağırlıkta önemli. yeni bir ortam var; kişilikler, sıradışı ve olaylar, az bulunur türden. anlatının geçtiği yer önemli; bu izit, başka yerde geçse, bambaşka olurdu. başkişi juan’ın garip huyu, yukarıda belirtildiği gibi, bir anda coşup sonra durulması. juan’ın garip huyu ise, patlayıcılarla arkadaşlığı. başkişi juan’ın ikilemi, daha önce belirtildiği gibi, para ve devrim arasında. başkişiyle özdeşlik kurabilecek izleyici kesiti, yoksullar, meksikalılar, devrimciler ve john dolayısıyla, irlandalılar. izit, izite para vermekte zorlanacak olan itilmişleri başkişi yaptığı için, orta sınıf tüketiciyi hoşnut etmesi zor. onlara, özdeşlik kurabilecekleri ‘iyi bir beyaz adam’ gerekli. bu nedenle, izitin, gölgede kalmasına ve sergio leone’nin belki de en az bilinen yapıtı olmasına şaşmamalı. ayrıca, izitte, kısıtlı üçüncü tekil kişinin kullanılışına dikkat çekmek isteriz. üçüncü kişi, izite belgesel tadı verirken; kısıtlı sürümün kullanılması, metni gerçek yaşamdaki insanlara bağlıyor. birinci tekil kişinin doğrudan kullanılmaması ise, izitin topluluksal niteliğini korumasını sağlıyor. diğer bir deyişle, izitte, bir göksel ya da bensel anlatıcı yok ve birinci kişinin öznelliklerine de yer yok. sonuç olarak, ‘yabandan gelen adam’, türünün ilk örneği olmasa da ve suyu çıkarılmış bir konuyu yeniden işlese de; başarılı oyunculuk, ışık, gölge ve renk kullanımı ve sergio leone’ye özgü yakın tasar çekimler dolayısıyla, mutlaka izlenmeye değer. izit, 2 saat 40 dakikada, her saniyeden hesaplarsak (160x60), 9,600 sanat resmi sunuyor; her bir saniyesi, ince işçilik ürünü. yüz üzerinden doksan veriyoruz.
konu açısından önemli olmasına rağmen, hem anlatım hem de oyunculuk olarak diğer leone filmlerine yaklaşamayan yapım. tutulmamasının nedenlerinden biri de bu muhtemelen.
"devrim, bir akşam yemeği değildir. devrim, bir edebi eser değildir. devrim, incelikle yapılmış bir nakış değildir. devrim, bir şiddet eylemidir." mao tse tung http://sinematik-spaghetti.blogspot.com/…evrim.html
once upon a time in the west ve once upon a time in america ile beraber bir üçlemeye dahil olduğu varsayılan fakat ikisindende çok daha harika olan film.
sergio leone'yi eleştirebilmek ancak bu filmle mümkün sanırım. diğerlerine destursuz girilmez zaten. a fistful diye başlasa da bu film ne "bir avuç.." ne de "bir zamanlar.." serilerine benzer. siyasi ideolojiler hiç bir leone filminde bukadar irdelenmemiştir. ancak bu ele alış derinlemesine olamamış yüzeysel kalmıştır. devrim hakkında uzak doğu alıntılarıyla başlar ki zaten yazılmış ne olduğu, müziklerde de uzakdoğu tınıları vardır, bir yandan vahşi batı-aksiyon konseptinden uzaklaşılamamış, ama öte yandan ira'ya, bakunin'e değinilmek istenmiş ve birbirine uzak pek çok kavramın aynı potada eritilmesinde algı sınırımızın ötesinde kalınmıştır. ben kendi ufak çapımla daha fazla eleştiremem sergio leone'yi taş olurum sonra. ama herşey daha iyi ele alınabilirmiş hatta james coburn daha iyi oynayabilirmiş, bilmiyorum usta'nın çirkin ördek yavrusu gözüyle bakılmasının sebepleri sanırım bunlar. leone'ye başlangıç filmi değildir. herşey bittikten sonra tecrübe etmek lazım.
izlediğim en mükemmel filmlerden biridir. giu la testa leone'nin diğer filmlerine hazırlık filmidir, devrimi öyle güzel anlatır ki; okumuş adamlar devrimi ateşler, herşey olup bittiğinde de cilalı masalarında viskilerini yudumlarlar, ölen ölmüştür... filmdeki dil, mizah öğeleri, kadrajlar ve insanların aklında yanan ampülleri veriş biçimi daha sonra tarantino tarafından neredeyse tüm filmlerinde kullanılacaktır... leone'den daha iyi western çekebilecek birini tanımıyorum. bu başlık yeri değil belki; ama once upon a time in the west'de 15 dakikalık açılış sahnesi bile bu görüşümü destekler, iyi, kötü ve çirkin'deki mezarlık sahnesini yazmaya bile lüzum görmüyorum. her izleyişimde canım western çekmek istiyor, fotoğraf çekerken insanların hep aynı kadrajın içine sokmak istiyorum; hepsinin nedeni sergio leone...
bayram tatili sonrası sergio leone ve western külliyatına kaldığı yerden devam. leone'nin son western filmi bu aynı zamanda. the good, the bad and the ugly'den beri western görüntüsünün altına fon yapılmaya çalışılan siyasi ve sosyal/politik temalar artık bu filmde tamamıyla su yüzüne çıkmış ve iyi de olmuş. ne kovboyların altın arayışına fon edilmeye çalışılan amerikan iç savaşı ne de verimli toprakları demiryolu baronları tarafından elinden alınmaya çalışan çiftçilerin hayallerini süsleyen, sosyal mesajların ana mekanı haline getirilen tren istasyonları değil, doğrudan doğruya meksika devrimi'ne devrim yapmak için gelmiş politik aktivistler, siyasi görüşleri yüzünden kurşuna dizilen devrimciler ve postu kurtarmaya çalışırken devrim kahramanı olan basit köylüler var karşımızda. gerçi buna rağmen 'bu meksika devrimi'yle ilgili bir film değil' diyebilmiş leone (hangi filmi zaten ana mesele haline getirdiği konuyla ilgili ki zaten, biz yanlış izliyoruz hep * ) ama basbayağı kariyerinin en siyasi filmini kotardığı gerçeğini de ortadan kaldıramamış. clint eastwood gibi paçasından karizma akan aktörler, devamlı racon kesen sert abiler, claudia cardinale gibi laf olsun güzel kadın kontenjanı dolsun diye kullanılan ünlü aktrisler ve şahane ennio morricone besteleri yok belki filmde (hatta morricone'nin tema müziği daha çok bir aşk filmini çağrıştırıyordu, pek uymamış filmin ciddiyetine) ama açıkçası for a few dollars more'dan beri en büyük beğeniyle ve hiç kasılmadan izlediğim ilk leone filmi oldu. once upon a time in the west kadar burnu büyük, gösterişçi bir film değil ama kesinlikle ondan çok daha anlamlı, basbayağı sağlam sözler sarfeden ve 2.5 saatten biraz uzun olan süresine rağmen oldukça da sürükleyici bir film. leone denince kimselerin aklına gelmeyen bir film olması overlooked (türkçe'sini bilemedim, hakkı yenmiş denebilir) bir film olduğunu belli ediyordu ama bu kadar güzel bir film de beklememiştim doğrusu. sanırım en büyük eksiği, sinemalardaki sessiz sedasız gösteriminden sonra çeşitli avrupa ülkelerine pazarlanırken kullanılan ve leone'nin ikinci üçlemesine cuk diye oturan 'once upon a time...the revolution' gibi çarpıcı bir ismi değil, 'duck, you sucker' gibi bir repliği kendine isim olarak seçmesi. sonradan sonradan direk o şekilde anılmaya başladığı a fistful of dynamite ismi bile oldukça güzelmiş, orijinal ismi kaybettirmiş bu filme. leone'yi bildiği halde bu filmini bilmeyen, bilse bile es geçenler varsa mutlaka izlesinler derim. tahminen benim de bir kere izlemekle yetinmeyeceğim ve tekrar tekrar izleyeceğim harika bir film. "sakın bana devrimden söz etme. ben devrimleri ve nasıl başladıklarını çok iyi bilirim. kitap "okuyan" insanlar kitap "okumayan" insanlara giderler. fakir insanlara "artık değişim vakti geldi" derler. böylece fakir insanlar değişimi yapar. sonra kitap okuyan insanlar büyük, cilalı masalarda oturur, konuşur, konuşurlar. yemek yiyip dururlar. peki fakir insanlara ne olur?? onlar ölmüştür."
film bir devrim provasıyla başlar. burjuva ve onun saltanatını korumakla yükümlü kolluk kuvvetleri hasbelkader bir köylüyü aralarına alırlar. yol boyunca köylü aşağılanır, hor görülür, taa ki alt tabaka tarafından devrim gerçekleşetirilene kadar. kolluk kuvvetleri öldürülür, burjuvanın mülkiyeti talan edilir. köylü, burjuvanın kazancından hakkı olanı almaktadır lakin bu devrimin bir eksikliği vardır, o da bilinçtir. yaşanan bu mikro mülkiyet değişimi görünürde mao'nun tarifine uyar fakat köylü devrimini herhangi bir devrimci bilinç ile değil, tam aksine mülkiyet ve iktidar hırsıyla yapmıştır. en basitinden kadın yine aşağılanmış, iktidar arzusunun kurbanı olmuştur. kitap okuyan adamların da devrim için alt tabakayı kullanırken kullandıkları en büyük kozlar da yine bu mikro devrimin arkasında yatanlardır: ezilenlerin iktidarı, kaynakların ortak paylaşımı ve mesa verde dolusu para. sonrası ise köylünün bilinçlenme serüveni ile geçer. kitap okuyan adam napacak edecek, eninde sonunda halka devrimci bilinci aşılayacaktır. bu bakımdan gui la testa, sol teorisyen, devrim ideologu, azılı komünist olarak kendini en açık şekilde gösterdiği filmidir belki de leone'un.
"ortada karışıklık varsa, ne istediğini bilen bir adamın istediği şeye kavuşma şansı çok fazladır." diyen film. --- spoiler --- insanlardan ziyade dinamitlere güvenen bir adamın ve önce kendi çıkarlarını düşünen ve de devrim masallarına pabuç bırakmayacak kadar akıllı olan şapşal bir haydutun yolları meksika'nın ve iç savaşın ortasında kesişir. başlarda, yürüyen cephane john, saf yürekli haydut juan'ı epey bir kullanır, devrim masallarıyla kandırmaya çalışır, ama sonra bakar ki karşısındaki köylüdür, güya cahildir, ama hayat tecrübesi gözünü açmıştır, birçok şeyi ondan daha net görmekte ve değerlendirmektedir. bu ikili fonda meksika devrimi sürerken yarı birbirlerine kazık atarak yarı da omuz omuza mücadele ederek dost olurlar (gerçi kazık atan taraf hep john olur ya, neyse). filmin konusu devrim, kurşuna dizilmeler, ihanetler vs. ile örülü olduğu kadar ince esprilerle de süslüdür. misal: john patlayıcıları ile hava atarken juan onu mesa verde bankasının giriş kapısı olarak hayâl eder ve seyirciyi koparır, sonrasında john viski içerken juan'ın yüzündeki dehşet de feci komiktir, sonra ikidebir ateş edilen ve yoluna gitmesine izin verilmeyen motosikletin intikamı için havaya uçurulan araba, juan'ın bankada umutla, gözleri parlayarak açtığı her kapıda suratının büründüğü hâl (hele bir de son kapıdan sonra arkasını döndüğü zaman) bunlar seyircinin bol bol gülümsemesine neden olur. ama filmin asıl vurucu yeri juan'ın devrim konusunda sarfettiği sözlerdir tabii. bu film sırf o cevap/yorum için bile izlenmeli ve sergio leone'nin ustalığı gönülden takdir edilmelidir. --- spoiler ---
http://hayal-bozan.blogspot.com/…an-gelen-adam.html
western hayraniyim. sanirim izledigim onca western filmi arasinda beni bu kadar etkileyen, hikayeyi bu kadar cok hissettiren bir baska film olmamisti. simdi burayi oneri almak icin okuyorsun ya, hani sen de az cok seviyorsun western filmlerini "lan acaba iyi mi izlemeye deger mi" diye bi bakmak icin geldin. pek beceremem oyle film ovmeyi. sonucta gorduklerimizi hissedebiliyoruz. onun icin simdi dile dokmek icin ne kendimi kasasim var ne de senin basini agritasim var. gorursun ve hissedersin bu filmi. devrim mevrim hikaye... zaten zerre de anlamam devrimden falan. kitap okuyan adam kadar akillidir kitap okumayan adam. cunku hissedebilir kitap okumayan adam da. kitap okuyan adam sadece bir seyler ogrenir ve ogrendiklerini, hissettikleriyle harmanlayarak agdali cumlelerle over. iste bence kitap okumayan adamin hissettiklerini agdali cumlelerle dile getirmesine gerek yok. onun icin anlatmak icin kelimelere ihtiyaciniz yok bu filmi. izleyin, hissedin yeter... james coburn abim, gulusune kurban senin bee... izlerken kimi yerlerde ben de guldum seninle :) ne guzel adamsin sen. su gulusu(ne gulusu lan bildiin pismis kelle siritisi bu hehe): (http://www.acertaincinema.com/…james-coburn_opt.jpg) film boyunca cok sk goreceksiniz onu da soyleyeyim...
(bkz: http://efe.me/2011/09/duck-you-sucker-1971).
(bkz: http://thisisnthappiness.com/…ieved-in-three-things) " when i was young, i believed in three things: marxism, the redemptive power of cinema, and dynamite. now i just believe in dynamite."
sergio leon'un bugüne kadar izlememiş olduğum tek filmiydi .bir kez daha ne kadar şanssız olduğumu anlamamı sağladı .çünkü izlemek için sona bırakmıştım ve cnbce de rastgele görmem sayesinde izleyebildim. ancak filmlerinin içinde en beğendiğim film olduğu için yüz üstünden 90 puan verenlere dahi uyuz oldum.villa'dan zapataya oradan bakunine oradan irlanda devrimine maoya kadar birçok şey harmanlanıp seyircinin önüne enfes bir yapım sunulmuş ayrıca olayın örgüsü o kadar iyi aktarılmış ki bir an bile heyecanını kaybetmeyen bir film.izlenmesi izletilmesi şiddetle tavsiye olunur.
(bkz: james coburn) (bkz: rod steiger) (bkz: sergio leone) (bkz: ennio morricone) her ne kadar yönetmen sergio leone çok fazla adlandırmasa da western içerikli bir devrim filmidir. leone'nin diğer şaşaalı western filmlerine göre bi hayli geri planda kalmış olmasına rağmen, izleyenler tarafından her daim hakkı teslim edilen bir film olmuştur. leone'nin hemen her filminde olduğu gibi kendine özgün sahneleri ile, morricone'nin yine her karakter için yapmış olduğu ilginç müzikleri ile ve de izleyiciye vermek istediği mesajı sonuna kadar veren işlenişi ile aşmış bir filmdir gözümde.
sergio leone’nin ne kadar büyük bi yönetmen olduğunun göstergesi filmlerden biri bu.. ve niye leone bu kadar büyük, neden üstünden geçen bu kadar zaman onun kalibresinde başka yönetmenler (onun kulvarında ama.. yani aksiyon-macera türünde) çıkmadı, çıkamadı buna cevap bulamıyorum. leone’nin her sahneyi olabilecek en estetik ama asla gözümüze sokmayan tarzdaki zanaati ne kadar eşsiz.. ama ben bu filmi neredeyse iki aylık bi zaman diliminde seyrettim. çünkü her ne kadar leone’nin yönetmenliğini ağzım açık ayran budalası gibi hayranlıkla seyretsem de hikaye, daha doğrusu hikayenin ele alınış tarzı, hikayenin bize sunduğu “doğrular” hem eski hem de artık tartışılır bi seviyede.. hatta belki yanlışlanabilir ve biraz da kötülenebilir. --- spoiler --- film mesela alt sınıftan birinin, burjuva ve burjuvalığının yanında gayet de ırkçı bi grup tarafından aşağılanmasıyla başlıyor. hikaye bu noktada bize bu ırkçı elit sınıfın ne kadar iğrenç olduğunu, yanlış olduğunu, haklı bi şekilde (ve biçemle.. yemek yiyen ağızlara yapılan zoom’larla) gösteriyor. sonrasında artık bu ırkçı elitlerin cezalandırılması bölümü geliyor ve seyircinin de bunla bi sorunu olmaması gerekiyor. zaten bu cezalandırılmayı hak eden bi şekilde resmediliyorlar. fakat işte film ilk hatasını burada yapıyor, çünkü tanıştırıldığımız alt sınıftan kişiyi aşağılayan grup içinde bi kadın da var ve onun cezası da bu aşağı gördüğü adam tarafından tecavüze uğramak.. film bunu bi tecavüz olarak göstermiyor, kadının bundan hoşlandığını gösteriyor ama aslında seyrettiğimiz şey yine de bi tecavüz. madem ki bu adamı aşağıladın, o zaman bu adamın karşı şiddetine müstehaksın (bu fikir film boyunca daha çok işleniyor) ama üstüne bi de kadınsan bunun sonu hak ettiğini bulmak.. istediği kadar film bu eylemi bi şiddet eylemi gibi sunmasın, seyrettiğimiz şey bu. yine de filmi seyretmeye ara verdiğim yer bu değildi.. sadece “o zamanlar bu kadar erkek egemen bi alt sınıf güzellemesi normalmiş” diyerek hoş görmeyi, daha doğrusu o bölümü unutmayı tercih ettim ve filme devam ettim. ki sonrasında leone’nin muazzam rejisiyle eğlenerek filmin yarısına kadar ilerledim. sonra bu “ezilen şiddetinin olabilecek en yüksek tezahürü bile mübahtır” fikrinin bi toplu katliama dönüştüğü yer geldi ve orada ne yazık ki filme ara vermek zorunda kaldım. kahramanlarımızın bi mevziyi tutup ordan geçen bütün askerleri bomba ve kurşunla silme katlettikleri bölümden bahsediyorum. benzer bi durum sonuçta bizim memlekette de yaşandığı için (siyasi, hele bi de yerel siyasi herhangi bi konuda bi şey yazmama sözümü bozmamak için daha fazla açmayacağım) bu kadar “şeytan asker, melek asi” nitelemesiyle sorun yaşadığımdan bu toplu katliamı filmin bana sunduğu kadar “doğru” bulmadım.. ki zaten bu memlekette yaşayan asilerdenseniz başınıza sürekli kakılıyor bunu bu kadar “doğru” bulmamanız gerektiği.. neyse. bir (ya da iki) aylık bi aradan sonra dün akşam hem sıkıntıdan, hem moral bozukluğundan, hem de yapacak bi şey bulamamaktan (ki şu an bu entry’yi yazmam da aynı sebepten) devamını seyredeyim dedim (bira bitti amına koyim.. ne kadar klişeyim lan.. bira sigara.. pff). o katliam sahnesinden devam ettim ve katliamdan kurtulan bi asker görüntüsüyle “acaba leone ölen askerler için de bi merhamet duygusu mu gösterdi” diye umutlandım. oysa kurtulan asker komutanmış ve sonrasında ne kadar şeytan olduğu bize gösterilecek, bu şeytanlığının karşılığı olarak da mitralyözle bedeni defalarca taranarak hak ettiği cezayı bulacakmış. boşuna umutlanmışım. katliamdan hemen sonrasında bizim kahramanların üzüntülerini bize gösterdikleri bi sahnede de “acaba bu kadar büyük bi katliam yapmanın vicdani yükünü mü hissediyorlar” diye umutlanmıştım ama o da ne yazık ki patladı.. meğer onlar katliam yaparken askerler de asi yoldaşlarını (ve çocuklarını) öldürüyorlarmış, onların ölüleriyle karşılaşınca yaşadıkları hüzünmüş bize gösterdikleri. yani film hala kendi doğrusundan şaşmamış.. üzücü. --- spoiler --- yalnız filmi bu yönden eleştirmek ne derece doğru bilmiyorum. sonuçta dünya üstünde hangi devrim sürecini anlatan filme bakarsak bakalım hepsinde güvenlik güçleri şeytan, asiler melek resmedilir.. kaldı ki aslında teoride doğrudur da bu. sonuçta asinin günahları da aslında onu ezenin sebep olduğu bi günahtır. bu yüzden vıcık vıcık bi politik doğruculuk, liberal ahlak düsturuyla her şiddeti eşit olarak kınamak saçmalığın dik alasıdır o ayrı.. ama bu kadar da ezilenin şiddetinin yüceltilmesi de sorunlu. arada bi noktayı bulmak gerekiyor bence.. neyse. yine fazla daldık politikaya.. keselim. diyeceğim o ki filmin ikinci yarısından itibaren kendimi çok da fazla hikayeyle aynı doğrultuda hissedemedim. sadece leone’nin rejisi beni filme devam ettiren motivasyon oldu. düşünüyorum da keşke leone bi devrim sürecini anlatmak yerine bize filmin başında sunduğu hikayeye devam etseydi. keşke bizimkiler sadece banka soygunu yapsalardı ve devrim mücadelesi de arka plan olarak kullanılsaydı.. tıpkı “iyi kötü çirkin”de olduğu gibi. çünkü o ana kadar filmi çoğu yerde kıkırdayarak, muazzam keyif alarak seyrediyordum. devamı da keşke böyle gelseydi demekten de kendimi alamıyorum. daha fazla uzatmadan sözlerimi bağlayayım.. harikulade bi yönetmenlik, çok iyi bi hikaye anlatımı ama ne yazık ki biraz eskimiş ve artık aksi de savunulabilir doğrular içeren bi hikaye.. bu filmin bize sunduğu bunlar. seyretmeli mi.. kesinlikle. sinemanın leone gibi yönetmenlerin eksikliğini ne kadar derinden hissettiğini görmek için bile seyredilmeli.
--- spoiler --- bir kere tanınırlık olarak diğer leone filmlerin altında olması bu filmin boş bir film olduğu izlenimini bırakmasın, hiç öyle değil. kafa karışıklığı yaşayanlar için, filmi iki ana karakter üzerinden okumaya çalışmak daha iyi olabilir. yani filmi izledikten sonra sergio leone'nin film hakkındaki görüşlerini okuyunca buna karar verdim ama siz yine de filmi okumayın, izleyin :/ neyse, juan karakteri ile moral nihilizm teması pompalanırken, john karakteri ile de bir takım arkadaşlık hususları üzerinde durulmaya çalışılmış (flashbackleri hatırlayın) sergio leone'nin film hakkındaki açıklamasından anladığım kadarıyla. the good, the bad and the ugly'deki amerikan iç savaşı kadar geri planda değil devrim hususu ama yine ana mevzu değil, devrim ile ilgili sergio leone'nin bazı fikirlerini alabiliyorsunuz ama meksika devrimi sembolik olarak seçilmiş, gerçek karakterler yok. şiddet eleştirisi falan yok tabii, böyle bir amacı yok filmin ama ezilenlerin tarafından baktığı (juan) ve herhangi bir vicdan muhasebesi yaptırmadığı doğru ama adam zaten dediğimiz gibi amoral. muhasebe filan yok yani. john ise film boyu bir vicdan muhasebesi içinde tabii ama öldürdüğü askerlerle ilgili filan değil. egemenler ise immoral zaten, filmin başındaki yemek sahnesi yeterince vurguluyor durumu. amoral-immoral ayrımını yapalım, yapmayanları uyaralım. o değil de tam 1 entel entrysine dönüşmeye başladı, daha fazla yazmayayım. entel qızlar eqlesin :/ --- spoiler ---
