tim robbins'n yönettiği ve başrolünü oynadığı 1992 yapımı film.
bir yandan saman altından su yürütürken akıl almaz derecede popülist ve sevimli tavırlarla amerikan halkını çatır çatır tavlayan, muhafazakar-cumhuriyetçi country şarkıcısı-vali adayının belgesel havasında* çekilmiş filmi. sevgili tim robbins'in bir nevi şeytan kılıfına soktuğu bu bob roberts, bir bakıma tony blair ve aşırı sevecen "cool britannia" günlerini çağrıştırırken, öte yandan şarkıcı markıcıdan devşirme olmasıyla ronald reagan vb.leri hatırlatmakta; ısrarla gerçeği su yüzüne çıkarmaya çalışırken ölen gazeteci karakteri ise ürkütücü bir biçimde, bu filmden sonra yaşanmış ve "horns and halos" adlı belgeselde anlatılmış olan, george w. bush'un biyografisini* yazmaya çabaladığı için hayatı zehir edilen gazetecinin hikayesine benzemektedir.
alan rickman zaten tek başına bir filme yeterken*, neredeyse her karesinde rastlanan tanıdık simalar da bonusu olan tim robbinsin yeni orson welles* yakıştırmasını edindiği çalışma. (bkz: susan sarandon) (bkz: james spader) (bkz: gore vidal) (bkz: peter gallaher) (bkz: helen hunt) (bkz: john cusack) (bkz: pamela reed)
ilk seyrettigimde pek eglendigim, guldugum bir filmdi bu, doksanli yillardaydi herhalde. dun gece tekrar gordum, midem bulandi. filmde degil kusur, artik amerika'yi sahici bob roberts'lar yonetiyor sadece...
izlerken kah güldüğünüz kah sinirlendiğiniz çok iyi kurgulanmış ve oynanmış politik taşlama.. yanılmıyorsam tim robbins ilk yönetmenlik denemesidir ayrıca..
gerek taşıdığı belgesel havası gerekse politikacıların her türlü dalavereyi çevirebilecekleri yönündeki genel kabul nedeniyle, izleyeni gerçek bir hikayeyi konu aldığına inandırma ihtimali çok yüksek olan film*. seçim kampanyalarında medyanın yönlendirici gücü ve medyatik veya ünlü olmanın politikada sağladığı avantajı da göz önünde bulundurduğunuzda filmi izledikten sonra tim robbins'in canlandırdığı karakterin gerçek hayatta da var olduğunu düşünmemeniz için hiçbir sebep yok. filmin sizi abd'de bob roberts isminde gerçek bir müzisyen ve politikacı olduğu ve senaryosunda anlatılanların gerçekten yaşandığı düşüncesine sevk etmesinde tim robbins'in başarısının payını da unutmamak gerekir. robbins, bu filmin başrolünü oynamakla kalmamış hem senaryosunu yazmış (tüm şarkılar dahil), hem de yönetmenliğini yapmıştır. hatta tim robbins filmde şarkıları da kendisi söylemiş ve armonikayı da kendi çalmıştır. jack black de beyaz perdeye bu filmdeki rolüyle 'merhaba' demiştir.
