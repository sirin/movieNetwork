david lynch'in "mulholland drive" dan bir evvelki filmi.yaşlı bir amcanın çim biçme makinasıyla kalp krizi geçirmiş kardeşini görmek için seyahat etmesini anlatır.lynch için alışılmadık bir şekilde iyimser bir filmdir,söylenmeye dil varmaz ama "ailecek izlenecek bir seyirlik"tir.
başroldeki alvin straight rolündeki richard farnsworth'ün son filmi. filmden kısa bir süre sonra bir tabancayla intihar etmiştir kendisi. ayrıca ilk kez bir oyuncusunun*, david lynch'ten çok ödül aldığı ilginç film..
david lynch'in filmin adi gibi cektigi cok sade bir yol hikayesi... aile baglari, doga sevgisi, insan sevgisi vs isleniyor...lynch'in inanilmaz cekim kabiliyeti ile muhtesem bir film izliyorsunuz. insan duygularini kamera hareketii ile nasil bu kadar guzel hissetiriyor inanilmaz. en sevdigim filmlerin basinda geliyor. macera tarzi sevenlere gore degil!
başroldeki richard farnsworth'a oscar adaylığı getiren, sissy spacek'in ise alvin'in konuşma özürlü kızı rolünde çok başarılı olduğu, david lynch tarzında olmayan bir david lynch filmi. arabayla geyik ezen kadının sahnesi beni koparmıştı.
adından da anlaşılacağı gibi düz bir david lynch filmi. david lynch izliyom ama anlayamıyom sendromuna sahipseniz bu filmi izleyerek "ulan bende anlayabiliyomuşum david lynch" diyebilir ve acılarınızı bir nebze hafifletebilirsiniz.
hakikaten "düz" olsun diye çekilmiş bi filmdir; fatih özgüven'in tespitine katılıyorum ; tersinden bir şaşırma duygusu yaratır,bu yüzdendir ki film, daha ilk başta seyirciyi bir lynch takipçisi varsaymakla işe soyunur.; en azından lynch'in şaşırtan adam misyonunu ona iade etmemizi sağlayacak datum'ların muhasebesiyle uğraşan biz egghead'ler için durum böyledir.
izlerken insanin kendi kendine "su an bi david lynch filmi izliyosun her an bi sey olabilir hazirlikli ol,bu sakin gorunuse aldanma" dedigi,amcanin o yol boyunca straight straight giderken basina mutlaka abuk sabuk bi seyler gelmesini tetikte bekledigi ama butun bu beklentileri bosa cikaran bi film.sonucta yine beklenmeyeni yapmis oldu david lynch ve yalin bir anlatimda da basarili olabilecegini gosterdi.
(bkz: too cute to be straight)
eraserhead'den sonra kaymak gibi geldi aslında...alvin straight diye yaşamış bir kişiye adanmış sanırım..ama bence insanda paul auster'in duman'ı gibi zararsız bir mutluluk bırakıyor...
filmde alvin straight bisikletli cocukların kampında konakladığında ordaki hoppa bir gencle aralarında şöyle acıklı bir konuşma geçer. "so eeaa, what's the worst part about being old alvin? well, the worst part of being old is remembering when it was young..." (bkz: i know what it is to be young) (bkz: but you dont know what it is to be old)
richard farnsworth'un sevimliliğinden, heyecanından ve azminden gözlerimin yaşardığı, filmin sonlarına yaklaştıkça artık ağlamaya başladığım huzur dolu köyler, kasabalar, yollar, tarlalarla dolu çok nezih bir lynch filmi. fazla heyecanlanmadan, tiklenmeden, aha şimdi geliyo, aman şimdi burda kopacak abi ben biliyorum lynch'i demeden izlenmesi gereken film. biraz rahatlamak için birebir.
kardeş olmanın önemine çok iyi değinen bir david lynch filmi. richard farnsworth'un o yorgun ama amacına ulaşmaya kararlı bakışları insanı yüreğini okşuyor.kardeşinizi daha bir sevesiniz geliyor bu filmi izledikten sonra.
ilk seyredildiginde alisilmis david lynch tarzindan uzak gibi gorunen, ama lynch'in film dilini ve surrealist yonunu ele aldiginizda tam da ondan beklenebilecek bir film olan, kucuk bir master piece. ama lynch'in en iyi filmi sayilmaz bence. lost highway gibi herkesin kafasini karistiran bir film yaptiktan sonra ayni seyirciyi, kaybolduklari otoyolda siradan ve duz bir hikaye izlemeye davet eden david lynch'in en sade road movie'si. bu iki filmin ard arda cekilmesi bir rastlanti olmasa gerek bence, kim bilir. filmin sinematografisi ve muzikleri mukemmeldir. ama lynch'in hayatin icinden boyle sade bir hikayeyi alip, asiri bir gerceklikle yalin olarak anlatmasi filme biraz absurd bir hava katiyor gibi. filmin ortaokul ahlak dersi tadindaki "gun gelicek sende yaslanicaksin, hayatin kiymetini bil", "aileni sev ve sakin unutma", "herkesin gecmisinde aci tatli hatiralar vardir, affetmeyi, kendinle barisik yasamayi ogren" gibi etik dialoglari bana biraz zorlama gibi geliyor. belki de lynch'in basit bir hikayeyi, hic bir asiriliga kacmadan sade olarak beyaz perdeye aktarmasi bu absurdlugun sebebidir. kimbilir belki de hayattaki bu sadelik ve yalinligi boyle bariz bir sekilde gostererek hayatin anlamsizligi (veya anlamliligi) uzerine seyirciye bir ders vermek istiyor olabilir. basroldeki, yillarca hollywood'da dublorlukten baska bir rolde oynamayan richard farnsworth'un, bu filmle odule layik gorulmesi, filmden kisa bir sure sonrada intihar etmesi ne yazik ki filmin o iyimser, humanist hikayesini bir olcude golgeliyor gibi. gene de cok guzel bir filmdir, boyle bir film yapabilmek her babayigidin harci degildir.
kolay anlaşılan nadir lynch filmi,çok duygusal ve özel bi film
lynch’in filmografisinden siyrilan ve saka olarak nitelendirelecek bir filmdir. bu demek degildir ki film olmamistir, gayet de olmustur ve lynch ayakta alkisi haketmistir. kendisini bircok sekilde kanitlamis olan lynch’in baska bir yonunu gostermesi acisindan onemli bir filmdir. insanlari diken ustunde oturtan filmlerinin tam tersine arkaya yaslanmalik bir film yaparak aslinda buyuk bir risk almistir ama bunun da ustesinden gelerek kendisini elestiren bircok kisiye en guzel cevabi vermistir. lynch kesinlikle tek yonlu bir yonetmen degildir ve tarzi ne olursa olsun gozlemleri super oldugu icin istedigi duyguyu seyirciye cok rahat hissettirebilmektedir. filmde one cikan temalar biraz klasik olarak nitelendirilse de lynch’in sunus tarzi sayesinde orijinalligi yeteri kadar yakalamislardir. filmde anlatilan alvin straight’in hayatindaki ilginc kesinti disinda izledigim en guzel goruntulere sahip film, bunda hic suphe yok ki lynch’in ressamlik yonunun payi buyuktur. bir bakima bu film aslinda lynch’in seyirciye armagani ve firtina oncesi sessizligi olarak nitelendirilebilinir. o kadar aklinizi karistirdim, oturun simdi rahatlayin biraz havasinda bir filmdir. ote yandan lynch bu, hangi tarafindan kalkacagi belli olmaz ve nitekim de oyle olmustur. bir sonraki filmi mulholland drive’da sessizligini bozmustur. kesinlikle ama kesinlikle tipik bir lynch filmi izleyecegim modunda izlenmeye baslanmamalidir yoksa filmin o huzurlu ve yatistirici havasi kaybedilesidir.
insanın huzur aradığı anlarda alvin straight gibi bir dedesinin olmasına ve gidip dizlerine başını koyabilmeyi dilemesine neden olabilecek kadar içten ve sıcak bir film. alvin amcamızın gözleri ve gülüşüyle o sevimli yüz ifadesi, shrek 2'deki çizmeli kedinin şapkasını önüne alıp gözlerinden yüzüne yayılan masumluğu ve de sevimliliği kazandığı sahneyi anımsatır. ayrıca, david lynch filmi olduğunu unutup izlemiş olmak ise beklentilerden sıyrılmanın en kolay yolu.
bir david lynch filmi oldugu kadar bir walt disney yapimidir da. ki ikinci kismi daha agir basar.
lynch'in filmlerindeki içsel yolculuk öğesini dışsallaştırarak, içsellikten kopmadan anlattığı filmi. carrie'den hatırladığımız sissy spacek'i ve wild at heart'tan hatırladığımız harry den stanton'u bu filmde görmek pek hoş. film, yaşlılık ve aile bağları üzerine kuruludur. yaşlılığı hiç bir olumlu yönü olmayan bir evre olarak tanımlar. gençliği pırıl pırıl kocaman kamyonlara benzetir, çim biçme makinası ise yaşlı adamın güçsüz bedenidir. "dışarıda olmak" üzerine düşündürür. yolda olmak ve aileden uzak olmak yönüyle paris teksas'ı anımsatırken, atmosferi ve aile kavramının önemini vurgulayışıyla big fish ile benzeşmektedir.
alvin amcamızın sıcak gülümseyişiyle birlikte, angelo badalamenti'nin imzasını taşıyan harika bestelerin belleklere kazındığı filmdir.
david lynch gibi olmasa da her lynch filmi gibi kitleyen film.. film.. film gibi film.. yalnızca bu kez kafa karıştırmadan.. bulmacalar olmadan.. yalın.. net.. hayat.. bir yerlerinde o katedilen yolun ve sonunda filmin, iki yaşlı kardeş hiç bir şey söylemeden anlaşırken, elinde değil göz yaşlarını tutabilmek.. ve tutamazken onları, sanki kendine de ağlıyorsun bir yandan.. ''ben nelerle uğraşıyorum,..hayat nelerle???''... (bkz: balyoz) (bkz: kelimelerin yetmemesi)
filmin ortasındaki suni geyiğin, merhaba, bu bir david lynch filmi, dediği film.
yaşamış, görmüş, geçirmiş, ununu eleyip eleğini asmış yaşlı bir adamın hikayesi değil bu. yaşadığı olumsuzlukları sindirmiş, buna mukabil doymuş, oturaklı ve akıl dolu diyaloglarıyla, taşı gediğine koyan cevaplarıyla müthiş bir karakter yaratan richard farnsworth ve lynch'in durağan ama mükemmel kareleriyle izleyiciyi sonsuz huzura ulaştıran bir film bence bu. alvin'in huzur dolu ama artık durağanlığa girmiş hayatı, çim biçme makinasının gücüyle mükemmel bir biçimde örtüşüyor. makina da o'nun gibi yavaş, kimi zaman tekliyor ama asla yılmıyor, amacına ulaşıyor alvin ile birlikte... alvin içinde bulunduğu duruma rağmen hiç kimseye borçlu kalmak istemiyor, kalmıyor, haklı da. zira şu noktada (belki mevzudan çok uzak bir tespit olacak ama yazmadan geçemeyeceğim) amerikalıların mesafeli yardım severliğine tanık oluyoruz. evleri olan insanlar, yaşlı adama yatacak yer veriyorlar fakat "dışarıda bir kulübe var, banyosu da mevcut" diyerek... hem misafir edenin hem de misafir olanın öylesine sindirdiği ve normal sayıdığı bir ilişkileri var ki "bizde bu böyle değil hey gözünü sevdiğim memleketim insanları" deyiveriyor insan :) lynch'in, karmaşık ve insanı tam da bu yüzden delirten kendine has filmlerinin yanında pırıl pırıl parlıyor the straight story. lynch usta da diyor ki "bu filmi de ben yaptım"... valla iyi ki de yapmış!
türkçeye "straight'in hikayesi" olarak çevrildiği de görülmüştür. fazla düz mantık gibi sanki, yine de ilginç bir yaklaşım... (bkz: http://www.ideefixe.com/…p?sid=job3pfjpg0twwxmwqvdo)
dehşet bir soundtracki vardır.. (bkz: the straight story soundtrack).. angelo badalamenti her zaman olduğu gibi tüyleri dimdik etmiştir..
--- spoiler --- alvin'in yolda rastlayıp,aynı yerde konakladığı bisikletçi kafilesinden bir ademoğlu sorar: -peki,yaşlı olmanın en kötü yanı ne alvin? alvin-bunun en kötü yanı,bir gün senin de genç olduğunu hatırlamak evlat. --- spoiler ---
soundtrack'inin huzurlu bir uykuyu garantilediği film. gündelik hayat teorisi tadında dipnot: insan gecenin sonunu bulduğunda güzel olan herşeyi uykuya bağlama eğilimi gösterir.
david lynch'in eraserhead, mulholland dr, lost highway ve blue velvet gibi filmlerini izleyip bu filmi de o bekletide izleyenleri saskinliga sokan film. alvin straight adinda 73 yasindaki bir adamin hikayesini konu alir the straight story. tipki adi gibi dumduz, sakin, bastan sona ayni yavas tempoda giden duygusal bir film...
içinde, anlaşılması çaba, birikim, zeka gerektiren imge olsun, simge olsun, ceren olsun herhangi bir öge barındırmayan; kimlik bunalımından muzdarip bir taşıt ile yaşlı adamın yolculuğunun anlatıldığı david lynch filmidir.
"the old man and the sea" isimli filmle (hemingway'in kitabindan uyarlanmis) benzerlikler gosteren bir film. iki eserde de yasli bir adamin inatci mucadelesi anlatiliyor. ikisinde de durumdan pek memnun olmayan bir kiz evlat var. ustelik her iki filmin de basrol oyuncusu karaktere insana oz dedesini izliyormuscasina yakin hissettiriyor. (bkz: richard farnsworth) (bkz: anthony quinn)
(bkz: kaplumbağaya övgü)
dvd kapaginda "dvd'lerin cogunun bolum isimleri icerdigini biliyorum. ama bence filmler kitaplar gibi degildir, parcalara ayrilmamalidir. bir devamliliktir ve oyle gorulmelidir. anlayisiniz icin tesekkurler, david lynch" yazan filmdir. ayrica orta bati'ya, misir tarlalarina, sonbahar'a ve gunbatimlarina bir guzellemedir. kardeslik ve aile hakkinda verdigi mesajlara temkinli yaklasilmalidir.
filmin başındaki güneşlenme sahnesi, hortumun delik kısmından fiskiye gibi çıkan su, geyik sahnesi, alvin amca ile kızı rose'un gülümseyerek yan yana boşluğa bakması.. veya nerdeyse her lynch filminde gördüğümüz 2 şaşkın dedektif klişesinin burada da çim biçme makinesi tamircileri olarak karşımıza çıkması.. bu alışılmadık david lynch filmine atılmış aşina olduğumuz ufak lynch imzalarıdır. ve tabi şoför koltuğundan çekilmiş sarı yol şeritleri.
angelo badalamenti'nin filmdeki masalsı atmosferi yaratmadaki rolü oldukça büyüktür.
david lynch işi demeye bin şahit gerektirse de buna rağmen değerinden bir şey kaybetmeyen film. insanların yaş aldıkça nasıl birer inatçı keçiye dönüştüğünü anlamamız bakımından straight önemli bir örnek olarak önümüzde duruyor. görmüş-geçirmiş, hayatın bütün sillelerini yemiş “bu” adamın bazen tek cümlelik sözlerinde saklı derin anlamlar doğrusu tam da kulaklara küpe yapılacak türden. --- spoiler --- çim biçme makinasıyla yapılan ve haftalar süren yolculuk aynı zamanda ve bence straight’ in kendi içine yaptığı bir yolculuktu. on yıldır görüşmediği kardeşiyle yüz yüze gelebilme gücünü kazanması ve iç hesaplaşmasını tamamlayabilmesi için o yolun mümkün olduğunca uzaması gerekiyordu belki de. finaldeki sessizlik ise bütün seslere bedeldi… --- spoiler ---
--- spoiler --- final sahnesinde kelimelerin yetersiz kaldığı an gerek oyuncuların mimikleriyle gerek lynch'in usta bakış açısıyla olsun mükemmel betimlenmiş film. herşey bi yana o final sahnesini şu ana kadar izlediğim birçok filmin final sahnesine değişmem ben. tek kelimeyle muhteşem... --- spoiler ---
haksızlık yapılan bir film olduğunu düşünüyorum. insanlar filmden bahsederken genelde ‘’aa bu lynch filmi olamaz, onun için çok sıradan’’ gibi cümlelerle başlıyor filmden bahsetmeye. hatta bu filmi sevdiğinizi söylediğinizde genellikle ‘’entel’’ damgası bile yiyebiliyorsunuz. oysa film su gibi akıyor. içimdeki tel inledi izlerken. bulduğum her yol filmini izlerim ama böylesini hiç görmedim. bulduğum her aile ilişkisi filmini(evet uyduruk oldu burası) izlerim ama bunun gibisini görmedim. ben alvin’in varlığına o kadar inandım ki eline bir diken batacak diye endişe ettim. biraz param var, versem de kendine daha doğru düzgün bir araç alsa (en azından motoru daha sağlam bir çim biçme makinesi) dedim. şu adam sapasağlam kardeşini görsün diye içlenerek izledim filmin her karesini. kızı için ayrı endişe ettim, kardeşi için ayrı, kendisi için apayrı. film, yönetmenin adından bağımsız değerlendirildiğinde de tek başına mutluluk ve huzur kaynağı… elbette yönetmeninden bağımsız değerlendirilemez. sadece adamın adının bu harika işin önünde bir muamma olarak durmasına üzülüyorum. straight, seni seviyorum.
david lynch tarafından çekilmiş en naif ve en anlamlı filmdir. dolayısıyla aynı zamanda david lynch tarafından çekildiğine inanmanın çok zor olduğu bir filmdir çünkü filmde lynch'in diğer soyut imgelerle örülü, anlaşılması zor filmlerine nazaran çok daha anlaşılır bir hikaye anlatılmaktadır. filmin ismi gibi düz, tatlı bir yolculuk hikayesidir bu.. ayrıca gerçek bir olaydan esinlenerek yapılmıştır film.
david lynch'in filmiyle ayni adi tasiyan the'yi saymazsak (straight story) yunan yapimi, efi mouriki ve vladimiros kiriakidis yonettigi 2006 yapimi cok zevkli, komedi turunde bir film de vardir. tipki orhan kemal'in tersine dunya'sindaki gibi roller degisir ama iliski yonunden. eşcinsel "normal" kabul edilir ve heteroseksüel iliski ise anormal olarak gorulur. bu bi iki kisi acisinda olusturulan deger degil, toplumsal degerlerden dogmustur. heteroseksuel oldugunu farkeden bir gencin ailesiyle, toplumla mucadelesi konu edinir (ters orgu). ayrica, ben internetten izlemistim.
çocukların her birine çubuk verilen hikaye ran'a göndermedir. lynch'in amerika'yı adeta bir kasaba gibi görmesi ya da göstermesi akla twin peaks'i getirebilir. kaldı ki dale cooper'ın twin peaks'e bakış açısının naifliği the straight story'de lynch'in amerika'ya bakışıyla benzeşir. aslında filmle ilgili en güzel yorumu rottentomatoes'da görmüştüm; "lynch as republican" diye. özetle iyi filmdir de yaramaz çocuğun zorla uslandırılmış hali gibi yavandır.
içinizi ısıtacak sımsıcak bir david lynch filmi.*
hayatımda izlediğim en sürükleyici film. saniyesi boş geçmeyen aksiyon filmi.
sissy spacek in rose karakteriyle bütünleştiği leziz film. ayrıyeten; (bkz: yaşlanmak/@tenbel teneke)
dünyanın en yavaş filmi. lynch değil de başkası çekseydi eminim insanlar filmin ortalarına doğru sinema perdesini yırtardı. lynch'in tek overrated filmi. ayrıca bu başlık altında yazan "finalinde izleyenin gözünden yaş getirtecek sürpriz" ve "hayatımda izlediğim en sürükleyici film" yorumlarının sahiplerini epey bir anmış oldum bu vesileyle.*
http://eksisinema.com/…straight-story-dingin-lynch/
boş zamanlarında into the wild izleyen bir insan olan bana, gerçekten ilaç gibi gelmiş film. izledikçe izleyesi geliyor insanın. o uzakları gösterirken arkadan gelen hoş müzik, fotoğraf gibi çekimler, sakin ve derinden ilerleyen hoş bir hikaye, iyi bir oyunculuk, sıcak bir iletişim. her şey çok güzel bu filmde.
az bilinen film izleyecem, farkli olacam diye en sikko filmlere satirlarca ovgu dizenlerin asil izlemesi gereken pek bi sade pek bi guzel amerikan filmi. sonlara dogru, sirf david lynch yonettigi icin akla kuskular serpen bir kac ilginc sahne mevcuttur, ama bu benim sartlanmisligim da olabilir. ayrica (bkz: john deere)
özellikle son sahnesiyle kardeşi olanları ağlatma garantili lynch filmi.
david lynch hakkında yıllar içinde vardığım yargıyı kıran film, the straight story. o yine mulholland dr ve blue velvet gibi filmler çeksin. ama bu naif filmi çekebilmiş olmasaydı, "deliliği dahilik olarak sunduğu, izleyiciyi aldattığı" düşüncem, olduğu gibi kalacaktı. *** filmi izlerken, hep babamı düşündüm. küçüklüğümde iki yakın arkadaş olduğumuz, ergenlik çağıyla birlikte sonu gelmez kavgalar, savaşlar ve de anlaşmazlıklar yaşadığımız, hayatımın son bir iki yılında ise birbirimizi tekrar keşfetme imkanı bulduğumuz ve belki de ilk defa baba&oğul gibi hissedebildiğimiz babam... gençliğini "deli oğlan" diye özetlenebilecek bir şekilde geçiren, şimdilerin balık tutma ustası, yaşlı adam. alvin straight gibi, itici olmayan bir inatçılığı olan, allah'tan başka hiçbir şeyden korkmayan, tanıştığı herkesin sevdiği, güven veren bir tip, benim peder. kendi sevdiklerini öven biri değilim. ama babam hakikaten de nev-i şahsına münhasır bir tip. hayatın hangi döneminde kendi yaşam denkleminizi çözeceğiniz hiç belli olmuyor. bazıları, sicili tertemiz devlet memurları gibi, bir ömür boyunca huzur içinde yaşıyor. bazıları, sınavın son anlarında yanıta giden yolu bulup, hızlı hızlı çözümü yapan lise talebeleri gibi, yaşlılığı bir "ikinci bahar" yapan heyecanı tecrübe ediyor. artık, öncesinde yaşadığınız o karmaşanın pek önemi yok. huzur, kapınızda. sonunda, en sonunda o patikaya ulaşmışsınız siz de... alvin straight karakteri(ki kendisi gerçekten yaşamış. film de ona adanmış), filmin önüne geçmiş. david lynch tabi ki, ustalığını konuşturmuş ve sıkıcı olabilecek, sürekli rölantide giden bu filmi, çok şirin ve minimal bir hikaye olarak sunabilmiş. ancak richard farnsworth, rolünün hakkını fazla fazla vermiş. hatta, yaptığı şey tam olarak rol kesmek de sayılmaz bence. adamdaki dürüstlüğü, iyi niyeti vs. hissedebiliyorsunuz. tüm konuşmaları samimiyet ve temiz bir iç dünyanın izlerini barındırıyor. yolculuğu boyunca her gece tek başına oturup, bir puro yakması ve uykusu gelene dek gökyüzündeki yıldızlara bakabilmesi, içinde nasıl bir dinginliğin ve kemalin olduğunu gösterdi bana. ayrıca david lynch, bu filmde amerika'nın güneyini bir mahalle gibi, güvenli ve emin resmetmiş. alvin'in karşılaştığı tüm o insanların arasında bir tane bile bozuk süt içmiş ademoğluna denk gelemedik. realiteyle bu portreyi karşılaştırmak istemiyorum. dünyada bu tür yerler ve güzel insan toplulukları var. acımasız bir kapitalist sistemin işlediği abd'de bile, yer yer masumiyet tarlalarına denk gelebilir insan. son olarak şunu söyleyeyim; david lynch gerçekten de biraz puşt bir sinema kişisi. kendisinin sinematografisini bilenler, filmi izlerken birçok noktada zaten "lan acaba bu şimdi bize bi ibnelik yapmasın?" demeye hazır, diken üstünde otururken, yönetmen kendisi de ansızın kestiği relax güney müziklerinden sonra gerilim dolu kısa parçalarla "şimdi ananı laciverde boyayacağım" deyip, sizdeki o gafleti dağıtıyor. "klasik bir lynch filmi izlemiyorsun. ama ayağını da denk al bence" diyor sanki dallama. neyse ne... güzel ve son derece naif bir film, the straight story. bu filmden alacağınız derslerle belki büyük adam olmazsınız ama, daha iyi bir adam olabilirsiniz.
normal fimleri anlaşılmıyormuş bu adamın. bu filminin de duygusu anlaşılmıyor kardeş.
spoiler içerir. o kadar şey yazılmış bir kişi de çıkıp "neden -çim biçme makinesiyle- gidiyor" dememiş. ya da demeye gerek duyulmamış da ben mi sivrilik yaptım bilmiyorum. neyse, şimdi bu adam isterse para biriktirir otobüs bileti alır ya da madem kendisi gidecek, çim biçme makinesi yerine en ucuzundan bi araç falan alır. ama istiyor ki kardeşi "buraya kadar bununla mı geldin? beni görmek için?" desin. onu görmek için ne kadar cefa çektiğini görsün istiyor. evet. neyse. sıccacık bir film.
verdiği huzur, o yol manzaraları o harika müzik ile hayatımda izlediğim en güzel, tekrar tekrar izlenesi fim. hele de benim gibi yol hikayelerine ayrı bir düşkünlüğü olanların hiç zaman kaybetmeden izlemesi gereken başyapıt. çekimleri sırasında richard farnsworth kemik kanserinin son aşamasında ve bacakları gerçekten felçliymiş. tüm çektiği acılara rağmen gösterdiği çabayla herkesi kendine hayran bırakmış. filmi izledikten sonra bunu öğrenip o çektiği acının gerçek olduğunu anlayınca içine bir şey oturuyor insanın. --- spoiler --- alvin'in çim biçme makinasıyla gitmesinin nedeni; filmin başında yaşadığı rahatsızlık ve doktora zorla götürülmesi sonucu doktorun artık araç kullanamayacağını söyleyerek ehliyetini yeniletmemesidir. kızı da hatta ben seni götüremem, işleri bırakamam tarzı şeyler söyler, alvin de, hayır, zaten bu benim tek başıma çıkmam gereken bir yolculuk diyerek çim biçme makinasıyla yola koyulur. --- spoiler ---
