leeds united'ın başında brian clough'un geçirdiği 44 günü anlatan film. david peace'in aynı isimli romanından uyarlanmış. hartlepool ve derby county'nin başında clough yardımcısı peter taylor ile başarıdan başarıya koşuyor. taylor olmadan giriştiği leeds işi uzun sürmüyor. yönetmen tom hooper. 27 mart'ta britanya'da sinemalardaymış. menajerin ele alındığı bir futbol filmine aşina olmayan bünye merakla bekliyor. trailer: http://www.youtube.com/watch?v=lyzsswqpk6s
filmde mevzu bahis isim brian clough olunca nottingham forest günlerini izleyeceğinizi sanıyorsunuz ama daha evveline gidiyor. bana göre gayet başarılı bir film...
futbolseverlerin ıskalamaması gereken leziz film. seyrettiğim futbol filmleri içindeki en güzel tadı bu filmden aldım. ayrıca konuşulan komik bonservis / maaş / tazminat bedelleriyle futbol ekonomisinin 30 senede nereye evrildiğini de çok net gösteriyor.
her futbolseverin seyretmesini tavsiye ettiğim , hele bir cm/fmseverseniz kesinlikle kaçırmamanız gereken harika bir film. bir teknik direktörün yönetimle futbolcularla ve medyayla ilişkileri, antrenman, scouting, alt liglerden en tepeye çıkış hikayeleri, her şey var filmde. brian clough kimmiş bilmeyince daha da zevkli oluyor. --- spoiler --- filmin sonunda clough'ın 70 lerin sonunda nottingham forest'i avrupanın zirvesine çıkaran kişi olduğunu görünce yüzüme aptal bir sırıtış yerleşti. hikayenin böyle bitmesi gerçekten çok tatmin ediciydi. bir de clough'ın aklı sıra blöf yaparak derby county yönetimine ultimatom vermesi ve akabinde kovulması, duruma aşina olan her fmciyi koparan bir sahne olmalı. --- spoiler ---
17 ağustos 2006'da yayınlanan ingiliz yazar david peace'in aynı adlı romanından uyarlama. kitap basıldığı anda futbol üzerine yazılmış gelmiş geçmiş en iyi roman olarak adlandırılmıştı. ingiliz futbol tarihinin en iyi hocalarından olan ve 2004 yılında hayata veda eden brian clough'un leeds united'ın başında, sadece 44 gün süren teknik direktörlük dönemini anlatıyor the damned united. clough 1974'te leeds united'ın başın geçtiğinde görevi ingiliz milli takımının başına geçen don revie'den devralmıştı. ancak bir problem vardı ki futbolcular kendilerini 2 kez lig 2 kez de uefa şampiyonu yapan 13 yıllık hocaları revie'den sonra clough'u kabullenememişlerdi ve ona hiçbir zaman ısınamadılar. clough yönetimindeki leeds lige 6 maçta 4 puanla başlayınca ve bu son 15 yılın en kötü başlangıcı olunca ingiliz teknik adam o zamana göre çok yüksek bir rakam olan 98.000 pound gibi bir tazminatla kovuldu. sonrasında da 18 yıllık şaşaalı nottingham forest kariyeri geldi. film bu "lanetli" gibi duran 44 gününü anlatıyor clough'un. bir kere green street hooligans gibi, victory gibi, goal gibi (bu seriyi hiç sevmem belirteyim, pembe dizilere benzetiyorum) adrenalin yüklü, insana üst düzey gaza boğan futbol filmlerinden hoşlanıyorsanız bu filme ısınmanız zor olabilir. zira filmde başarının, şaşalı günlerin, elde yükselen kupaların, kahramanlıkların hikayesi yok. arkadan kuyu kazmanın, grupçuluğun, husumetin ve başarısızlığın hikayesi var. clough'un leeds günleri tam bir kabus havasında anlatılmış. futbolcular onu sevmiyor, eski teknik direktörün gölgesi sürekli üzerinde. öyle ki kulüp başkanı bile ona hiç bir zaman ısınamıyor. bu anlamda don revie ve aslında ingiliz futbolunun en büyük oyuncularından birisi olarak bilinen "captain of the crew" billy bremner tam bir sabotajcı olarak çizilmişler. zira bremner'ın başını çektiği oyuncular filmde önce clough'un derby county ile avrupa kupalarındaki performansına, sonra da leeds'deki günlerini sabote ediyorlar (tabii filme göre). bunu filmi izlediğinizde açıkça göreceksiniz. filmin bazı bilgi yanlışları da var. örneğin filmde clough, derby'den ayrıldığında yerine geçen oyuncu dave mackay'ın, aslında o anda derby'de forma giymediği ve 2 yıl önce takımdan ayrıldığı gibi. ayrıca clough'un derby'den ayrıldıktan sonra leeds'in başına geçişi arasında peter taylor'la beraber brighton hove & albion'da görev yaptığı kısa süre de atlanmış. bbc yazarlarından pat murphy filmle ilgili 17 bilgi hatası saptamış. tabi asıl tartışma filmde leeds oyuncularına ve revie'ye yöneltilen iddialar hakkında. örneğin, dönemin leeds oyuncularından johnny giles, kitap basıldığında, filmde anlatılan bazı olayların hiç yaşanmadığını ileri sürmüştü. bizzat clough'un ailesi bile filmi onaylamadıklarını açıkladılar. ha ama bunların tümü bir kenara bırakılırsa filmi son derece beğendiğimi söylemeliyim, ki bunca eleştiriye rağmen eleştirmenlerce bir hayli beğenildi. saha içindeki mücadeleye çok az değiniyor film. daha çok bir soyunma odası koridorları hikayesi. özellikle derby'nin birinci ligde kendi evinde leeds'e karşı oynadığı ve 2-1 kazandığı maçta, clough'un soyunma odasında olduğu sahne enfes. michael sheen, jim boradbent ve timothy spall da olağanüstü olmayan ama gayet iyi oyunculuklar sergiliyorlar. bir oyuncu grubu, teknik adamın kellesini nasıl alır? sorusunun cevabı. oyuncularıyla arasında uçurum olduğunu düşünen her teknik adamın en az iki kez izlemesi gerekiyor. tabi tüm futbol sevdalıların da. http://vliegendenederlander.blogspot.com/…ed-2.html
futbol üzerine kaliteli eserin çok az bulunduğu sinema dünyasında, kurgusu ve olayları aktarışı oldukça güçlü, başarılı bir film. filmle ilgili çok bir şey anlatmak istemiyorum ki bir solukta izlenebilen yapısı bozulmasın. sadece 1969-1974 yılları civarında geçen bazı sahneler, bana şu anki türk futbolunu anlattı, sanırım futbol kültürü ve anlayışında da bir 40 sene gerideyiz. zira filmde anlatılan (ya da o yıllarda reelde yaşanan olayların) birçoğunu ben halen, günümüz türkiye'sinin futbol anlayışında görmekteyim... hazır türk futboluna bok atmışken, başka bir konuya da değinmek isterim... malumunuz ingiliz devlet televizyonu bbc gerek belgeselleri, gerek dizileri ve gerek de bu gibi filmleri ile yıllardır çok başarılı işler yapıyor ve yapmaya da devam ediyor... geçenlerde ise atv televizyonu, allah başımızdan eksik etmesin ahlakımızı koruyan rtük tarafından, ceza aldığı bir program nedeni ile ilgili programın saatinde belgesel yayınlama cezasına çarptırıldı. belgesel bir trt yapımı olan, "ruhlar ve insanlar" benzeri abuk isimli bir şeydi... dünyayı, insanları ve ruhani dünyayı, ruhların dünyevi işler ile bağlantısını ve önemini anlatan muhteşem bir eserdi... gözle göremediğim ve varlığını kanıtlayamadığım bir olguyu bana anlattığı ve kültürümü artırdığı için trt'ye bir kere daha teşekkür ettim. --- spoiler --- film bittikten sonra, ah bir de nottingham forest ile avrupa'nın zirvesine yükselişte yaşananları izleseydik diye bağırdım... --- spoiler ---
aslında bir futbol filmi olarak lanse edilmeyebilir. brian clough bir iş adamı olsaydı, sahibi olduğu şirketlerde de aynı hikayeler geçecekti. o yüzden ''aayy futbol filmi'' diye futbolu sevmeyen arkadaşlarımızın kenara atmaması gereken bir film. daha çok brian clough'un ikili ilişkileri, başarıları, başarısızlıkları anlatılıyor. oturduğumuz tribünlerin önünü değilde, kıçımızın altındaki betondan göremediğimiz soyunma odasını anlatıyor.
boyle bir film nasil gozumden kacmi$ bilemiyorum. dun oturdum, izledim. son dakikalara girdigimde film boyle bitmemeli diye kendi kendimi yedim. acayip keyif aldim sonuyla da, konuyu i$leyi$iyle de.
o brian clough gerçek hayatta da bu kadar ukala bir tip idiyse ne derby ne de nottingham forest lig birincisi olurdu bence.
bu filmi izledim, beğendim. filmin çıkış noktası aynı isimle yazılmış olan bir kitap. kitabın da odak noktası brian clough'un leeds teknik direktörü olarak geçirdiği 40 küsür kabus gibi gün. ancak filmin yönetmeni clough'un leeds öncesi dönemini fazla detaylı incelemiş, leeds'te yaşananlar bile biraz ikinci planda kalmış. clough'un yardımcısı peter taylor ve derby county yönetimi ile yaşadıkları bile daha ön plandaydı sanki. hal böyle olunca insan leeds döneminin sonrasını da izlemek istiyor, çünkü haliyle brian clough kariyerinin en büyük başarılarına leeds'ten sonra nottingham forest'da ulaştı. ama film öyle çat diye bitiveriyor. filmi izledikten sonra meraklandım, biraz araştırma yaptım. ilginç şeyler öğrendim. mesela film bize peter taylor ile brian clough'un arasındaki müthiş ilişkinin leeds teklifiyle birlikte bozulduğunu, ama sonra tekrar düzeldiğini ve birlikte nottingham forest ile başarılara birlikte koştuklarını anlatıyor. yani bir "and they lived happily ever after" hadisesi. ancak filmin böyle sonlanması bence izleyiciyi yanlış yönlendiriyor. çünkü nottingham forest döneminden sonra bu ikilinin arası fena bozulmuş. yıllar sonra derby takımına teknik direktör olan peter taylor, brian clough'un nottingham forest'inden bir oyuncuyu ona haber vermeden transfer eder. büyük olay çıkar ve ikili bir daha ebediyen konuşmazlar. ancak peter taylor'un 1990 yılında ölmesinin brian clough'u yıktığı söyleniyor. brian clough otobiyografisini de peter taylor'a ithaf etmiş. resmen kader arkadaşı olmuş iki adamın ilişkisinin böyle bozulması hakikaten üzücü. ve tabi adamların futbola ne kadar değer verdiklerini gösteriyor. bir futbolcu için yıllara dayanan dostluğu fırlatıp atabilecek kadar futbol sevdalısı adamlar. ikinci olarak, film her ne kadar brian clough'u yüceltse de clough'un ailesi bu filmin yapılmasına karşı çıkmış. ingiliz medyası da filmde bir dizi tarihi hata bulmuş.
gecenin 01.30 unda, sadece bir kaç sahnesine bakmakiçin açıp 03.00 e kadar izlediği uğruna koca pazartesiyi uykusuz geçirdiğim ama yine de izlediğime pişman olmadığım harika film. brian clough'u, koskoca brian'ı, üç paralık komplekslerin girdabında bir adam gibi göstermeleri beni üzdü. bir de brian clough - peter taylor ilişkisi bana ersun yanal - mesut bakkal ilşkisini hatırlattı. bu ikili de bozulmayacaktı aslında... filmi izleyince iunu bir kez daha anlıyorsunuz ki; futbol akıllı adam işi değil :)
--- spoiler --- en etkileyici sahnelerden biri hiç şüphesiz ki dave mackay'ın transferi hakkındaki telefon konuşması ve ardından clough'un evden tüymesidir. özellikle clough'un gözlerindeki ışığa dikkat etmeli, yemek sırasında gelen telefonu uzattığı için ebeveynden azar işiten çocuklara benziyor ikisi de... --- spoiler ---
filmi izleyen korsan cd'ciler brian clough-peter taylor ilişkisini yanlış anlayıp "ibne teknik ekip" diye kapak yapacak diye o kadar korkuyorum ki sözlük, o kadar olur.
http://www.youtube.com/…xxsrt2yg8es&feature=related
http://sakallism.blogspot.com/…futbolun-laneti.html
--- spoiler --- -who do you bloody think you are? -brian clough. brian howard clough --- spoiler --- repliğiyle biz 80'ler cocuklarına mourinho'nun yaşam hikayesini izliyormuşuz hissi uyandıran enfes film.
clough'ın yerden oynamakla ilgili aforizmasına leeds ile ilk maçını oynamadan önce oyuncularına gaz vermek için leeds'i överken "bunlar en iyileri topu yerden nasıl oynanacağını bilirler" diyerek atıf yapılmış. keza derby başkanına nutuk atarken de derby'nin işçilerin, halkın takımı olduğunu filmdeki clough'dan da duyuyoruz.
futbol ve sinemayı hayatında yaşamış herhangi bi anında yaşamış yaşlısı genci erkeği dişisi bu filmi tabi ki izlemeli. futbolun vatanı denen ingiltere'nin bugunlere nasıl geldiğini, bundan 40 sene önce ne halde olduklarını görmek acayip zevk verdi bana. acayip acayip. brian'i canladıran aktör kardeşimiz gülüşüyle, bakışlarıyla bambaşkaymış. dönemine yetişemediğiniz bi adamı hissetirebiliyordu. hayır, bu yavuz'un minibusunun fatih terimi taklit etmesi gibi bir şey değil. bambaşkaymış diyorum! film 44 günün üzerine kurulu, ama o güne nasıl gelindiği önemli. ortada bi hırs var, bi tutku var. takıntı var. o yüzden film, haliyle romanı işlenmek isteneni muazzam bi kurguyla sunuyor. geberdim keyiften. derby'nin çıkışını gösteren puan tabloları [in dı tabele] geçişleri, gerçek görüntülerdeki o sert ingiliz futbolu, goller, aman allahım!!! chairmanlerin futbola bakışı, ufak bi şehrin o zamanlarki yıkık dökük stadyumu, futbolcuların bildiğin çimenlikte antrenman yapmaları, sigara içmeleri, birbirlerine hayvani şekilde girişmeleri, yumruklaşmaları apayrıydı. bugun bank asya 1.liginde bile konuşulmayan paraların tazminat olarak odemesinin leeds yonetimi nasıl çileden çıkardığı bile garip. evet, şu anda birine desek, ingiltere 40sene önce böyleydi diye... bilemiyorum, bunların bize ikişer defa 8 [aslında üç diyelim] atmasından mı şaşırıyorum? böylesine bir gelişim, sadece ingiltere için değil tabi... şimdi thy sponsor oluyor takımlara. koca koca uçaklarla gidiyorlar. futbolun nereden nereye geldiğini de farketmeden her defasında şaşkın suratlarla yüzümüze vuruyor film. işte o yüzden süper!! hah! edit: filmin 90+3 dakika olması da ayrı bi güzel sanki...
şu ana kadar izlediğim en güzel futbolla alakalı film kesinlikle. niye nottingham forest'la yaşadığı başarıların anlatılmadığı filmden sonra tek sorgulanabilecek şey belki de ama galiba yapımcılar nottingham forest'la kazanılan başarıların nasıl geldiğini yani brian clough'un o noktaya nasıl geldiğini anlatmaya çalışmışlar. don revie'yle beraber katıldığı tv programının bile nottingham forest'la kazandığı başarılarda büyük payı var gibi duruyor. orada yediği ayarlar sanırım kendisine avrupa şampiyonluğu olarak geri dönmüş. hatta o kadar çok ayar yedi ki 2 kere avrupa şampiyonu olmuş herifler. o değil de az biraz fm geçmişi olan bi insanın bu filmi beğenmemesi, hatta bu filme objektif yaklaşabilmesi çok zor. kendi evlerinde oynadıkları leeds united maçında heyecandan maçı izleyemeyen ve soyunma odasında oturan clough'un ruh halini sanırım hepimiz az biraz anlayabildik. ya da başkana göz dağı vermek için istifasını sunduğunda kafasındaki planları hissedebildik. sonuçta biz de yanlış zaman ve yanlış yerde verilen ultimatomlar sonucu bol bol işsiz kalmış nesildeniz. transfer parası olmadığı için clough'un başkana küfürler savurduğu sahnede filmi durdurup clough'u ayakta alkışlamaya başlamamla fm 2010'u neden bilgisayardan sildiğimi düşünmeye başlamam bir oldu zaten. allah sizi inandırsın ben de fm 2007'de ingiltere 4. liginden stockport county'i alıp 7 senede avrupa şampiyonu yapmıştım. bakarsınız bi gün benim de filmimi yaparlar. hala save dosyalarını saklıyorum zaten, hayatımda en büyük başarı ne de olsa.
brian clough : i wouldn't say i was the best manager in the country. but i'm in the top one. gerçek bir futbol filmi. bir futbol adamının hayatının futbol merkezli olduğunun resmi. izledigimiz en ayarinda futbol içeren film. çünkü %100 futbol söz konusu. tabi ki aile, dostluk, başari, üzüntü ve yalnızlık var. ama hepsi futbolun içinde. onunla alakalı. clough gibi bir adamın karakterinin inceliklerini onu yüceltmeden anlatabilen bir film. clough ingilterenin yetiştirdiği en büyük menajerlerden biri. nottingham forrest ile kazandigi basarilar ortada. ama bu film onun lanetli dönemine ve o laneti yaratan sürece deginiyor sadece. bunu kurgusal oyunlar ve iyi performanlarla süslüyor. herseyi ayarinda olan izlendiginde mutlaka keyif alacağınıziz başarılı bir kitap uyarlaması. her iyi futbol filmi gibi yine ingiltereden. *
bugüne kadar yapılmış en iyi -açık ara- futbol filmi. --- spoiler --- küçük bir taşra takımı nottingham forest'i devraldılar. 1979'da `avrupa şampiyon kulüpler kupası`nı kazandılar ...ve 1980'de bir kez daha. bugüne dek hiçbir ingiliz teknik direktör bu başarıya ulaşamadı. brian clough - ingiliz milli takımının başına geçmemiş - en büyük teknik direktördür. --- spoiler ---
futbolu severim, sinemayı severim, futbolu konu edinen sinemayı daha çok severim. çok güzeldi lan. futbolun sadece futbol olmadığını ya da futbolun sadece gol olmadığını, alt hikayelerinin çok daha güzel olduğunu bir kez daha anlamış ve tatmış biri olarak ayrılıyorum ekranın başından. meşhur ingiliz soğukluğundan eser yok filmde. tabi ki filmin zirvesi barışma sahnesi.
--- spoiler --- "they love me for what i'm not... ... they hate me for what i am." --- spoiler ---
çok iyi bir film eyvallah, özellikle clough'ın hayranı olarak ekstra zevk aldım izlerken ama o dönemleri yaşayanlar ve olayların bizzat kahramanları filme çok tepki gösterdiğinden, hatta bazıları dava açtığından gerçeklik derecesiyle ilgili kafamda soru işaretleri de oluşmadı değil. onun dışında bahsedildiği üzere iyi kötü fm/cm oynayıp o heyecanı tatmış birisi brian clough'ı anlamakta zorlanmayacaktır, üstüne eklenen şahane bir "kaybeden/kazanan" hikayesi de çabası. o değil de imdb'de amerikalıların filme tepkisini ve ingilizlerin karşılıklarını okumak eğlenceli oluyor heh.
--- az da olsa spoiler içerir --- sadece ingiltere'nin değil, dünyanın gelmiş geçmiş en iyi teknik direktörlerinden birinin hayatının en kötü 44 gününü merkez alan film. bizim cm'de bile çoğu zaman hile-hurda ile başarı kazandırdığımız ufacık takımları tarihe geçiren bir adamın kariyerinin en dip noktasını filme almak da ayrıca ilginç olmuş. şahsen izlerken çok keyif aldım. hele gerçek hayatta da kıl olduğum leeds'le kapışmalar bana ayrı bir tat verdi. her ne kadar filmin uyarlandığı kitabın gerçeği bütünüyle yansıtmadığı, hatta fanteziye kaçtığı söylense de ingiliz futbolunun geçmişini biraz bilen biri için filmde anlatılanların gerçeklerle en azından uyuştuğu görülebilir. futbol konulu filmleri seven biri olarak bu filmi de oldukça beğendim. özellikle michael sheen'e kusur bulamadım. adam ben üstün yetenekliyim diye bağırıyor. don revie'yi canlandıran colm meaney, üstat jim broadbent de rollerinin hakkını vermişler. peter taylor'ı oynayan timothy spall da biraz fazla dramatik oynasa da sırıtmıyor. ayrıca filmde geçen bazı sözler var ki, insanın hat sanatıyla yazdırıp duvara asası geliyor. brian clough'ın "ülkedeki en iyi menajer olduğumu söyleyemem. ama kesinlikle ilk birdeyim." sözü çok hoşuma gitti misâl. derby başkanının juventus maçı arifesindeki leeds karşılaşmasından önce clough'la olan tartışmasında sarfettiği "futbolun gerçeği şudur: başkan büyük patrondur. ondan sonra yönetim kurulu gelir. sonra icra kurulu, sonra taraftarlar, sonra futbolcular ve nihayet, en sonunda, listenin en altında, diptekilerin de dibinde bir kişi gelir ki, neticede onsuz da yapabiliriz: koduğumun menajeri!.." sözleri de futbolun acı bir gerçeğini suratımıza çarpıyor. bir de clough'ın filmin sonunda revie'yle olan televizyon tartışmasında söylediği "5 sene sonra ikimizin de nerede olacağımızı göreceğiz." sözü gerçekte de aynen bu kelimelerle söylendiyse brian clough'a şapka çıkarmaktan başka bir şey gelmez elden. zira 5 sene sonra ikisinin de kariyeri birbirine tamamen zıt gitmiş, clough efsane olup çıkmıştır.
(bkz: man of the world)
http://kultursepeti2.blogspot.com/…mned-united.html
brian clough'un "20 dakika konuşuruz ve benim haklı olduğuma karar veririz" dediği röportajın gerçek videosu: http://www.youtube.com/watch?v=fu3d-ikyido demek ki özgüveni (ya da egosu) filmdeki kadar sağlammış
futbol üzerine güzel filmlerden biri,
arkadaşlarımla birlikte green street hooligans,goal serisi,football factory,victory gibi pek çok futbol konulu filmi güzel de berbat da olsalar beraber izledik.çünkü bu oyunu çok seviyoruz.green street hooligans'tan sonra united diye bağırdık evin içinde,şu an west ham united'a acaip bi sempatimiz var,goal'de amma sevinmiştik santiago takıma girince,ne şaşırmıştık beckham'ı zidane'ı shearer'ı görünce,filmden sonrada sabah ilk işimiz kalkıp halı sahada frikik filan atmak oldu.football factory'den sonra hiç bişey olmadı küfür edip uyuduk.bu filmi izleyeceğimiz zamansa hep bi aksilik çıktı kapamak zorunda kaldık,uzun zamandır bilgisayarımda duruyodu the damned united.bi bakıyım nası bi şey miş derken brian clough'u anlatıyormuş,film daha da ilgi çekici hale geldi benim için.clough'un efsanevi nottingham forest dönemi öncesini anlatması ise daha bir merakla izlememi sağladı.güzel ayrıntılar,iyi oyunculuklar var.film girişte yazdığım filmlerle kıyaslanınca konusu futboldan çok biyografik olmasına rağmen,güzel oyunu daha da çok sevdiriyor,bizim ülkede niye böyle filmler yapılmıyor diye sorduruyor.green street hooligans'tan sonra izlediğim en iyi futbol filmi.en kısa zamanda arkadaşlarıma da izletmeliyim.
defalarca seyredebilecek,şimdiye zamanki en güzel futbol (spor ) filmi..
bir sinemaseverin es geçmemesi gereken ufak başyapıtlardan biri. ancak bu filmden asıl tadı benim gibi menejerlik oyunları ile büyümüş nesil alacaktır. kesinlikle bir futbol adamı için yapılmış en iyi filmlerden biri. e tabi futbolun beşiği olan ingiltere'den çıkması da filme güzel bir tad katıyor. koca kafa brian clough'ı yeni nesillere tanıttığı için bile sevilebilir. teknik olarak da bir dönem filmi için kesinlikle kusursuz. renkler kayıtlar o kadar güzel yakalanmış ki sanki belgeselmiş gibi bir havası var. michael sheen gibi son yıllarda ingiltere'den çıkmış en iyi aktörlerden birine de başrolü vererek futbol filmleri arasında şampiyon olmayı garantilemiş bir yapım.
dün bir köşe yazısı ile haberdar oldum bu filmden.. nasıl kaçırmışım bilmiyorum imdb 'yi referans alıp izlerim ne izleyeceksem. ama kaçmış işte. iyi ki de kaçmış. biyografik işlere olan sevdamdan mıdır yoksa son dönemin "iyi film" kıtlığından mı bilinmez; bu film ilaç gibi geldi. hani şu "3 saat daha sürse, gözümü kırpmadan oturur izlerim" filmlerinden. izleyin. izlettirin.
içinden futbol geçen en güzel film. biteli 1 saat oldu ve yüzümdeki kaykık gülümseme hala geçmedi. ama bu filmi futbol ile sınırlamak terbiyesizlik olur. konunun futbol olması tamemen brian clough'un meslek seçiminden kaynaklanıyor. yoksa genç brian ben kütüphane görevlisi olacağım deseydi de bu film yine bu kadar güzel olurdu gibi geliyor bana.
birçok kişi gibi benim de izlediğim en güzel futbol konulu film. şimdiye kadar adını hiç duymadığım * bir teknik direktörün (bkz: brian clough) hayatının bir kısmını anlatan filmdir. (bkz: based on a true story) --- spoiler --- filmin en güzel sahnesi brian'ın yardımcısından özür dilemeye gitmesi ve yardımcının ona diz çöktürüp söylediği cümleleri tekrar ettirmesiydi. --- spoiler ---
sözlükten sevdiğim bir arkadaşım vesilesiyle haberdar olduğum ve söylediği ertesi günü zor olarak bulup izlediğim filmdir. ancak tabi muhabbet ; futbol, ingiltere vs ile geçtiği için tavsiye etti ben de son izlediğim birkaç filmde tatmin olamadım. konu farklıydı. holiganlık yok, sikişmek yok, küfürleşmek falan yok, alkol yok. çok farklı ve çok ayrıydı. "bir bakalım buna bu nasıl?" diye ulan zaten brian clough'un hayatını anlatıyor. muhteşem olmuş tek kelimeyle. hani spoiler falan vermeye gerek de yok. futbolu seviyor musun? çok sıkı veya orta karar bir takipçisi misin? bir dönem futbol oynadın mı? teknik direktör olayları cartlar curtlar vsler özetle futbolla biraz ilgin varsa izle arkadaşım. cidden müthiş bir film. diyaloglar, renkler, arka planlar falan cidden özenilerek yapılmış. film 1960-1970'li yıllar arasında geçiyor ve bir tane garipsenecek detay yok. her şey müthiş. kameralar, kıyafetler, araçlar, evler falan her şey büyük bir uyumla. dönem filmi çekmek zor, dönem futbol filmi çekmek ise çok çok zor bence. zaten eski görüntüler ve röportajları da araya sıkıştırmışlar, filmden ziyade bir belgesel tadı da alıyorsunuz. her bakımdan süper. zaten bir ayarlar veriyor film boyu, bana hep "vay amına koyim" tepkisi verdirmiştir. senaryo falan değil adam bildiğin bunları zamanında yapmış, etmiş, eylemiş. birkaç tane spoilerlı unutulmaz diyalog yazmazsam tutamam kendimi ; --- spoiler --- - sen kendini ne sanıyorsun? + brian clough. - en iyisi ben miyim orasını bilmiyorum ama top 1'deyim. - seni en yetenekli genç teknik direktör olduğunu düşünerek bu takımın başına getirdik. + en yaşlısı da benim. --- spoiler --- ve daha bunun gibi birçok ölümcül ayarı film boyu çatır çatır verir brian abimiz. izleyin çok seveceksiniz.
çok güzel film.her futbolsever izlemeli
insana 2-3 yıl sonra football manager'ı tekrar kurduran film.
film harika. michael sheen döktürmüş fakat değinmek istediğim başka bir nokta var ki; stephen graham'a hastayım arkadaş. nam-ı değer billy bremner. döktürmüş filmde.
--- spoiler --- futbolu sadece bir oyun olarak seven birisiyim ve iyi ki de bu filmi izlemişim diyorum şu anda. hatta duygulanmadım da değil. futbolun beşiği ya da futbolu gerçekten yaşayan insanların memleketi ingiltere'deki futbolu anlatan filmlerin yeri de apayrı oluyor gerçekten. green street holigans vardı benim bildiğim ingiltere futbolu üzerine kurulmuş film. bir de goal vardı ama o da 2.de baydı klasik olarak. film brain clough üzerine kurulmuş gibi görünse de aslında hayatımızdaki çok önemli bir önyargıyı tokat gibi yüzümüze vurmuş. bir sahnede brain clough, yardımcısıyla kavga ederken tarih seni yazmayacak beni yazacak diyordu, gerçekten de böyle değil midir? futboldan bir örnek vereceksek, türk futbol tarihinin en başarılı sezonlarını yaşayan fatih terim, müfit erkasap ve ekibi olmasa bu kadar başarılı olur muydu gerçekten? tırnak ve onun derisi diye benzetiyorum ben bu insanları gözümde. biri olmadan, öbürü işlevsiz. tarihte, siyasette, şurada burada başarıları genel geçer şekilde kabul edilmiş kişilerin arkasında, illa ki en azından bir destekçisinin olduğunu düşünürüm. insanlar da genel olarak sadece ana sahnede rol alan insana değer verirler, sırf bu haksızlığa vurgu yaptığı için bile bayıldım bu filme.. o yüzden bazı kısımların eksik gösterilmesi, mekan seçimi, oyuncuların rolü umrumda değil. bu arada filmdeki oyuncu brain clough'tan çok david o'leary'e benziyor. aha da link http://www.google.com.tr/…mode&cd=2&ved=0cbaq_auoaq bugün bir teknik direktör 5 farklı orta-üst düzey takımla şampiyon olabilir. mesela jose mourinho şimdiden 3 oldu ve 5'e gidiyor. ama iki farklı rezi ötesi takımla avrupa'nın en üst seviyesine çıkmak inanılır gibi değil. düşünelim tavşanlı linyit spor bu sene 2.ligde şampiyon oluyor, seneye süper lig'de şampiyon oluyor. 2 sene sonra şampiyonlar ligi yarı finalinde barcelona ile nou camp'ta mücadele ediyor. bunu başaran hoca daha sonra vanspor'la 3 yılda 3 lig yükseliyor. 5 ve 6.yılda iki kere arka arkaya şampiyonlar ligini kazanıyor. gerçekten bu nasıl mümkün olabliir? brain clough işte bunu 2 kere yaptığı için büyük insandır. tabi bu başarıda peter taylor'un emekleri yadsınamaz. şunu da eklemek istiyorum, kendisi hırslı olmasıyla eleştiriliyor ama kimsenin inancı yokken, gelip takımının gece yarısı küvetini bile kendi elleriyle temizleyen adam kendisinden başkası değil. yardımcısının ayaklarına kapandığı sahne yine bunun bir örneği. hırslı, popülist olup da bu denli alçak gönüllü bir insan da ben görmedim açıkçası. filmde bir can alıcı sahne var ki umuyorum ki gerçek hayatta aynen bu şekilde yaşanmıştır bu olay.. brain clogh leeds united'ta 44 gün çalıştıktan sonra kovuluyor. ama yönetimden bütün tazminat parasını istiyor ki bu 5 yıllık maaşa ve vergilere denk geliyor. leeds united yönetim kurulu sen kimsin lan ayağına yatıp kendisini eziyor. sadece 44 gün çalıştın diyor. o da masadan kalkıyor, tam çıkacakken ben brain clough'um diyor. bu denli müthiş bir ego, müthiş bir hırs, kendisinin gözlerinden okunuyor. bugün toplumumuzda kendisi gibi 3 profesör, 3 köşe yazarı, 3 siyasetçi kısacası her alandan 3 kişi olsa ülke olarak sırtımız yere gelmezdi bence. kısacası izleyin, izlettirin. --- spoiler ---
sadece futbolseverlerin değil, sinemaseverlerin de kesinlikle kaçırmaması gereken enfes film. konu itibariyle futbol odaklı olmasının yanında, aslında aynı zamanda bir insanın saplantı noktasına varabilen hırsının olumlu ve olumsuz getirileri işleniyor. sinematografi açısından ise olayların geçtiği yıllara ait teknik altyapının kullanılması ve gerçek maç görüntülerine, dönemin röportajlarına yer verilmesi, filmin anlatım dilini daha etkili kılmış. kendi çapımda futbolu iyi takip ettiğimi düşünen birisi olarak, brian clough efsanesini tabi ki biliyordum, ama ben de birçoğumuz gibi nottingham forest sayesinde. forest öncesi sadece kariyer tablosundaki istatistiklerden ibaretti benim için. bu film sayesinde o dönemin de en az forest dönemi kadar kutsal ve saygıdeğer olduğunu öğreniyoruz. --- spoiler --- yine ingiltere çıkışlı bir futbol filmi olmasından dolayı green street hooligans ile karşılaştırmadan da edemiyorum. özünde ikisi de aynı şeye, futbol tutkusuna vurgu yapan filmler. gsh bunu taraftar-tribün gözünden işlerken, tdu clough biyografisi özelinde teknik ekip yönünü ele alıyor. iyi de ediyor: gsh tribündeki duygularımızı yansıtırken, tdu ise adeta cm-fm karşısındaki ruh halimizin ete kemiğe bürünmesi gibi. ayrıca yine gsh'de yer alan west ham-milwall kupa eşleşmesindeki kura heyecanının benzeri, tdu'da derby-leeds eşleşmesi ve akabindeki heyecan olarak karşımıza çıkıyor. filmin sonunda şunu da tespit ediyoruz ki, kariyerinin ilk yıllarından günümüze mourinho'nun barcelona'ya beslediği hisler, clough'un leeds'a karşı beslediği ve rekabet duygularının alt metninde gizlenmiş tutkusuyla çok benzeşiyor. kariyerlerinin gelişimi ve diğer bazı kişisel özelliklerin de benzeşmesinin yanında, nihayetinde ikisini ayıran net bir çizgi var bence; brian clough'un temiz ve şampiyonlara yakışır bir futbolun peşinden koşması... --- spoiler ---
neredeyse george clooney'nin good night and good luck'ı tadına sahip, futbola övgü değil, kişisel bir hikaye. ama bir maç izlerken yerde top yuvarlayan adamlardan fazlasını görmesini sağlıyor insanın. babamın ya da erkek arkadaşımın futbol muhabbetlerine yabancılaşmaya başladığımı fark ettiğim zamanlarda tekrar izleyip şarj oluyorum. yani futbolla ilgilenmeyen sevdiklerinize izlettirin, biraz daha yakınlaşın.
hem futbolu hem de sinemayı sevenlerin izlememesi büyük bir hata olan film. --- spoiler --- özellikle nottingham forest'in şampiyon kulüpler şampiyonluklarını üstünkörü biliyorsanız;sondaki sürpriz koca bir hassiktir çektiriyor. ayrıca bu filmdeki (yani 70'lerin başındaki) leeds united'ın günümüzün barcelona'sıyla benzerliği de söz konusu,brian clough leedsli oyuncularla ilk görüşmesinde "bütün kazandığınız kupa ve madalyaları bir çöp kutusunu atabilirsiniz,çünkü hiçbirini adilce kazanmadınız,hepsini aldatmacayla kazandınız" demesiyle aklımda chelsea-barcelona maçında verilmeyen penaltılar,bisquest'in kendini yere atması ve hakemi izlemesi,her real maçında kıçını yırtan ve real'e kırmızı kart aldıran barçalılar falan gelmedi değil. --- spoiler ---
ada futboluna damga vurmuş brian clough un hayatından bir kesiti anlatan film. okuyabildiğim kadarıyla brian clough sadece bu kesitle anlatılabilecek bir adam değil, çok acaip işlere imza atmış gerçekten ancak o dönemde işlerin nasıl yürüdüğünü görmemiz iyi oldu. güzel film.
fm oynayanların mutlaka izlemesi gereken film. akabinde kendilerini bir anda ingiltere 2.liginde takım çalıştırırken bulabilirler. ben öyle yapacağım mesela. viva brighton & hove albion !
eğer fm fanatiği biriyseniz ve bu filmi izlediyseniz, filmden sonra fm'yi açıp notthingam forrest'i alıp "eski günlerine döndüreceğim ! ikinci brian ben olacağım !" dediyseniz sen de bizdensin arkadaş. http://img131.imagevenue.com/…594_not_122_520lo.jpg filmi izlediğimde fm 11 vardı. izledikten kısa bir sonra bir gazla aldım forrest'ı ve eski günlerine döndürdüm. hilesiz hurdasız, tıpkı brian abimizin taktikleriyle anasını ağlattım ortalığın. kadrom şuydu : http://img141.imagevenue.com/…6_kadro_122_477lo.jpg tabi bu 4 sezon sonra oldu. hali hazırda bu kadroda sadece 4-5 futbolcu bonservisiyle alınmıştır, geri kalanı free transfer olayıyla takıma kazandırılırken takımda başlangıçta olan birkaç futbolcuya da vefa yüzünden gönderilme isteğinde bulunulmamıştır. bir adet de 4 yılda premier lig şampiyonluğu ve ikinciliği elde ettim. bir lig kupası, 3 fa cup, 2 community shield ve bir de community shield ikinciliği elde ettim. vay be filmden nerelere ehehe. iyi bir gaz veriyor film ve tadı damağınızda kalıyor. şimdiden tekrar filmi izleyip, tekrar fm 12'den bir nottingham forrest oyunu açayım mı? diye düşünmeden edemiyorum kendimi.
seyrettiğim en güzel spor filmi . hele cm01/02 oyunu hala bilg.yüklü ise ,"ulan derby'i şampiyon yapmak bir şey mi ,ben northampton'u yapacağım " diye feci gaza gelip başlıyorsunuz,player search tuşuna basmaya . --- spoiler --- leeds'in ukala oyuncularına feci uyuz oldum , brian'ın kulüp tarihinin en önemli maçı (juventus) ile maçı varken 1 hafta öncesi leeds maçına tam kadro çıkması ve koridorda başkandan yediği ayar müthişti. not olarak otobüste yolculuk ederken seyrettiğim için dublajdı ama gördüğüm en güzel dublajdı ,çok beğendim. --- spoiler ---
david peace'in kitabı kıvanç koçak çevirisi ile nihayet sel yayınları tarafından lanet takım adıyla basılmıştır. esasen david peace'in tokyo üçlemesinin son kitabınının yayımlanmasını beklerken ondan önce bu kitapla karşılaşmak beklenmedik bir sürpriz oldu. çevirmenin de futbolla haşır neşir bir kişilik olması bu kitabın hakkının verildiğini gösteriyor. filmi de iyiydi, kitabı da şimdi alınacaklar / okunacaklar listeme kafadan bir numara olarak giriş yapmış oldu.
türkçeye lanet takım olarak çevrilmiş şu ana kadar izlediğim en iyi spor filmi. bittikten sonra derby county, nottingham forest, brighton ve leeds united'da kim bilir neler dönüyo acaba şimdi diye düşündürmüştür. 1965/1993 yılları arası ada futbolunun özetidir.
bir futbol sever olarak izlerken keyif aldığım film. takımı 2. ligin dibinden alarak lig şampiyonu yapmış ve başkana rest çeken bir teknik direktörle başkan arasındaki bir diyalogda , başkanın şu sözleri filmin tüm çarpıcılığını, gerçekçiliğini ve harikalığını gözler önüne sermektedir. başka söze gerek yoktur.. "sana bir tavsiyede bulunacağın. ne kadar iyi ya da zeki olduğunu düşünürsen düşün, televizyonda ne kadar afili arkadaşın olursa olsun futbol dünyasının gerçeği şudur: başkan patrondur. sonra yöneticiler gelir sonra klüp sekreteri sonra taraftarlar sonra oyuncu nihayet hepsinden sonra bu yığının en dibinde en altında hepimizin onsuz yapabileceği lanet olası teknik direktör gelir."
futbol filmi diyemeyiz pek. yani futbolun teknigi acısından bir sey anlatmıyor. biyografi zaten. muthiş bir kariyer orası ayrı ama filmi benim icin iyi yapan kariyer degil. michael sheen in oyunculuguyla film bambaska bir hal almıs ve sayesinde cok gercekci olmus. cok uzun zamandır beni böyle heyecanlandıran bir oyunculuk olmamıstı. adam zaten saglam bir uyarlamayı almıs sırtında tasımıs. flashback sevmeme ragmen bayıldım harika kullanılmıs filmin sıkıcı olma ihtimali tamamen kalkmıs boylelikle. ingiliz futbolu seviyorsanız the green street hooligans kadar olmasa da bu filmi de izlemelisiniz.
http://ustunidman.blogspot.com/2012/10/the-damned-united.html "the damned united brian clough... avrupa'nın en büyük kupasını -yoktan var ettiği- nottingham forest ile iki kez üst üste kazanma başarısını gösteren bir teknik adam. derby county'yi sıfırdan alıp beş sezonda ingiltere 1. ligi'nin zirvesine yerleştirebilen bir futbol dehası. 2004 yılının eylül ayında hayata gözlerini yuman clough'un ardınan 2006 yılında yayımlanan david peace'in "the damned united" isimli kitabın ardından 2009 yılında da aynı isimli film vizyona girmişti. filmde brian clough'un derby county ve leeds united maceraları anlatılıyor; fakat kronolojik bir sıra izlenmeden. hikayenin biri nasıl başarılı bir teknik direktör olunur; biri ise nasıl başarısız bir teknik direktör olunur sorularının cevabını veriyor. clough idealist, cesur, mağrur ve dik başlı bir teknik direktör olarak kurgulanmış. tabi ki neredeyse her an yanında yer alan ve iyi bir gözlemci(scout) olan peter taylor'la beraber. film 1974 dünya kupası'nda başarısız bir sonuç alarak elenen ingiltere milli takımının başına getirilen don revie'nin imzasıyla başlıyor. leeds united takımında revie'den boşalan koltuğa getirilen isim brian clough'tan başkası değil. takımın başına gelir gelmez devrim niteliğinde kararlar alan clough, 44 gün sürecek olan leeds united macerasına adım atmış oluyor. bir anda tarih 1968 yılını gösteriyor... 2. ligin son sıralarında mücadele eden derby county kupada 1. ligin zirvesindeki leeds united'ı ağırlayacak. bu ağırlamanın kusursuz olmasını isteyen clough günler önceden kulüpte hazırlıkların başlaması için uğraş veriyor. ancak maç günü gelip çattığında şu çok bellidir: brian'ın yaptığı hazırlıklar boşa gitmiştir. ayrıca hakemler tarafından kollanan leeds rahat bir galibiyet almıştır. aynı sezonun sonunda dipten zirveye yükselen derby county ikinci ligde şampiyonluk ipini göğüsler ve hikaye başlar... tom hooper'ın yönettiği filmde brian clough'u galli aktör michael sheen canlandırıyor. film 60'ların ve 70'lerin atmosferini başarılı bir şekilde beyaz perdeye aktarıyor. ayrıca ingiltere'nin kuzeyinin kasvetli havası ile güneyinin nispeten sıcak havası arasındaki farka da filmde zaman zaman vurgu yapılıyor. film, maç öncesi soyunma odalarında, antrenman sahalarında sigara içerken beyaz perdeye aktarılan futbolcular vasıtasıyla dönemin futbol kültürü hakkında da bize bilgi vermekten geri kalmıyor."
united filmi ile beraber indirmiştim torrentten. ilk önce united filmini izlemiş sonrasında da başından biraz bakmıştım the damned united'ın. fabrika bacasının gölgesinde derby sahasını görünce united kadar güzel bir film olduğunu tahmin etmiştim. çünkü aynı güzel manzarayı united filminde old trafford ile görmüştüm. brian clough' tanımayan biri olarak brian clough'ı tanımak açısından bile benim için yeterince güzel bir film oldu. o kadar şaşırtıcı bir hikayesi var ki bu teknik adamın. leeds kariyerinin bittiği ve tv programında don revie ile olan tartışmalarından sonra brian clough'ın hikayesinin biteceğini düşünmüştüm. ve hatta şöyle diyebilirim ki don revie'ye "5 yıl sonra hangimizin nerede olacağını görürüz" gibi atarlanmasının kuru laf olarak kalacağını düşünmüştüm. adam bildiğin hırs küpüymüş. ayrıca menejerlik oynamış herkesin yaşadığı başarıların filme çevrilmiş hali gibi. biz bilgisayar başında bu başarı hikayesini kazanmak için çabalarken bunu canlı olarak daha önce yaşamış birisinin hikayesini izlemek işte filmin en güzel yanıydı sanırım. ayrıca gece gece menejerlik oyunu kurdurucak kadar şükela.
