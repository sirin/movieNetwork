1942 tarihli bir preston sturges filmi. it happened one night'tan hatırlayacağımız claudette colbert kocasına para bulmak için ondan boşanarak yaşlı bir zengine iş atan fedakar kadını canlandırıyor. sturges'in kalburüstü yapıtlarından. her ne kadar filmi çok iyi hatırlayamasam da.
billy wilder çok büyük yönetmen fakat konu saf komedi yapmak ise, eski holivud'un yetiştirdiği en büyük iki isim bence ernst lubitsch ve preston sturges. lubitsch avrupalı, gıllıgışlı konulara "avrupai bir görgü" ile gülüyor. o sırada avrupa'da olmadığından olsa gerek. aynı dönemde renoir aynı avrupai görgüsüyle ağlıyordu filmlerinde. preston sturges ise daha amerikan. lubitsch gıllıgışlı durumları zarif bir şekilde çözmeye çalışırken, sturges'da gıllıgışlı durumlar çözülmesi gerekmeyen, bilakis daha da karıştırılması, çözülemez hale gelmesi ve sonunda bu çözülemezliğin yarattığı curcunadan zevk alma durumuna geçilmesiyle sonlanıyor. bu film de aha böyle bir film.
