kanada yapımı, oscar adayı muhteşem film. vasiyetinde çocuklarına memleketi lübnan'a dönüp abileriyle babalarını bulmalarını isteyen bir kadının gençliğinde yaşadığı sancılı yıllar ve çocuklarının bu geçmişle yüzleşmelerini konu alıyor. başından sonuna kadar seyirciyi perdeye kitleyen, iliklere işleyen bir öykü..
30. uluslararası istanbul film festivali kapsamında 14-15-16 nisan tarihlerinde gosterilecektir.
festivali beklemeyip izleyiverdim. enfes bir film. müzik, konu, oyunculuk.. üzerine bir şeyler yazmak için etkisinden çıkmayı beklemek gerek sanırım.
insanın psikolojisini bozan filmdir. yok ulan olmaz böyle şey, bi insana bu kadar acı fazla. izlemeyin filmi de, böyle üzülür, nefret edersiniz insanlardan. ne gerek var? çılgın dersane' yi izleyin.
festivalde bugün önce bu filmi ardından dardane biraderlerin ‘söz’ filmini izledikten sonra yansın bu dünya yok olalım hepimiz, başka türlü olmaz dedim kendi kendime. yahu insanın hayata uyanması öyle fena bir şey ki. yıllardır bu uyanıklığın ızdırabını çekiyorum oturduğum yerden. evet ya oturduğum yerden. bir kere film deyip geçemiyorsunuz çünkü gerçek hikayeler bunlar. böyle savaşlar, böyle korkular, böyle öfke, böyle vahşet, böyle insaniyetsizlik var da var. izledikçe duygular mı donuyor yoksa algılar açılıp da hareket mi artıyor bilemiyorum artık. --- spoiler --- diğer bazı filmler gibi bu film de iki tokat çaktı bugün. film izlerken çok ağlak olmayan beni bile garip bi şekilde hıçkırığa boğacak kadar etkiledi bazı sahneler. sanki elde düğme biri hüngürdetiyordu beni. kaçacak delik aradım bazı sahnelerde. bi utanç duydum hayattan, insanlardan, diktatörlerden, ırkçılardan, ev yakanlardan, tecavüz edenlerden, namus çığırtkanlarından, sadece kendi çocuğunu düşünenlerden, her türlü pisliği yapıp hiçbir şey olmamış gibi hayatına kaldığı yerden devam edenlerden… --- spoiler --- festival konuğu başrol oyuncusu film sonrası soruları yanıtlamak için oradaydı ama ben onu da bekleyemedim. böyle sanki bu kurmacaya kaynaklık etmiş gerçekten sıyrılıp entel bir muhabbetin içine girmek de ayıp geldi. ne pis dünya bu arkadaşım, nasıl temizleneceğiz bilmiyorum ki!
her sahnesinde "yok artık" dedirten, izleyiciyi duvardan duvara çarpan en sonunda da izlerken aklınızdan geçirmeye bile korktuğunuzla sizi karşı karşıya bırakan film. old boy ile yakın zamanlarda izlenildiğinde bünyenin kaldırmaması ihtimalini göz önüne almak gerekiyor.
gitmeden önce filmin aşırı didaktik olması, böyle daktilo efektiyle ekranda yazılar belirceğine dair endişelerim vardı. neyseki korktuğum gibi bir film çıkmadı hatta festivalde izlediğim en güzel filmlerden biri oldu.
(bkz: you and whose army?)
içimdeki yangın diye türkçeleştirmişler. mein herz brennt takıntısına kapıldığımız gün bu yangını görmek ayrı bir ilginçlikti. hayat garip. *
"bir artı bir hiç bir eder mi, jeanne?" repliğiyle özetlenebilecek, iç burkan dram.
çok etkileyici bir film olmuş, evet. daha çok insana ulaşsın daha çok kişi haberdar olsun istedim izlerken hep. ve dünyanın bir yerlerinde böyle yangınların durmaksızın devam ettiğini görsünler istedim. --- spoiler --- dönemin siyasi oluşumları hakkında daha çok bilgi verebilseymiş tam belgesel olurmuş. --- spoiler ---
lübnan asıllı kanadalı wajdi mouwad 'ın tiyatro oyunundan uyarlanan dokunaklı film. yönetmen koltuğundaki dennis villeneuve kanımca bir tiyatro oyununu uyarlarken bunu seyirciye hiç de çaktırmıyor. özellikle bazı sahneler epey de duygu sömürüsüne "gebeyken" bunları gayet uzaktan seyirciye göstermesi de yönetmenin bence başarısı. kurgusu, ışık kullanımı, yakın planlar gibi ayrıntılarla da yönetmenin diğer başarılarını sıralayabiliriz. müziklerde radiohead'den like spinning plates ve you and whose army seçimi nasıl da filme denk düşüyor, pek ala olmuş diyebilirim. bunu seven bunu da sever gibi olacak ama aynı dönemi anlatan 1998 yapımı west beyrouthfilmini de izlemeniz naçizane tavsiye edilir. maalesef geçmişin bugünden hiçbir farkı yok, her an her yürek bir yangın yeri, acılar gittikçe katmerleniyor.
tek kelimeyle süper film. söylenecek o kadar çok şey var ki sanırım bu yüzden 'susmak' en makbul olanı. ikinci defa bi filmden bu kadar etkileniyorum. (bkz: içimdeki deniz) edit: izleyeceklere bi tavsiye filme dair hiçbirşey okumadan gidip izleyin.
çember bir yerde tamamlanmak yerine sarmala dönüşür. sarmalın uzunluğu n sonsuza giderken hesaplanır. ya da insan hesapta olmayan şeylerle karşılaşır hayatta. değişkenleri savaş, nefret ve milliyetçilik olarak tanımlamakta fayda var. en azından film böyle yapıyor.
içinize düşürdüğü ateş köz olacağına her geçen saniye büyüyerek sizi sarar. bu durumda ateşe sarılmak en iyisidir çünkü dünya ateşten çok daha fazla canınızı acıtacaktır.
müthiş film. o şok edici finali olmasa keskin gerçekçiliği daha da katmerleşerek hissedilebilirmiş izleyende. izlediğimizin bir kurgu olduğunu yalnızca o son sahnelerde hissedebiliriz, öylesine güncel. yönetmenin kurgusu ve kamera açıları kadar, radiohead şarkılarının cuk oturması da dikkat çekici.
bir ağıttır savaşlara, farklılıklara yakılan. bir yıkımdır zaman geçse de insanın peşini bırakmayan. bir matematik sorusudur, bir artı birin bir edip edemeyeceğini soran. bir sondur, şok edip yüze sert bir tokat atan. bir başlangıçtır "hep beraber olmaktan daha güzel bir şey yoktur" diye haykıran. bir filmdir yedinci sanatı taçlandıran...
----klasik akademiye sallama kısmı---- in a better world'e en iyi yabancı oscarını kaybetmesinin arkasında ne yatıyor merak içerisindeyim. bıkmadılar okulda şiddet gören ezik çocuğun yanına çılgın bi yandaş alarak ortalığı sikip kavurmasından. ayrıca madem o muhabbeti seviyor akademi in a better world'den kat kat kan dondurucu olan klass'a neden oscar adaylığı bile verilmedi, o da ayrı bi konu. ----klasik akademiye sallama kısmı---- bunun dışında film gerek kurgusu gerek sahne geçişleri, soundtrack'i (radiohead şarkıları da denebilir) ve çekimleriyle gayet başarılı olmuş. oyunculuklar ( lubna azabal dışında) ve diyaloglar diğer kısımlar kadar başarılı olamamış maalesef. film hakkında tek eleştirebileceğim nokta da onlar zaten. ayrıca karanlık bir dönemde geçen bir film olarak siyasete bulaşmadan lübnan iç savaşı hakkında bilgiler vermesi gene filmin artısı olmuş. ne de olsa konusu itibariyle çok rahat biçimde hristiyan-müslüman çatışmasına göndermeler yapıp, hatta müslümanların yaptığı katliamlara daha fazla yer verip belki oscar jürisine selam çakar ve oscar'ı da alırdı. ama olayların hem içinde hem dışında olma çizgisini çok iyi ayarlamışlar. böylece siyasi mesajlar yerine nawal marvan'ın yaşadıklarına odaklayabilmişler izleyicileri. çok da iyi etmişler.
bu film mükemmel, süper ötesi ya da bunlara benzer birkaç kelimeyle geçiştirilebilecek filmlerden değil. insanın içine fazlasıyla dokunur ki kelimeler bile kifayetsiz kalır. ‘ --- spoiler --- simon : – bir artı bir iki eder.. jeanne : – ne.. simon : – bir artı bir iki eder , bir etmez.. jeanne : – hey ateşin var.. simon : jeanne.. bir artı bir , bir eder mi..’ --- spoiler --- işte tam bu sahnede başrol oyuncusun tepkisi görülmeye değerdi. "insan" kelimesini yeniden sorgulatırcasına beynimde kıvılcımlar çıktı sanki, mideme kramp girdi, başım döndü. gerçekler acıdır, evet. ama bu filmde daha da acıydı, yüze acımasızca çarpıyordu. çok film izledim, çoğunun etkileyici sahnesi vardı; etkilendim, film hakkında düşündüm, yorum yaptım ama bu film çok farklı diğerlerinden. "jeanne.. bir artı bir , bir eder mi" repliği kadar canımı hiçbir replik acıtmadı.
"sindirimi mümkün olmayan demirden bir leblebi misâli içimdeki yangın'ı izlerken, insanlığınızdan utanç duyacağınız sahneler öyle yoğun üzerinize geliyor ki değil kaçınmak, kıpırdıyamıyorsunuz bile.. sinemadan çıkışta ise, sizi koltuğunuzda âdeta köşeye sıkıştıran, ırk ve din şovenistlerinden, açık-gizli diktatörlerden, namus bekçiliğinde üstüne adam tanımayan tecavüzcülerden, her haltı yiyip sanki hiçbir şey olmamış gibi yaşantısını sürdürebilen işkencecilerden, tabii ki savaşlardan ve de şu berbat hayattan nefret ettiğinize 'emin' oluyorsunuz.. etkisini, en azından gün boyunca iliklerinizde hissedeceğiniz 'nefretten şüphe etmeme' duygusu giderek azalacaktır belki ama bütün bu pis faktörlerden en azından birisi dışarda ve hemen yakınınızda faal durumdadır.. kaçın bakalım kaçabilirseniz." tafsilat için bknz..
insani derinden etkileyen vurucu bir film. abd'de 22 nisan'da vizyona girdi. kurgu, cekimler ve oyunculuklar birinci sinif. yabanci film oskarini sonuna kadar haketmesine ragmen, ne yazik ki odul bu filmin tirnagi olamayacak bir filme gitmistir...
bu mükemmel film niye bu kadar az kişi tarafından izlenmiş aklım havsalam almıyor. ve; - charbel dayım yazdıklarıyla, barışı sağlamayı amaçlıyordu. buna inanıyordu. ama hayat bana başka şeyler öğretti. + peki, şimdi ne yapacaksın? - hayatın bana öğrettiklerini ben de düşmanlarıma öğreteceğim. repliğini unutmamam gerektiğini hatırlatan film.
özellikle son dakikalarıyla insan üzerinde ikinci bir oldboy etkisi yaratan kanada yapımı çok güçlü bir film. kurgu ve oyunculuklar öne çıkıyor filmde. ortadoğuda hala yaşanan yüzlerce dramın bir kaç tanesini size gösteriyor. ve bu olaylar yaşanırken siz soğukkanlı bir şekilde izler halde buluyorsunuz kendinizi. savaşın kaçınılmazlığı sanki sizi de ele geçirmiş gibi. şimdi kim ölecek, kim ağlayacak diye bekliyorsunuz. şüphesiz yılın en iyi bir kaç filmden biriydi. not: filmin benim için gülümseten tarafı ise içinde geçen şehir isimlerini dakikalarca google'da arayıp da bulamamamdı. meğerse film geçtiği mekanların ismi hayali imiş.
dehşetengiz bir sarsıcı film. arapça ve fransızca konuşmalar var. default dil, arapça ve fransızca. sonuna dek izlenmeli, etkisi oldukça büyük. vakit kaybı hiç değil, sarsıcı hikâyesiyle kendini izlettiriyor incendies! oldukça başarılı bir film. depresif, dram ve hüzün... "babanı arıyorsun ama daha annenin kim olduğunu bilmiyorsun?!" http://goo.gl/7tofw
bu sene izlediğim filmlerin arasında en mükemmel olanlarından, bittiği zaman adamı koltuğa saplayacak kadar güçlü ve sarsıcı.
(bkz: sonunda piç gibi ortada bırakan filmler) --- spoiler --- - ölüm, asla hikayenin sonu değildir. her zaman bir iz kalır. --- spoiler ---
--- spoiler --- 2011iff seçkinleri arasında da gösterilen film.babalarınının ölmediğini, bir kardeşleri daha olduğunu mektup bırakarak açıklayan kadının çocuklarının bu sır perdesinin peşinden lübnan a gidişleri ve orada gizin ardından buldukları dünyanın pisliği tokat gibi vuruyor insana adeta. arka arkaya çarpan sahnelerden sonra şok edici bir final repliği ve şok finali ile de akıllara kazınıyor. --- spoiler --- --- spoiler --- bir artı bir , bir eder mi? --- spoiler ---
--- spoiler --- şarkı söyleyen kadın : bence hikayeniz öfkeyi unutmak üzere verilmiş bir sözle başlıyor. --- spoiler --- söz ver ! çünkü söylenecek söz yok bazen.
bergman filmleri gibi, izleyeni koltuğa mıhlıyor. bir hayat hikayesinin ötesinde, fokurtusu hiç dinmeyen ortadoğu hakkında da derin düşüncelere sevk ediyor insanı. militarist ögeler, dini motifler ile beraber. bunca farklı unsuru bir arada barındırmasıyla da bir adım öne çıkıyor. son derece yoğun vesselam. (bkz: dinle küçük adam)
(bkz: #23951033/@muallim raif)
exils 'den güzelliğine aşina olduğumuz lubna azabal film boyunca içimizi burkuyor ve hatta zaman zaman gözümüze toz kaçırıyor.aşk, sevgi, nefret üçlüsünü karambole getirip sadece sevgiyi aşılayan ender filmlerden.oscarı alamamış olsada gönüllerin oscarlık filmi..
hazır hala izleme şansınız varken gidip izlemenizi şiddetle tavsiye edeceğim, harika, çarpıcı, vurucu film. hikayesi o kadar başarılı işlenmiş ki sanki bir arkadaşınız gözlernizin içine bakarak size başından geçenleri anlatıyor. her sahnesini, her detayını aynı konsantrasyonla takip ediyorsunuz. filmin geçtiği yer de yakın bir coğrafya olunca etkisi bir kat daha artıyor. klasik vizyon filmlerinden sıkıldıysanız ve "farklı" birşeyler arıyorsanız aradığınızı size fazlasıyla verecek bir film. ankaradan başka yerde gösterimde mi bilmiyorum ama ankara izleyicisi filme gitmek isterse şu link faydalı olabilir: http://www.beyazperde.com/seanslar/5980/sehir/312
filmi tanımlamak veya yorumlamak çok çiğ kaçacak. zira, sadece nefret, şovenizm, diktatörler, vb.den ibaret diyil. ancak uzun zamandır soğuk kaldığım sinema denizinde bir ada gibi.
elden düşürülemeyen lezzetli bir romanın akıcılığına sahip bir başyapıt olmuş.
bir ortadoğu hikayesi. insanlığın göbek bağının kesildiği topraklarda insanın en yalın hali karşınıza çıkar. yalın, saf demek değil, masum demek hiç değil. çiğ demek, ham demek. yakup'un iki oğlu ismail ve ishak'ın soyundan gelenlerin kavgasına isa'nın takipçileri de karışınca iyice kördüğüme dönüşen ilişkiler ağında bu hamlık, bu çiğlik istisnasız bütün hikayelerin öne çıkan tarafı olur. hak, adalet gibi kavramların ortadoğu'da kendine özgü bir işleyişi vardır ve hangi dine inandığınız, hangi siyasi görüşe mensup olduğunuz bu bağlamda eser miktarda önem taşır. çünkü ortadoğu unutmaz, affetmez, dünyanın öbür ucuna da gitseniz peşinizi bırakmaz. bu topraklarda hala musa'nın şeriatı geçerlidir. musa'nın şeriatı da insanların yalınlığına uygun şekilde düzdür, dümdüzdür. hıristiyanı, yahudisi, dürzisi, sünnisi, şiisi, milliyetçisi, komünisti, dindarı, liberali bu düzlükten kaçınmaya çalıştığı ölçüde ağın içine sıkışır. ortaya da trajediden başka şey çıkmaz. edebiyatta olsun, sinemada olsun anlatılan hikayenin içeriği ile anlatma tekniği arasında da bir uyumun sağlanması zorunludur. çok iyi bir hikayeyi çok iyi bir teknikle kaleme, kameraya alabilirsiniz. fakat aradaki uyum sağlanmamışsa etkili bir sonuç alınamaz. bir anlamda hikayeye de tekniğe de yazık olur. insanın yalın halinin yaşadığı, değer yargılarının düz olduğu bir coğrafyaya ait bir hikaye anlatılıyorsa, örneğin, anlatım tekniğinin de aynı ölçüde yalın olması tercih sebebidir. bir ortadoğu hikayesini anlatmak için dolaylamalar kullanmak yerine emile zola-vari bir yalınlık-çıplaklık doğrultusunda tercihini kullanan denis villeneuve, en az hikayenin sahibi wajdi mouawad kadar incendies filminin bir başyapıt olarak sinema tarihine geçmesinde pay sahibidir. filmde izleyiciyi, klasik tabirle, yumruk yemiş gibi hissettirecek bir çok sahne var ve bu sahneler bir başka filmde olsa haklarında çokça konuşulurdu, etkileyici olduklarından söz edilirdi. oysa incendies için bu yapılmıyor, kimse... --- spoiler --- wahab'ın bir varmış, bir yokmuş kalıbına uygun katlinden, milislerin otobüs katliamından, nawal'ın sonuçsuz kalan "en azından kızı kurtarayım" hamlesinin can acıtıcılığından, sniper gölgesi altında yaşayan çocukların sırat köprüsü üzerinde ilerleyen gündelik hayatından, işkenceye şarkıyla karşı koyan kadının gücünden... --- spoiler --- ... söz etmiyor. çünkü ana hikayenin kendisi bütün bu trajedileri olağan kılacak kadar, anlaşılır kılacak kadar yıkıcı. dört dörtlük nitelemesini hikayesiyle, yönetmenliğiyle, oyunculuğuyla, görselliğiyle, müziğiyle bu kadar hak eden az film bulunur. bu ortadoğu hikayesine kayıtsız kalan sinemaseverin sinema sevgisinden şüphe ederim.
filmin senaryosu çarpıcı ama görüntüler de bir harika.
eli kalem tutan birinin seyrinden çok güzel ve bir o kadar da çok şeyin anlatılabileceği.. usul usul göndermelerin olduğu filmin yangını da acısı da büyük.. tarihle arası iyi olan biri değilimdir. bu filmle bir kez daha hayıflandım tarihsizliğime. (az biraz tarihe meramı -özellikle ortadoğu tarihi- olanların filme dair çok başka notlar düşeceğine eminim) reca editi: bu entariye denk geldiysen en azından frangmanına bir göz at, sarmazsa es geç. (bkz: http://www.youtube.com/watch?v=1mzn0vg0pvs)
insana öğretilmiş olan suçlu, kötü algısını sikip atan film. herkesin izlemesini isterdim. film de değil, düz hayat dersi. --- spoiler --- spoiler yazan yerlerin kesinlikle okunmaması gereken bir film --- spoiler ---
deli sikmiş gibi sabahın 7sinde kalkıp izlediğim, başından sonuna "oha" "oha" lamaktan kendimi alamadığım, hala tanımlayamadığım çok ilginç, çok güzel bir film. ilk çağrıştırdığı the stoning of soraya m. oldu, "sonra oldboy halt etmiş bunun yanında lan" dedim. şanslıyım ki, hakkında tek bir satır bile okumadan izlemişim. siz de daha fazla spoiler olmadan alın izleyin. trajedi neymiş bir de bu filmin penceresinden izleyin. öyle kolay kolay kafayı yemiyor insanlar. "hehe ben de deliyim işte" derken daha az buruşturursunuz belki ağzınızı.
bu filmin bende değişik bir etkisi oldu. izleyeli aylar oldu, üzerine onlarca çok başarılı film izledim ancak hala en son izlediğim en iyi film hangisi diye düşündüğümde direkt incendies aklıma geliyor.
simon'un annesinin ölümünü sallamayıp, ölen ölsün kalan sağlar bizimdir havasına girip, olaylara sonradan dahil olmasına rağmen gerçekle ilk yüzleşenin kendisi olmasının ironikliği de filmi vurucu yapan ayrıntılardan biridir. * izleyin izlettirin.
[soyleyeceklerim fazla oznel kacabilir. cunki, bir arkadasim sagolsun, odunc verdigim dvd'ler arasindan bunu izledikten sonra cosa gelip; "abi bi film var, simdi bi tane kizla erkek kardesi filan dusuyolar yola, himm himmm himm, boyle boyle soyle soyle oluyor, hatta sonunda da abicim, aslinda (x) (y) imis! haa, tuh ya, izlememistin di mi sen?" diye son derece icten ve safca zevkimin icine ediverdi. bu yuzden, o gerilimi, tokat yeme hissini filan yasayamadim. hem, quebec filmlerindeki (les invasions barbares gibi) o puslu karamsarliktan oldum olasi hoslasmadim. zaten kuzeylilerin filmleri de (evoyir kulemin icinde) bana zor ulasabiliyor.] yer yer melankolik melodram havasi, tiyatro oyunu suslemeleri gozume batti. ama konunun essiz vuruculugu kadar, yonetmenin kamerayi yeri geldiginde uzgun bir golgeye, yeri geldiginde bulanik su birikintisine cevirmesi gibi ve benzeri soyleme bicemleri kiymetliydi. [arapcanin ekranda yankilanisi da lezzet katiyor, ozlemisim.] akip giden oykunun sahiciligine arada sirada susleme yoluyla ket vurulmasa daha iyiymis. ornegin, su meshur --- hafifce spoiler --- "1+1=1" diyalogunda, kizcagizin sip diye ne anlatildigini anlayip soka girmesi, ya da universitedeki hocalarin ve derslerin epey yapistirma durmasi, ya da cocuk kadin demeden katleden acimasiz hristiyan milislerin 7 arkadaslarini gozleri onunde kesen musluman nihat'i cezaevine bas-iskenceci olarak atamalari gibi gibi. --- hafifce spoiler --- filmi essiz yapan yonune gelecek olursak: --- agir spoiler --- oyku, cagcil ve serbest bir oedipus (edip) okumasi. sozcuk olarak "incendie" ise "yangin, alev alev yanmak" benzeri anlamlara geliyor. bir ailenin ortadogu'daki koklerini, gecmisinin kanli kirli sirlarini arastirmasi uzerinden. bir cinnet ve kiyamet durumu icinde yanan, yikilan, oradan oraya savrulan lubnan'daki yangin yerine variyor. yasanan katisiksiz acilari bu antikcag tragedyasi cercevesinde anlatmaya calisiyor. belki bunca bela, kiyim antikcag'da yasansa... atalarimiz bizden daha iyi ders cikaracak, unutturmayacak, kusaktan kusaga aktaracak meseller uydururlardi. kullanilan cerceveye goz atacak olursak; mitolojideki edip de istenmeyen bir cocuktu. ayirt edici yani, daha yenidogan'ken ayak bilekleri iplerle sarildigindan, siskin ayaklari idi (oidipous sozcugu yunanca'da "sisik ayakli" anlamina gelmekte). istemeden babasinin olumune neden oldu. olecegi dusunulurken bir kargasayla kurtuldu. baskalarinin elinde buyudu. oz annesini aramayi usuna koydu, yollara koyuldu. kara yazgisi onu, oz annesinin dol yoluna surukledi. pesinden korkunc lanetler, kargislar, belalar getirerek. edip'in yol kesip yolculari parcalayan sfenks'e karsi bilmeceyi cozerek, uygun sozcugu kullanarak kurtulmasi gibi... zavalli annecik nawal da "ene mesiyahhh" (hristiyanim ben) diye sihirli sozcugu haykirarak kervaniyla birlikte kursunlanmaktan, yakilmaktan kurtuluyor. oykuyu, once -annesinden kalit son mektup nedeniyle- babasini arayan kiz cocugunun gozunden izliyoruz. kiz cocugu, bir tecavuz urunu olduklarini ve zorba babalarinin adini ogrendiginde bu bolum sona eriyor. denklemin bir tarafi belirleniyor. oglanin odevi olan gizli erkek kardeslerini aramak icin yola dusmesiyle son bolume geciliyor. oykuler cakistiginda, parcalar yerine oturdugunda, mektuplar birlestiginde, bulmaca cozuluyor. tragedyanin korkunclugu, kara bir bulut gibi gun isigini bastiriyor. bir de, gondermeleri baglantilari yakalamak icin dikkatli izlenmeli. ornegin, ana rahmi imgesini anistiran goruntuler oykunun akisi icinde cokca yer buluyor. ikizlerin yuzdugu, birbirlerine sarilip destek olduklari, ya da annenin gizli oglunu ilk kez ayirt ettigi su dolu havuz ornegin. ya da, cocuklarin dogumuna tanik olduktan bir kac saniye sonra gordugumuz, karanlik bir tunelden gun isigina (arabayla) cikis sahnesi. --- agir spoiler --- hulasa; aciyi kaskati somutlayan, rahatsiz eden, yakici bir film.
normal bir tempoyla giden ve artık garip bir şey beklemememe rağmen son yarım saat inanılmaz bir sağnak yağmurla adeta beni şoka uğratan film. nevrim döndü arkadaş hala kendime gelemedim. düzenleme: imla hatası.
yeni izlediğim ve etkisinden kolay kolay kurtulamayacağımı düşündüğüm muhteşem film. kurgu, görüntüler, oyunculuklar sizi bir oraya bir buraya sürüklerken film bitince aklınızda şu aptal sorunun yankılanıp durmasına şaşırmayın sakın: "bir artı bir hiç bir eder mi?"
--- spoiler içerebilir --- bu filme benzer bir film izlemiştim ismini hatırlamasamda, yine beyrut'ta çocuğunu arayan bir anne vardı ve o da çok etkileyici bir filmdi.orta doğuyu da filmlerini de seviyorum dedim tam bana göre izliyim ancak jeanne marwan o malum sahnede nefessiz kaldı ya ölecekti işte bende ilk defa bir oyuncu ile aynı anda aynı tepkiyi verdim.acının bu kadar derini olur mu ? düşünmemiştim, hala merak ediyorum ebu tarık ( nihat mayıs'a ) ne oldu ne olurdu gerçek olsaydı, nasıl yaşardı ? ya çocuklar off ki off.iyi ki sadece bir film, izleyin ve izlettirin savaş ne merem bir şey hepimiz bilelim.filmde ayrıca şöyle bir diyalog yaşanıyor iki noterin arasında, beyrutlu noter diyor ki, noterlik eğer daha eski bir meslek olsaydı hiç bu savaşlar olmazdı, herkesin yeri kayıtlı olurdu ve yok ben önce geldim yok sen sonra geldin kavgası olmazdı... --- `spoiler içerebilir ---
vurucu, çarpıcı bir film.özellikle ilk doğum sahnesi çok iyi kotarılmış birçok kişinin görmesi gereken kaliteli bir yapım.
bu filmle ilgili ya spoiler verilir ya da bu film övülür, ya sen öldürülürsün. bir şeye kızıp çıkacağım; bu filmin adını duyunca kaşlarımı çatıyorum. annenin sakin ses tonuyla yazdığı mektubu çocuklarının okuyuşunu hatırlıyorum. ağlayacak daha iyi bir kaybınız yoksa, bir deneyin, derim. bir daha izlemeye gerek bırakmaz. keser çarçabuk, tok tutan bir filmdir.
radiohead eşliğinde şahane bir girişle başlayıp, soluksuz bir 2 saat 10 dakika geçirmemi sağlayan film.
filmin basinda verilen cozulemeyen denklem collatz teoremi‘ni filmin sonlarina doğru müthiş bir şeklinde tekrar işleyerek kanimizi dondurmustur. simon'un kardesine sordugu o sorudur bu filmi guzel kilan, tuyleri diken diken eden. (bkz: 1+1=1 eder mi?)
izlerken kardeşimin gelip "sen sessiz sessiz ne izliyorsun öyle" dediği filmdir. zira ben nefes almadan izlerken, film bitmiş ben öylece kalakalmışım. izleyin, izlettirin. özellikle savaşın, savaşmanın, birbirini öldürmenin iyi bir halt olduğuna inananlara, utanmadan yaşayabilenlere izlettirin.
insanın içini çok ama çok fazla acıtan film.
seyredilmesi gereken bir film. --- spoiler --- marjinallerin birbirini çekmesi misali, hapiste çektiği acılara karşı şarkı söyleyerek güç bulan 'şarkı söyleyen kadıni' susturabilmek için tarık'ın (işkencecilerin en acımasını) üzerine salınması. bir artı bir'in bir ettiği yer... --- spoiler --- psikolojiniz sağlam değilse, seyretmeyin.
izlenip ders alınması gereken filmlerden. dini, etnik kimlik vs, kullanıllarak yan yana yaşayan insanların nasıl canavara dönüştüğünü, çoluk çocuk birbirini öldürdüğünü gösteren onlarca film izlememize rağmen hala ders alamadık o da ayrı bir konu. --- spoiler --- kısaca american history x'in konusu, "faşizm gün gelir adamın dötünü siter." ise bu filmin konusu da "faşizm gün gelir adama kendi anasını bile sittirirdir.". --- spoiler ---
bittikten sonra bir müddet elinizi ayağınızı kıpırdatamayacağınız kadar sizi kitleyecek film. müziklerinde radiohead'in şarkılarının kullanılması başlı başına radikal bir karar. kırk yıl düşünsem aklıma gelmezdi ama daha iyisi de olamazmış.
--- spoiler içeriyor gibi --- sonunda 'uff ya kader işte' diye yorum yapılmaması gereken film. hoş filmin konusu bakımından birçok siyasal tartışma, sonundaki dumur edici sahne*sebebiyle bu kadar sığ bi' yorum yapanı döverler ama bi' yerde insan hayatına yön verecek seçimleri kendisi yapabiliyor*. ayrıca filmde mantık hataları da vardı sanki. --- spoiler içeriyor gibi ---
hakkında hiçbir yorum okumadan, bilgi almadan izleyip hayran kaldığım bir filmdi.izlemeden önce konusunu dahi bilmiyordum ama başladıktan sonra ilgimi çekti.izlerken sıkıldığım yerler de oldu ama film bütünlük açısından gayet başarılıydı.yani film bittikten sonra uzun süre etkisinde kalabilir insan.
normal bir günde izlediğim sıradan film olarak düşündüğüm, ortalarına gelince hafiften içimi sıkan sonunda ise tümüyle psikolojik etkilerıne maruz kalmama neden olmuş, güzel festival filmi. çocuklarınıza olmasa bile eşe dosta izlettiriniz diyebilirim.
oldboy ile bozulan psikolojimin anasını siken film...
spoiler olmadan tanımı yapılamayacak film (bu da oldu gerçi). --- spoiler --- anne olmak (isteyerek ve istemeyerek), anne olabilmek... var olan tüm duygulardan sıyrılıp, hissedilecek ne varsa (nefret, aşk, kin, öfke...) hepsini bir kenara atabilecek hale gelmek... en ham tanımıyla, bunu anlatan film. çocukların bir yüzme havuzuna cenin şeklinde atladıkları sahne (annelerinin rahmine tecavüz sonucu düştüklerini öğrenmelerinden hemen sonra) ile kayıp abi olan işkenceci babalarına emanet mektubu verirken, ona sevgi ve masumiyetle bakan iki çocuk gibi durdukları an çok etkileyiciydi. "hikayeniz siz doğduğunuzda başlasaydı korku dolu olurdu, babanızın doğumunda başlasaydı büyük bir aşkla dolu olurdu. bence hikayeniz öfkeyi unutmak üzere verilmiş bir sözle başlıyor..." --- spoiler ---
hakkında en ufak bir bilgi sahibi olmadan gözlerimi kırpmadan izleyebildiğim nadir filmlerden. ben ki film izlemeyi zor zahmet yapan biriyimdir ama bu filmde hiç beklemediğim şeyler oldu ve ben 2 saat 10 dk yı nasıl ettim bilmiyorum. son 20 dksı fena.içim acıdı resmen, izleyin.
yazın öyle sıkıntıdan bakınırken indirdiğim bir filmdir kendileri. --- spoiler --- gece saatlerinde ertesi gün herhangi bir işi olan kişi izlemesin o derece etkileyici.benzer filmler izledik.hemen herkesin aklına oldboy gelmiş ama benim için oldboy'dan daha ağır bir dramdır bu film.çünkü yakın coğrafyamızı zamanında birlikte nefes aldığımız insanların hikayesidir.filmin sonunda ki olay ise insanın içini burkuyor gerçekten.bir artı bir hiç bir eder mi olayı ise son noktasıdır. karakterler için kendimce bir çıkarım yapacak olursam kadından sonra en çok büyük oğluna üzüldüm bunun nedeni aslında doğarken herkesin masum bir çocuk olduğu gerçeğidir. --- spoiler ---
adamın ağzına sıçan filmdir. kesinlikle araştırılmadan film hakkında bilgi edinmeden izlenmesi gerekendir. ---spoiler--- filmde bir zamanlama hatası var gibi sanki. kadının yaşı ve çocuklarının doğum yıllarını tam olarak denk getiremedim bilen varsa beri gelsin. ---spoiler---
filmler hakkında çok fazla yazmam sözlüğe. zira, izlediğim filmlerin damağımda bıraktığı tatları, kendini film dünyasına vermiş, bu işi hobi edinmiş insanlar kadar ayırt edemem. ama bu filmi izleyip de insanın boğazındaki düğümü yazmadan çözebilmesi çok olası gelmedi bana. nutkun tutulması diye bir deyimin ne demek olduğunu öğretiyor bu film insana. ortadoğu'yu düşündüğünüzde, kuşkusuz ki aklınıza kan ve savaş gelir. kendimizi bildiğimizden beri durulmayan bir savaş denizidir ortadoğu. bir batılı belki de rahatlıkla "ne talihsiz coğrafya" deyip geçiştirebilir bütün ortadoğu tarihini, hatta siz de öyle... ama şu son 50 yılına baktığınızda, talihsizlik nitelemesinin talih sayılabileceği kadar kanlara belenmiş bir coğrafya bu ve kuşkusuz ki, bu talihsizliğin bile talih sayılabileceği dramanın baş rollerinden biri de lübnandır. işbu filmin de başrol oyuncusu lübnan bana göre. lübnan şarkı söyleyen kadının kadersizliğinde oynamış rolünü, son derece başarılı bir şekilde. bir arada olmanın değerini bilmeyen müslüman ve hristyanlara bir arada olmanın değerini bilin diye seslenen bir ananın kadersizliği bu. bu coğrafya nice dramlarla dolu, bir artı birin yine bir ettiği lübnan gibi... not : filmin bende bıraktığı etkiye değinmişken, filmi senaryo, kurgu ve hikaye bakımından da oldukça başarılı bulduğumu da söylemem gerekir. biraz hasan ali toptaş gibi olacak ama, hikaye filmde kendine ulaşıyor, dolayısıyla da sonsuza ulaşıyor.
'muthiş bir film! bir daha izleyecegim' deyip tavsiyede bulunan arkadasım vasıtası ile izledigim, ortadogu'nun etnik-din çatışmalarının ve geri kalmışlık üzerine kurulu mahlus tarihinin son derece çarpıcı bir sonucunu konu alan muhtesem bir filmle karşılastım. arkadasım mesajı 3 hafta önce göndermişti, keşke o gün hemen izleseymişim diye de hayıflandıgım filmdir kendisi. mutlaka izlenmeli o pembe gözlükler bir sürelegine de olsa kenara konmalıdır. --- spoiler --- normalde filmlerde, gerçek hikayeden alıntı bile olsa, çocuklar öldürülmez-umudu simgeler,gelecektir o, izleyici karamsarlıga sürüklenmez. eger öldürülecekse bile gösterilmez, öldügünü bilirsin sadece. bu filmdeki ölüm sahnesi bu 2 tasvirimin tamda ortasına denk geliyor. ölüyor ama uzaktan görüyorsun. vahsete tanık oluyorsun ama miden bulanmıyor. filmin derdi belli; geçmişi karanlık insanlar, yeni başlangıc yapanlar, acı dolu cografyalar, savaşın iyisi ve haklı yanı olamaz vs. birlikte yasamanın güzelligini vurgulamış olan bir film. old boy'u seven bunu daha bir sevecek, bu filmin yanında old boy bir nevi şekerleme gibi kalacaktır. --- spoiler ---
film satan elemanın tavsiyesiyle alıp izlediğim film. o ana kadar isminden veya aldığı ödüllerden haberim yoktu doğrusu. film başından sonuna doğru logaritmik bir şekilde etkisi altına alıyor seyirciyi. başlangıçta daha sığ bir film imajı yaratırken, hikayenin derinleşmesi ve en sonunda "vurması" oldukça çarpıcı. izlerken biraz babel tadı aldım, nedenini bilmiyorum ama coğrafyadan kaynaklandı muhtemelen. oldboy tadı almak ise zaten kaçınılmaz. fakat oldboy'un yanında cılız bir filmdir bu. hikayenin zorlama tesadüflerle kurulmuş olması bunun başlıca sebebi. oldboy'daki kurgunun da abartı olduğu söylenebilir belki, fakat oldboy'daki kurgu, film içinde de kurgudur zaten, planlanmış, zorlanmış ve gerçekleştirilmiştir. ayrıca şiddet içeriği, şiddetin çıplaklığı, mükemmel sözleri ve müzikleriyle de bu filme toz yutturur.
zaten radiohead - you and whose army* ile ba$lamasından i$gillendim: "müthi$ bir film seyredeceğim sanki.." sonra radiohead - like spinning plates* çalmaya ba$ladı bir sahnede.. ""ee ama yuhh.. hem filmin ağırlığı, harikuladeliği hem de insan doğasının kaldıramayacağı bu $arkı.." film de üstüne kapak oldu, tokat oldu. herkes bu tokatı yemeli..
çoğu zaman bir filmin konusu iyi olur, ama çok yüzeyseldir. bazen de konusu pek klişe olsa da ayrıntıları muhteşemdir. kurguyu beğense insan, oyunculuğu beğenmez. ya da tam tersi. bu filmde bunları düşünmenize bile gerek kalmıyor. her ayrıntısı çarpıcı, harika bir kurguya ve harika oyunculuklara sahip, konusu da bir o kadar sarsıcı bir film. --- spoiler --- çoğu ayrıntı yazılmış, tekrarın alemi yok. yazılmayan bir ayrıntı vermek gerekirse; -nereye gidiyorsun? -kocamın yanına. (buradaki çift anlam beni çok etkiledi. askerlere yalan söyledi ama kendine değil. kocasının yanına, ölüme, gitmek üzere köprüden geçmek istedi.) --- spoiler ---
4 işlem in drama dönüştüğü; sağlanaması asla yapılamayan bir film.... --- spoiler --- bir artı bir hiç eder mi,jeanne? --- spoiler ---
senaryosu, istanbul devlet tiyatrosu tarafından tiyatroya taşınan film: http://www.istdt.gov.tr/…sp?lngtype=0&lngplayid=363 gidin, izleyin.
batı filmleri içinden hayatların geçtiği aşkları anlatırken, doğu filmleri içinden aşkların, sevginin geçtiği hayatları anlatır. sevgi için emek vermek ne demek sorusunun cevabıdır bu film.
bir şişe buzbağ eşliğinde, bünyeyi sikip atmış, omuzları çökeltmiş çok sert, hüzünlü ve bir o kadar da mükemmel film.
muhteşem film .... çok güzel çekilmiş, çok güzel oynanmış, belki bilmediğiz birçok hikayenin değiştirilerek kısmen de olsa adapte edilmiş hali ... her şey muhteşem. ama aklınızda tek soru kalıyor; --- feci halde spoiler --- neden ? bir insan nasıl oldurda çocuklarını böyle bir yolculuğa çıkaracak kadar nefret eder ? neden bir insan bu kadar trajik bir hikayeyi, bu kadar acıyı etrafına yaymak ister .... filmin sahiciliğinin bittiği yer bu soruların cevaplanamadığı yerdir .... başkalarının çığlıklarına dayanamayan kadın her türlü işkenceye uğramayı göze alarak sesleri susturmak için şarkı söyleyen kadın adında bir efsaneye dönüşürken kendi kanından bir parçaya bu nasıl yapar ...... 1+1'in 1'lerinden 1'ine sevgi dolu mektup yazabilecek kadar içinde sevgi kalabilen bir kadın, nasıl olur da çocuklarının canına okumak, canları pahasına adına intikam yoluna yollar ... --- feci halde spoiler ---
çivileyen film. izleyeni oturduğu yere çivileyen. --- spoiler --- filmdeki ikizlerin; önce annelerine tecavüz eden kişinin çocukları olduğunu anlıyorsunuz ve derin bir hasiktir çekiyorsunuz. çocukların bunu öğreneceği sahnenin fenalığı geliyor gözünüzün önüne, daha o sahne gelmemişken. bu yetmezmiş gibi, o malum finalde* tecavüzcünün* aynı zamanda abileri olduğunu anlıyorsunuz, artık diyecek bir şeyiniz kalmıyor. oturduğunuz yere saplanıp, öylece kalıyorsunuz en azından bi yarım saat filan. --- spoiler ---
tiyatrosu da vardır: yanık
puanı ve yorumlarına kısaca baktığımda ağır bir dramın beni beklediğini düşündüm ve hiç izlemesemmi diye aklımdan geçirdim. eğer izlemeseydim büyük hata yaparmışım mutlaka izlenesi film. yumruk çok sertti ve bir tane de değildi.
bu filmi izleyeceklere önerim şudur: incendies çok kaliteli bir filmdir ancak serttir ve psikolojinizi bir süreliğine bozacaktır. herkese göre değildir. çok mutlu olduğunuz bir günde mutsuz olmak için tercih edilebilir.
izleyicide, üzerine yorum yapma hakkı bile bırakmayacak çarpıcılıkta, akla ziyan ve enfes bir film. "bu film nasılmış acaba dur bi ekşi'de yorum okuyayım güzel şeyler yazılmışsa izleyeyim" maksadıyla yolunuz bu başlığa düşmüşse, kesinlikle diğer mesajlara ve özellikle spoiler ibaresi arasındaki yazılara bakayım demeyin, derhal izlemeye koyulun. a'dan z'ye harikulade!
film hakkında duyduğum darmadağın ediyor, demir leblebi ,bitince ekrana öylece bakakalıyorsun vb. yorumlarından sonra kendi kendime çekirge! sen ki requiem for a dream,oldboy'u falan atlatmış turtles can fly'dan sonra bile hayata tutunmuş insansın ne kadar üzülüp şaşırabilirsin demişken incendies tokat gibi indi yüzüme.başka bir film olsa acımam spoiler'ı basarım ama bu filmin içeriğiyle ilgili en ufak bir yorum okunmadan izlenmesini taraftarıyım...bu film için çok şöyle çok böyle demek 'çok'un ne kadar az bir kelime olduğunu hatırlatıyor sadece.
kütük gibi oturdu hazmedemiyorum dostlar... fena oturdu, çok fena.... mutsuzum
en sonuna kadar neler olup bittigini anlayamadigima inanamadigim film. midemden girip faltasi gibi acilmis gozlerimden cikip gitmistir.
incendies öncesi: 1+1=2, 2+2=4. incendies sonrası: 1+1=1, 2+2=5. teşekkürler.
--- spoiler --- "şu anda bambaşka bir maceraya adım atmak üzeresiniz. konumuz, sizi sürekli, çözülemeyen başka problemlere götüren çözülemeyen problemler olacak. çevrenizdekiler daima, umutsuz bir şeyin peşinden koştuğunuzu iddia edecek. uğraştığınız konular aşırı karmaşık olduğu için tutunacak bir dalınız da olmayacak. işte yalnızlığın vatanı, saf matematiğe hoş geldiniz..." --- spoiler ---
kalem edebiyat ve sanat dergisinin pismanlik temali 5. sayisinda kritigi yer alan film.* ayrica efsane acilis sahnesi icin bkz.
ağıt tadında seyrettim. öfke unutulabilir mi? unutulamamış, ve öfke öyle bir hale gelmiş ki içinde, öldükten sonra çocuklarına yaşatacağı büyük bir felaket bile olsa, kendiyle birlikte toprağa götürememiştir. duygu kişiden bağımsızdır. öfke çok büyükse, bir kadın bile taşıyamaz bunu...
izlemeden ölmeyin. başka bir şey denmez bile belki film hakkında. orta doğunun içine düştüğü çıkmazı / sonsuz döngüyü bir ailenin dramı üzerinden o kadar iyi anlatıyor ki... ne desem eksik kalır, son zamanlarda izlediğim en iyi film/di.
"acılar paylaşıldıkça azalır." sözünü zihnimde darmadağın eden muhteşem bir film. derin acılar dilsizdir derler ya ona da format attım.savaşlar, nefretler geriye kalan küllenmeyen yazgılar.insan olma onurunu iki saatliğine yüreğinizin derinliklerine hapseden bir başyapıt. bu film bittiğinde "içiniz kor gibi yanarken susmak, acıların en beteridir." der ya garcia lorca inanın izledikten sonra bu filmi de birilerine anlatmaya bile takatiniz, heyecanınız kalmıyor.insanlığınızdan utanmanın verdiği mahcubiyetle susmayı tercih ediyorsunuz. hepimiz alınlarımıza yazılan yazgının oyuncularıyız aslında.değiştirebildiklerimiz ve değiştiremediklerimiz.baş rolünü oynadıklarımız ve figüranı olduklarımız işte hayat toplasan da çıkarsan da karşında matematiğin çözmeye formülünün yetmediği bir hayat.bu film kılıç yarası gibi vicdanıma dokundu.zehir kadar bir gerçeğe hazırsanız buyurun izleyin.ve görün savaşın,nefretin dilinin nasıl vicdanları susturduğunu…
görkemli bir etkileyicilik peşinde koşarken, hiçbir şey anlatmayıp, zorlama senaryoyla vurucu son peşinde koşan film. eğer lüban ve mezhep çatışmalarını anlatıyorsanız ve bunu hakkıyla yapıyorsanız böyle vurucu sonlara ihtiyacınız yoktur. eğer vurucu sona ihtiyaç duyuyorsanız, anlattığınız hikayeye güvenmiyorsunuz demektir. kaldı ki vurucu son da cidden fazla "kurgu". gerçek acıları anlatma iddiasındayken, filmi sürüklemek için bu derece zorlama kurguya ihtiyaç duymak nasıl bir endişenin ürünüdür? kurgunun bu şekilde zorlanması, size de asıl amacın pek de gerçek acıları anlatmak olmadığı izlenimi uyandırmıyor mu? zaten kronolojiyi bir türlü tutturamadım filmi izlerken. bu filmi bu derece göklere çıkaran insanlar, bir hapishanede kimsenin konuşturamadığı (ve susturamadığı) bir mahkumu çözmek için getirilen işkence uzmanının 20-21 yaşlarında olmasını kabul etmiş sanırım. işkence uzmanı? 20? sevenleri (ki etrafımdaki insanların da büyük bir kısmı bu gruba dahil) kusura bakmasın ama samimiyetsiz ve kötü film. hoşuma giden tek yönü, içinde neredeyse hiç oryantalist öğe bulundurmamasıdır.
hakkında arkadaşım şöyle güzel bir yorum yapmış. --- spoiler --- lübnan iç savaşı’nda geçen bir hayat öyküsü. ilginç olan her şeyin gerçek olması, yaşanmış olması. belki de insanı en çok rahatsız eden de bu. yoksa böyle bir hikâye hiçbir senaristin aklından geçemez. zaten o zaman da acı olmazdı, duygu sömürüsü olurdu. oysa “incendies”de anlatılan her şey gerçek bir hikâyeden alıntı. bu açıdan belki de belli bir belgesel yapısı içine sürüklendiği anlar da oluyor filmin, ama rahatsız etmeden ve seyirciyi sıkmadan. çünkü film baştan sona geçirilen 120 dk’nın da hakkını veriyor. koltuğunuza yapışıyorsunuz ve gözyaşlarınıza hâkim olamıyorsunuz. filmin realist yapısı belgesele benzetiliyor evet. ama çekim teknikleri-özellikle yakın çekimler- duygusu yüksek yerlerdeki sesin ve müziğin kullanımı filmi başarılı yapan ögelerin başında geliyor. kamera adeta, hikâyeyi anlatmak için orada. yakım çekimlerle karakterlere yaklaşırken, uzak çekimlerle de daha objektif bakış açısıyla ve daha olaya soğukluk katarak yönetmen hikâyesini anlatıyor. şehri görüyoruz bazen, bazen de yıkılmış talan olmuş bir köyü, kasabayı. ve bazen de içindeki insanlarla birlikte yanan bir otobüsü. filmde bomba, silah ve savaşın çığlıkları tam yerinde, kararlı bir düzeyde kullanılmış. seyirciyi rahatsız etmesi gerektiği kadar rahatsız ediyor. müziklerde ise özellikle radiohead’in iki şarkısı ön plana çıkıyor: “like spinning plates” ve “you and whose army?”. radiohead, hikâyeye belki de en çok yakışacak gruptu, belki de bu iki şarkı filmin tamamlayıcı iki ögesiydi diyebiliriz. geriye iki kardeşin yolculuğu kalıyor. geriye bir anneyi tanımak kalıyor. çünkü anneni tanımadan babanı da bulamazsın kardeşini de. bunu anlatıyor işte film. annelerini tanımak için babalarını tanımak zorunda kalan iki genci. ve acıyı… --- spoiler ---
çöpte bulduğum filmdir. sevgili arkadaşlarımın tavsiye üzerine aldıkları, nasıl becerdilerse bira şişeleriyle çöpe attıkları ve "çöpten film çıktı" diye naralar atmama sebep olup, izledikten sonra uzun saatler boyu şoka sokmuştur. insanın en yakınına ne kadar yabancı olabildiğini, aynı coğrafyanın ya da geçmişin bilinen kısmının birkaç cümle olmadığını gösteren ve bu sadece bir kadının hikayesiydi diyemeyeceğimiz kadar kanlı canlı orada duracak olan hayret verici bir olay örgüsü. bilmediklerinizi, görüp seyirci kaldıklarımızı, anlatılmayanları, yok zannettiklerimizi sağlam bir tokatla anlatmıştır. abartısızlığı, diyaloglardaki gerçeklik, olduğu gibi aktarması açısından; senaryo, belki mizansen demek insanın içine işleyen o kocaman suçluluk duygusunu değiştirmiyor. iliklerinize derinden işleyecek bir öykü, gerçek değil demek kendinizi kandırmak olur, ekrana bakıp bunları yazarken "dünya" diyorsun "ne kadar gerçeksin sen", hangi öykü bu kadar gerçek ya da değil. her iki mektubun da, "aşktan doğmuş" olması ne tarifsiz bir acı.. bazen burnun direği sızlar, benim burnumun direği yok oldu geri gelse de tuhaf bir sızı kalacak, eminim.
şok üstüne şok yaşatıp, sonunda üzgün, şaşkın ve sinirli bir bünye bırakan film. izlenilmeli.
dört sayfa methiyeyi görüp büyük bir şevkle izlemeye başladığım film-di.- yarım saat geçtikten sonra tekrar baktım yorumlara, aynı filmi seyrettiğime emin olmak için. hikaye acı mı, acı. ama hikayenin acı ve/veya gerçek olması filmin sıradan ve sıkıcı olmasına engel olamıyor işte. yoksa her gün, her gazetenin üçüncü sayfası acı. acıya üzülüp, dünyada neler yaşandığının şokuna girmek için hiçbir film seyretmek gerekmiyor zannımca. senaryoya yazık olmuş derim, daha iyi bir oyunculuk ve daha akıcı sahnelerce belki daha çok içine çekebilirdi seyredeni, daha fazla etkileyebilirdi. ama tam heyecanı hissettireceği sırada kasvete çevirdi, tam kasvetlendirecekken alakasız bir manzaraya. son 5 dakika için eh, ama gerisi ölesiye sıkıyor.
ciddi bir şekilde insanı salaklaştıran film. insan fıtratına o kadar uzak ve zor bir sonu var ki, anlamak için düşünmek zorunda kaldım. aklım, beynim reddetti sanıyorum bu finali... anlamamak için direnip, çıkar yol bulamayıp kabul ettiğinizdeyse hazmetmek gayrı mümkün...
hayatında 5dk film çekmemiş insanların beğenmemesinin gayet normal olduğu film.
otu boku beğenmemeyi bi bok sananlar tarafından afedersiniz ama itin götüne sokulan 10 numara film. film biter mal gibi kalırsınız. --- spoiler --- ulan radiohead bi yandan vurur, şarkı söyleyen kadın bi yandan vurur, sudan çıkmış balığa döndüm resmen. iki gün oldu izleyeli halen aklımdan çıkartamıyorum. --- spoiler ---
etkileyici, izleyenini yerden yere çalan. filmde anlatım müthiş etkili ve bir o kadar da akıcı. --- spoiler --- çok şey anlatmıyor film. az şeyi olağanca detayıyla anlatmaya çalışıyor; gayet de başarıyor. filmde sürekli arama sürecindeki 3 kişinin, jeanne-simon-nawal üçlüsünün arayış süreçlerinde betimlemeler öyle güzel yapılmış ki, filme bu betimlemelerin kesilmeksizin sürekli peşpeşeliği akıcılık kazandırıyor. nawal; yaşayıp görmüş, gereksiz yere bedeler ödemiş, sürgün hayatta kendince emelleri uğruna bir şeyler başarmış ve edebi duyguları tavanlarda gezen kadın. öncelikle böylesine çok yönlü bir karakteri kağıt üzerinde ortaya çıkarmak, sonrasında beyazperdede kusursuzca kullanıp filmin merkezine monte etmek gerçek kalite isteyen bir iş. bu işi de d. villeneuve mükemmel yapmış. simon ve jeanne kardeşler; jeanne'nin o sürekli bir şeyler arayan bakışları mükemmel gitmiş filme. filmi ortalardan bir yerlerden açıp bu kadını gösterin, sorun bu kadının gözlerinde ne var diye. rahatça görürsünüz ki bu kadının gözlerinde daimi bir arayış var. tabi ki başka birsürü şey de var bu bakışlarda, ama esas olay arayış; http://img233.imageshack.us/…mg233/3018/jeanneq.jpg film lübnan tarihini anlatma adına da ciddi şeyler başarmış. ayrıca filme damgasını vuran sahne için; + bir artı bir iki eder - ne? + bir artı bir iki eder, bir etmez (..kardeşler gözgöze gelirler) - ateşin var senin + bir artı bir bir eder mi? akabinde bir iç çekiş gelir, of ki ne of, orda boğazınıza bir düğüm kitlenmiyorsa insan değilsinizdir, o derece. filmde geçen mektuplardaki yüksek hissiyat ve oyunculuklardaki aşırı kalite filmi çok can yakıcı yapmış, bir yerleriniz acıyor bu filmi izlerken, çok yaklaşıyorsunuz karakterlerin duygularını hissetmeye. şarkı söyleyen kadını susturma şekli? bu koyuyor işte, acıtmakla kalmıyor. --- spoiler ---
yaşamı ve insanı çirkin yapan şey ‘koşullardır’ diyerek, aslında o koşulun ne kadar çirkin olabileceğini hem de en vurucu biçimde gösteriyor. bu filmi izledikten sonra en vurdunduymaz kişi bile, başka düşünceden, inançtan olan, kendi gibi olmayan başkalarına diş bilerken, onlara gününü gösterelim derken, susturalım derken, öldürelim derken, aklına şarkı söyleyen kadının şarkısının gelmesine engel olamayacaktır.
daha önce böyle bir yumruk yemedim. bu film çok fena vuruyor. insanın en zayıf yerine vuruyor.
izlenmesini tavsiye ettiğim bir film. --- spoiler --- işkence yapan insanı, bu eylemi kayıtsız şekilde lanetlemiş olsak da kanıksadığımızdan mıdır nedir bilmem, işkencecinin mağdurla olan "yakınlığını" öğrenmemiz kendisine ve yaptıklarına olan nefretimizi misliyle artırıyor. belki de kendimizi sorgulatan bir durum bu tepki. ne demek? demek ki birine işkence yapan bütün insanlığa işkence etmiş sayılır, öylesine lanetli bir günahtır. ve savaşın tarafı olmaz, dinler arası, ülkeler arası, ırklar arası savaş olmaz; savaşın diğer tarafı tüm insanlardır. --- spoiler --- hacı abi bi de bu filmi oldboy'la karşılaştırmayın gözünüzü seveyim, film bu baya baya.. oldboy nedir allasen?!
çok yavaş ilerleyen temposuna rağmen son 10 dakikası için o sürenin iki katına bile katlanılabilir.
o kadar film izledim diye övünürüm kendi çapımda ama arkadaş nasıl olmuş bu filmi gözden kaçırmışım anlamadım. bi arkadaşın tavsiyesi üzerine oturup izledim ve film bittikten sonra epeyce bir süre kendimi berbat hissettim. izleyin dostlar, buradaki yorumlara bakmayın. eğer ki sinemayı seviyosanız, film izlemeyi seviyosanız, muhakkak ki bu filmi izlemelisiniz. meşhur son 10 dakika için filmi izlerken benim de bir tahminim vardı ama... aması film bitince göt olmakla kaldım.
hani bazı filmleri yaşarsınız ya; mesela kurgu olduğunu unutup korkudan ödünüz patlar, heyecandan içiniz içinize sığmaz, bir filmde gözleriniz dolar ya. işte incendies i izledikten sonra filmin kurgu olduğunu unutup, içine girip o annenin elini öpmek istedim. bu kadar.
arkadaş, spoiler gibi olmasın ama sonunda şoktan soka girdiğim güzel bir film. izlenmesini tavsiye ederim.
dün sabaha karşı izleyip, zorumdan 1 paket sigara içtiğim film.. halen şu satırları yazarken tüylerim diken diken oluyor. nasıl bir insan ve evlat sevgisidir nawal marwan'daki.. dramlardan hiç hoşlanmam ama, bu film drama konusunda kesinlikle bir külttür, başyapıttır.
çok güzel bir film, temposu biraz ağır olsa da insanı olayın içine çeken türden, herkesle bir bağ kuruyorsunuz direk gerçeklik algısına giriyorsunuz. sonu zaten insanın boğazını düğümleyen cinsten. gerçekten hiç spoiler okumadan izleyin filmi, ben konusunu bile bilmiyordum. gerçi eğlenmek için toplanılmış bir akşamda izlemek için çok da süper bir seçim değildi, izledikten sonra bir süre eğlenebilmek pek mümkün değil.
daha film yeni başlamış bir dakika olmuş insanın gözleri dolar mı. olaylar bi gelişsin bi bişeyler olsun. ama yok. bu filmin başında yetimhanede tıraş edilen çocuğun bakışları.. sinema tarihinde eşi yok bence. savaşın acıları o bakışlarda birikmiş sanki. mükemmel değil ama oldukça etkileyici bi filmin konusunu da özetliyor sanki o bakışlar bir de bu filmde postmodern matematik diye bişey ortaya konuyor yani bir artı bir her zaman iki etmezmiş. gerçekten
boğaza takılan bir film incendies. yanımda biri olsa da sırtıma vursa diye geçiyor içimden. “daha hızlı vur, daha hızlı” diye söylenirken buluyorum sonra kendimi. ama yok yutamıyorum, yutkunamıyorum. yutamadığım bir şeyin hazmedilmesini bekliyor olmanın ne kadar gereksiz olduğunu o an, bir kez daha, anlıyorum. kanada’dan lübnan’a uzanan bir yol; şarkıların ulaş(a)madığı uzak diyarlarda şarkı söyleyen bir kadının geçmişine yolculuk. bu uzun yolculukta filmde geçen bir söz de yanınızdan ayrılmadan, size eşlik ediyor; “ölüm asla bir hikayenin sonu olmaz. daima bir iz bulunur.” ne kadar acı verici de olsa, nefessiz de bıraksa, bağırmanıza, ağlamanıza da sebep olsa daima bir iz bulunur, evet. o iz geçmişten çıkıp gelir, gözününüzün önüne geçer oturur en gerçek, en değiş(e)mez haliyle. geçmişin dumanı üzerinde tütmektedir; geçmişin çığlıklarını, yakarışlarını, gürültülerini de sırtlanıp gelmiştir. en önemlisi, o iz artık gelmiştir. geçmişi, hafızalarımızı, yaşananları silmek mümkün mü? herşeyi yakıp yıksak bile, küçücük bir iz ya yüzümüzde, ya bir fotoğraf karesinde, ya da bir mektuptaki cümlelerimizde kalmaz mı? o iz yakıp geçilenlerden, içimdeki yangından, geriye kalandır ama illaki kalandır. yangınlar başlar ve biter. yakacak hiçbir şey bırakmadığında o da söner. ama ya külleri? ya yangının dumanını üzerinde taşıyan külleri?
az once izledigim, etkisinden hala kurtulamadigim film. tek kelimeyle fevkalade.
anne nawal'in havuzun kenarında duran adamın topuğundaki üç adet iğne deliğini farketmesi.. filmin bu anında elim ayağım titredi yeminlen..
ebenin, çocukları nehirden kaçırmasının ardından, gösterilen sahnede simon'un tünelden çıkıp yüzüne güneş çarpmasıyla yönetmenini, gece gece alkışlatmış filmdir.. ayrıca (bkz: oedipus kompleksi)
kanada, özellikle quebec yine hakkını verdi diyorum.
güzel çekilmiş bir orta doğu dramı. zihni bu tarz finallere alışık kimseler için 'ohaa bee ne final beee' tepkisi verdirmese de böyle bir yutkunma ve akabinde gelen ruhsal hafif çöküntünden kaçamıyorsunuz. ama etkisi kısa sürüyor. eheh. bir de herkes lübnan filan demiş de, filmdeki ülke, mekanlar tamamen kurgu. isimsiz bir orta doğu ülkesi diyelim.
film boyunca olan tatlı kaşıntıyı sonlara doğru yaraya çeviren film. bittiğinde de kabuk bağlar. konusu, kurgusu, çekimleri, sahneleri itibariyle eksiksizdir.
izlediğimden beri düzensiz aralıklarla düşünüp aynı şaşkınlığı yaşadığım film. --- spoiler --- giriş sahnesi radiohead'in pek yakıştığı ve izlediğim en güzel sahnelerden biriydi. --- spoiler ---
(bkz: enfes bir film) su kasvetli pazar sabahinda izlemeye koyuldum. ne evden cikasim var ne bir tek insan yuzu goresim. bu nasil bir dunya boyle arkadas
devlet sahnesinde izlediğim oyunu yanık da oldukça etkileyiciydi. zaten dehşetcengiz bir konusu var, ancak film öyle bir film olmuş ki bundan sonra yönetmeninin yapacağı bütün filmleri havada bırakır. filme getirilecek bazı ufak tefek eleştiriler var ama lakin ki gerek yok. ancak "yanık" oyunu sadece emel göksunun performansı için bile şiddetle tavsiye edilir.
son yıllarda izlediğim iyi filmlerden. --- spoiler --- hayatın bana öğrettiklerini ben de düşmanlarıma öğreteceğim. --- spoiler ---
insanlık kavramını,insanın kendi içinde sorgulamasına iten,zorlayan belkide yardımcı olan muhteşem yapıt.
--- spoiler --- kelimelerin anlatmaya yetersiz kaldığı bir film. ilk dakikadan radiohead'le girerek 1-0 önde başlıyor zaten insanın gözünde. klasik bir, aile dramı izleyeceğinizi zannediyorsunuz. anneleriyle araları iyi olmayan iki kardeşin ölümünden sonra, kadını anlayıp sevmeleri gibi klasik bir hikaye sanıyorsunuz ama böyle değil. bir film,hem aile dramını hem savaş ve siyasetin insan üstüne yaptığı psikolojik etkileri bu kadar iyi anlatırken, sonuyla da bu kadar ters köşeye yatırabilir mi, oluyormuş işte. oyunculuklar,kurgu,mekanlar şahane, bunun yanında film inanılmaz bir gerçekliğin içinde geçiyor, insanı etkileyen de bu oluyor sanırım. incendies son yıllarda yapılan, izlediğim en iyi filmlerden biri. --- spoiler ---
final sahnesinde, ekranın karşınında insanın kanını donduran film. bir çıkmazın, çaresizliğin doruk noktası.
fevkaladeliğini gölgede bırakacak kusurları ortaya çıkarmak için dedektif gözüyle izlediğim ancak tek bir mantık hatası dahi göremediğim old boyun tahtına aday bir baş yapıt.
beyrut'ta günü birlik kiraladığımız araç ile jeita grotto'ya giderken, taksici ile iç savaş hakkında konuştum biraz. az çok okuduklarımı ve fotoğraflardan görüklerimi bir de onlara yüksek ihtimalle tanık olmuş amcadan dinlemek istemiştim. çok rahat fakat temkinli bir şekilde tarafları ve tarafsızlığı anlattı dili yettiğince. yemin ediyorum, incendies'i gitmeden önce izleseydim; o taksicinin yanında ağzımı açmaz, yıkık dökük, kurşun izlerinden mahvolmuş, bazıları bombardımandan kurtulamamış binaları seyrederken gözlerimin önünden gitmeyen savaş kelimesini bir kez bile olsun kullanmazdım. o günleri gören insanları elbette anlayamam; neler çekmişler, hangi zorluklarla boğuşmuşlar... imkansız kendim yaşamadan. fakat bu film, o yumruyu boğazıma soktu, bıraktı. daha 2 saat olmadı filmi bitireli ama bu yumru öle kalacak gibi. düşünüyorum o yumru o insanların kaç senedir boğazlarında... kesinlikle izlenmeli, ve ardından mümkünse harabeye dönmüş ve -hala- kendine gelmeye çalışan şehirleri yerinde görmeli. sonra insanlıktan utanıp utanmamak bize kalmış.
izleyenler bilir filmde bulunan malum sahne benim gözümde abartısız olarak sinema tarihinin en gerilimli sahnesidir. izlemeyenler için ; o an kanınız çekilir ne yapacağınızı ne düşüneceğinizi bilemezsiniz. gerçek sizin yaşadığınız hayatsa bu nedir ? eğer bu filmi hala izlemediyseniz bir kere daha düşünün derim ben zira unutmanız asla mümkün olmayacak. ya izleyeceksiniz aylar-yıllar sonra belki çok mutlu olduğunuz bir anda dan diye düşücek aklınıza, vazgeçeceksiniz mutluluktan. nerden mi biliyorum: kendimden. zira bu entryi aylar sonra yazıyorum. ya da izlemekten vazgeçeksiniz ve sınırlı sayıdaki mutlu anlarınız, gözünüze çok büyük görünen dertleriniz, toz pembe bir dünya hayalleriniz varolmaya devam edicek sizinle..
hakan günday'a selam çakan* film: "..beni yüz üstü gömün."
uzun süredir "oha" nidalarıyla izlediğim ilk film. hikaye gerçekten iyi kurgulanmış zira gidişat insanı klişe dram hikayesi beklentisine sokarken silleyi birdenbire vuruyor.
yahu arkadaş böyle film mi olur amerikan pastasını izleyemez oldum yandık ki ne yandık.ayrıyeten sonunu tahmin edemediğim ender filmlerden.
bazı filmler iz bırakır. izledikten uzun bir süre hafızanızı yokladığınızda sıraya koyamadığınız görüntüler sağanak halinde geçer gözünüzün önünden. tekrar izlemeye -ve hatırlamaya- çekinirsiniz. yine de gündelik bir olay, önemsemediğiniz ufak bir detay sizi bu filme götürür ve gün boyu rahatsız eder. bu film böyle bir filmdir. ufak not: hz meryem resminin yapıştırıldığı silahın gözüktüğü o ufacık film karesi benim için sinema tarihinin en anlamlı, en acı sahnelerden birisidir. masumiyet simgesi hz meryem figürü ile bile insan öldürmeyi, din savaşını meşru kılabiliyorsa, böyle bir şeyi mantığımız alıyorsa, insanoğlu için her şey mübahtır.
'içimdeki yangın'ı izledim. içim yandı resmen... izlemeyin, izlettirmeyin. ben yandım başkaları yanmasın arkadaş...
adamın ağzına sıçan filmdir. bittiğinde sigara bile yakamadım.
soluk soluga olmayan lakin umudunuzu her daim sonuna kadar korudugunuz hikaye orgusu olan film. ve sonunda insana (yazar ozellikle insan olan insandan bahsetmekte burada) lanet olsun sizin oyun gibi gordugunuz sacma sapan savas isteklerinize, ofkenize, kininize dedirtmekte.
film öyle bir dramı anlatmış ki, hani kelimelerin kifayetsiz kaldığı cinsten, bittiğinde oturduğun yere mıhlanıp kalıyorsun. ben ki ağlak bir insanımdır, ağlayamadım,kanım çekildi,dondum kaldım adeta. izlemeyin diyemiyorum, çok yanımızda bir yerde böyle yaşantılar, böyle dramlar var iken aksine izlemek, hatırlamak, fark etmek gerekiyor bana göre. şu da var ki fimin üzerine bir de hakan günday az patlattınız mı uyku haram oluyor, o biraz overdose'a girdi kabul ediyorum.
spoiler filmin başında abiniz aslında zaten sizin babanız sözü sarfedilmiyor mu bir yerde. valla kafayı yiyicem tüm filmi bu sonu bekleyerek izledim gayet de sıradan geldi haliyle. kimse de söylememişti filmin sonunu. böyle bir diyalogu götümden mi uyduruyorum ben. spoiler
film, avrupa bağımsız sinemasıyla amerikan bağımsız sinemasının harmanlaması gibiydi. ortadoğu'nun doğallaşmış! kaotik yapısı içinde bulmaca gibi sona giden, kişiler arası etkileşimler finale yarım saat kala resmen amerikanvari bir hal aldı. neredeyse filmin sonu söylense bütün gizemi kaçacak gibi bir durum yarattı. belkide herkes tarafından bu kadar çok sevilmesinin en büyük etkenlerinden biri buydu. (the sixth sense sendromu) tabii bunu derken -filmin bütününde iş yoktu finali olmasa- anlamında değil. filmin genel anlayışına baktığımızda, politik sinemaya büyükçe göz kırpıyor ama neyin neden olduğunun altı kalınca çizilmiyor. yönetmen denis villeneuve, -ortada bir savaş var bu belli ama benim baş karakterimin de bundan nasibini alan büyük bir dramı var- diyerek, politik durumu aşırı öne çıkarmamış. savaşan tarafların ikisininde suçu var diyerek, tam ortasında kalan nawal marwan'ın (lubna azabal) oedipus kompleksine şiddet ekleyen cinsten hikayesini anlatıyor. aslında o dönem lübnan'da yaşayan hristiyan-müslüman toplumların niye o hale geldiklerinin üzerinde didaktik olmadan biraz durulsaydı, nawal marwal'ın politik yönünün bu sürece etkisi daha anlamlı hale gelecekti. tıpkı garage olimpo filminde olduğu gibi. filmin girişinde yer alan clipvari görüntüler eşliğinde, radiohead'den you and whose army şarkısı ile sizi başbaşa bırakıyorum. http://www.youtube.com/…gspmwc3vrfo&feature=related
türkçe'ye "içimdeki yangın" olarak çevirilmiş, yavaş ilerlemesine karşın güçlü bir hikayeye ve kanınızı donduracak kadar etkileyici bir finale sahip, kanada-fransa ortak yapımı başarılı film. trailer
lübnan is savaşını anlatan film evet ama bunu bilerek filmi izlerken "e tamam ama bu film ürdün'de çekilmiş" dedim bilmeden ve cidden orda çekilmiş (kaynak: imdb), şimdi tamam yer ismi-zaman bilgisi vermiyorlar filmde ama yani ürdün olduğu (2 kez gittim ürdüne) basbaya belli: araba plakaları, amman manzaraları, ürdün bayrağı birkaç yerde gayet görülüyor. neyseki lübnan arapçası (2 yıl kaldım lübnan) sorunsuzdu, aksandan anlaşılıyordu tamam ama e niye lübnan'da çekmemişler ki filmi ya da niye ufak detaylar olsa da ürdün'le ilgili semboller görülüyor. güzel filmdi bu arada, uzun ve yorucu ama özellikle ilk yarısı çok etkileyici. yalnız ben lübnan tarihi hakkında hiçbir fikri olmayan birinin bu filmi tamamen anlamayacağını düşünüyorum, filmi izlemeyenlere wikipedia'dan felan şöyle bir miktar en azından okumalarını öneriyorum öncesinde.
kurgu bir senaryo da olsa, olan bitenin aslında gerçekliği bilindiğinden izleyicisi üzerinde derin izler bırakan filmdir.
olağanüstü bir film. iki ay önce izlememe rağmen aklıma düşüyor ara ara. midem kasılıyor. aynen filmin son kısmında olduğu gibi. bu satırı yazarken bile gerildim. senaristinin normal bir insan olduğunu düşünmüyorum ayrıca. edit: normal olmayan senarist değil, senaryonun uyarlandığı yanık adlı tiyatro oyununun lübnan asıllı yazarı wajdi mouwad imiş. uyarısı için bence hos oldu'ya teşekkürler.
bittiğinde neye söveceğimi şaşırdığım film. en iyisi tüm insanlığa giydirmek. tamam sonuç olarak sadece bir senaristin bok yemesi gibi görünüyor ama eminim bundan daha korkunç vakalar bilmediğimiz, görmediğimiz kuytularda gerçekleşiyor ve gerçekleşmeye de devam edecek. dünyayı yediğimiz gibi birbirimizi yemeye de devam. uzaylılar gelse de bi kökümüzü kazısa.. ben iyiyim, çevrem çok süper, biz isveçliler çok medeniyiz diye yırtmaya çalışanları da en önce buharlaştırsınlar. her şey birinin birinden daha iyi olmaya çalışmasıyla başlıyor zaten...
yarısından sonra devamını tahmin edip, tahmin ettiğim son ile karşılaşmama rağmen yine de buz kesmeme sebebiyet veren film. bu filmle ilgili entrylere veya yorumlara göz gezdirip filmle ilgili bilgi edinmeyin derim. her şeyi filmin karakterleri gibi kendiniz görün, öğrenin izledikçe.
giriş bölümündeki yetimhanede traş edilen çocuğun gözlerindeki bakış için bile izlenmeyi hakediyor. ama filmdeki hikayenin temeline itirazım var: --- spoiler --- nasıl bir anne çocuklarının bu türden gerçeği öğrenerek hayat boyu mutsuz olmasını sağlayabilir. sonucunu bile bile onları böyle bir yolculuğa çıkarabilir. hayır ne bekliyordu ki babaları/abileri ile mutlu mesut yaşamalarını mı? yok oğluna/tecavüzcüsüne mesaj ulaştırmak içinse bunu başka yollarla da yapabilirdi. o çocukların bundan sonra nasıl bir ruh haliyle yaşamasını bekliyorsun? nefret değilse bu nasıl bir düşüncesizlik anlayamıyorum. tamam film hikayesiyle izleyicisine çok şey vaat ediyor ama baştan da söylediğim gibi hikayenin çıkış noktası sakat. --- spoiler ---
en son konferanslarinin birinde robert mckee'nin, dinleyicilerine izlemelerini onerdigi muhtesem film.
filmi izledim ve nereden izledim dedim bu amk filmini. ne güzel mutlu mesuttum. bazısına ağır kaçar bu film. --- spoiler --- bazı arkadaşlar spoiler vermeden old boy deyip durmuş. resmen sikmişler filmi. old boy dedin mi bütün büyü kaçar, niye koymuyorsun spoiler oraya? --- spoiler ---
ağız dolusu kahkahalar atmasın kimseler. dünya mutlu olunacak yer değil. kimse doğduğuna şükranlar iletmesin. dünya yaşanacak yer değil. hiç varolmamalıydık.. ....insanoğlunun kenefliğini dosdoğru veren film.
--- spoiler --- suriye ile olan sürtüşmemizden ötürü "savaş çıkacak" söylentileri yüzünden izlemeye karar verdiğim, ve iyi ki de izlemişim dediğim bir film oldu. hayatımda bir insana ilk defa bu kadar uzun süre acıdım. bildiğin 1 hafta aklımdan çıkmadı yani öyle işledi içime. ama bunun nedeni sonundaki o öldürücü gerçek değildi. elbetteki onun da etkisi var. ama filmin taa en başından itibaren soluk borunuzu bir şeyler tıkamaya başlıyor zaten. dediğim gibi, en sonda açığa çıkan o gerçekte öldürücü darbe oluyor.. bir tiyatro uyarlaması olan incendies'in, ekseriyetle siyasi olaylar ve din ekseninde geçen, hristiyanlık karşıtı olmasa da böyle aksettirilen, bunun içinde hristiyan lobileri tarafından reklamı-izlenilirliği engellenen bir film olduğunu öğrendim. müslümanları her zaman terörist diye gösterenlere gerçekler acı geldi heralde. ama merak etmesinler, biz onlar gibi insanları inançları doğrultusunda yargılamayız. kötü, kötü olduğu için kötüdür, musa'ya, isa'ya inandığı için değil.. evet, savaş kötü bir şey. hemde nedeni ne olursa olsun.. hele ki başka diyarlardan gelen ve ellerinde güç olan insanların, sırf çıkarları hasebiyle, direnmek için ellerinden neredeyse hiçbir şey gelmeyen zavallılara zulm etmesi kesinlikle kabul edilemez. edilemez ama kime söylüyorum ki, kime dert yanıyorum ki ben? kimin umrunda, bir oğulun hiç tanımadığı ama öz olan annesine tecavüz etmesi?.. "savaş olsun artık, girelim yıkıp alalım oraları" diyenlere özellikle izletilmesi gerek. izlesinler de anlasınlar savaşın ne demek olduğunu.. ve son olarak filmden güzel bir söz, "fikirler ancak onları savunacak birileri olursa hayatta kalırlar" filme puanım: 8.5/10 --- spoiler ---
--- spoiler --- bir savaş ve aile draması olarak nefis film. fakat oldboy ile kıyaslanırsa kaybeder. çünkü bu filmde bazı şeyler tesadüf. ama oldboy'da tesadüf yok, her şey ince ince kurgulanmış. --- spoiler ---
ekşi sinema yazısı için: http://eksisinema.com/…s-2010-artik-yasamayalim-be/
izlemeden önce film hakkında bikaç şey okuduğum için -ki lanet olsun okumasaydım- sonu beni ne yazık ki o kadar şok etmedi tahmin ettiğim için. ama etkilenmemek elde değil tabiki. sabırla izlenmesi gereken bir film öncelikle. düşünmeden edemedim hayatta böyle bir şeyi yaşayan insanlar var mıdır acaba diye. inanılmaz bir dram. özellikle simonla jeanne arasında geçen o diyalogda jeane'nin her şeyi anladığı andaki çığlığı beni titretmiştir izlerken. filmin en etkileyici sahnesi tartışmasız o sahne. izleyin ama sakın spoiler falan okumayın önceden, filmi heder etmeyin ben gibi lütfen.
115. dakikaya kadar, ''noluyo ya, neden hiç bişey anlamıyoruz, o kim, bu kim?'' seklinde vıdı vıdılanırkeeeen, --- spoiler --- 115. dakikada ''1+1 1 eder mi?'' sorusuyla, ''laaaaaaaaaaaaaaaaaan'' nidaları yükseliyor odada. ahh nadal vah nadal. yok ki bu acının tarifi, ne diyim ki ben. --- spoiler --- özetle sabırla izlenmesi gereken, carpıcı sona sahip film.
üzerimden kamyon geçmiş hissi yaratan film. böyle filmler yapılmamalı, izlenmemeli. hatta var olan tüm kopyaları yakılmalı, varlığı dünya üzerinden kaldırılmalı...
böyle bir şeyin olma ihtimalini düşünmek bile, denis diderot'nun haklı çıkmasına sebebiyet veriyor. yaşayabileceğimiz en güzel dünya bu muydu diye durup bir kere daha sorguluyorsunuz. film amacına ulaşıyor ve seyircinin felç geçirmesini sağlıyor. çok başarılı, sarsıcı, izlenmesi gerekir.
eğer bu filmi izlemeyi düşünüyorsanız spoiler içermeyen entry'leri bile okumadan, kısacası sözlükteki yorumları hiç okumadan izleyin. nedenine gelirsek: --- spoiler --- filmi old boy ile özdeşleştiren ve karşılaştıranlar olmuş fakat hiçbiri spoiler verme gereği duymamış. bakıldığında spoiler gibi durmuyor ama old boy'u izlemiş biri bu filmin ilk 5 dakikasından sonra sonunu tahmin edebilir ve filmin en vurucu sahnesi olan son sahnesi etkisini önemli ölçüde yitirir. --- spoiler ---
kesinlikle 2000 yılından sonra yapılmış en iyi on filmden biri. yönetmen denis villeneuve, polytechniqueden sonra bu filmde de çok iyi bir tarz yakalamış.uzun bir zaman diliminde geçmesine rağmen sahneler arası geçişte sıkıntı yok,kopukluk hiç yok.lubna azabal exilsden sonra bu filmde de oyunculuğunu sergilemiş ve jeanne-simon marwan karakterlerini canlandıran oyuncular da gayet başarılı. ve bence filmi hakkında yorum okumadan izlerseniz,filmden çok daha fazla zevk alırsınız.hele üstüne lübnan iç savaşı ile ilgili bazı bilgileriniz varsa filmin bünyenize etkileri daha ağır olabilir.mutlaka izleyin,izlettirin. 8.5/10
pıçak kimin film.
uzun zamandır izlediğim, "iyi film izleyeceğim" yargılarımla izlemeye başlamama rağmen bu kadar da iyi olmasını ummamış olduğum film. --- spoiler --- işin içine giren tecavüz sahnesini bile sadece -mış gibi yaparak, zaten tam da sinemanın yapması gerektiği gibi yaparak hazırlamıştır. böyle de büyük bir film çıkabiliyormuş ortaya demek ki. ama şimdi sevişmeden ben aşk'ı nasıl anlatabilirim ki yaa, hele tecavüz sert, çok sert hazırlanmalı, gerçek olsa o kadar olacak kadar oyuncum travma geçirmeli diyen yönetmenciklere ibret olarak izlettirilmeli. marifet göstermeden o rüyayı/kabusu satabilmek. adam bütün tecavüzü, doğumu o kadar fena, o kadar sert anlattı ki ama bir o kadar da kapalı anlattı. demek ki olabilmesi çok da filmi gerçeklikten uzaklaştırmıyormuş. --- spoiler --- belirtmeden geçemeyeceğim; radiohead bu şarkıları bu sahneler için yazmış gibiydi. baki selam ederim. büyüklerin ellerinden, küçüklerin gözlerinden. edit: savaşa hayır demek ile evet demek arasındaki fark, savaşın içindeyken ne anlam ifade edebilir? karınca gibi olmakta fayda var yine de.
tavsiye üzerine henüz izlediğim filmdir. filmi tavsiye eden ilk kez izleyeceğin için seni kıskanıyorum dedi. nasıl film dedim. çok şey söylemek istemiyorum yalnızca vurucu diyebilirim dedi. oturdum izledim. vurucu derken ne demek istediğini tam olarak anlamamışım sanırım, vuruldum. bir artı bir iki etseydi de vurulurdum. ama bir etti ve ben hiç beklemediğim biçimde vuruldum. izleyin. izletin. vurulun.
imdb top 250 listesine 226. sıradan girmeyi başarmış olan film.
ancak üç gün sonra hakkında bir şeyler yazabilirim diyordum. üç gün geçti yine yazamıyorum. öyle pis bir etkisi kaldı bende. tanım: kanada yapımı film.
konu, senaryo, oyunculuk, çekimler. seyrettiğim şey film değildi. veya bu film ise diğer seyrettiklerim neydi bilemiyorum. önce filmi tek başınıza dikkatlice sindire sindire seyredin. sonra film zevkine güvendiğiniz bir arkadaşınızın yanına çat kapı gidin. sanki tesadüfen bir film almışsınız gibi filmi seyretmeyi önerin. bence bu film gerçek sinema severlere verilebilecek en güzel hediye.
film bittiginde midem bulandı amk.nasıl olur da bu tip konulu filmler begenilir hiç anlamam.olay gercekten yaşanmıs olsa oturur izler, bittiginde de aglardım.ancak film yaşanmıs bir hakaye degil, orospu cocugu bir senaristin hayal dünyasından ibaret.şu filmi izleyenler filmde anlatılan olayın gercekleşme ihtimalini yaşanılabilecek bir olay olarak goruyorsa, tamam yanılmısım demeye hazırım.ancak filmdeki tesadüfler dünyadaki bütün ihtimaller bir araya gelse dahi yaşanmaz.hadi yaşanabilir diyelim böyle bir olay; peki yeryuzundeki hangı anne böyle bir olayı cocuklarına buldurup cocuklarının hayatını sikip atmayı ister.konusunu gectim cocuklarını bu travmaya maruz bırakabilecek anne dahi yeryuzünde daha yaşamamıstır. nerden baksan igrenç bir senaryo.senaristin bir kez daha ırzına gecmek istiyorum.akşamımı igrenc fantezisiyle mahvetti.
türkçe'ye içimdeki yangınlar adıyla çevrilmiş film. denis villeneuve, 2009 tarihli polytechnique filminin ardından yönettiği bu filmle artık her filmi heyecanla beklenilecek bir yönetmen sınıfına ulaşmıştır. bazı şeyler o kadar acıdır ki görmek istemez, duymamazlıktan geliriz. incendies'in bu kadar etkileyici olmasının sebebi işte burdan kaynaklanıyor, filmi izlerken o acıyı hissediyor ve kaçamıyorsunuz. izleyeli aylar geçmesine rağmen filmi her hatırlayışımda içimdeki yangınlar yeniden alevleniyor, boğazımda bir düğüm, gözlerimde yaşlar oluşuyor. denis villeneuve, son yılların unutulması en güç filmlerinden birine imza atmıştır.
insanı bunalıma sürükleyecek sertlikte muhteşem bir film.. özellikle de vurucu sonla biten filmleri sevenler için. filmin başında arka planda radiohead den you and whose army çalıyor ve o esnada yetimhanedeki çocukların görüntüleri akıyor. işte orada şarkının bitmesine yakın bir çocuğun bakışını zoomluyor ya kamera, o bakış bile filmin sarsıcılığı ve sertliği hakkında bir fikir veriyor. oyunculuklar için kötü diyemem ancak başroldeki abla haricinde vasat diyebiliriz. başroldeki abla lubna azabal ise aşmış bir oyunculuk sergilemiş. sanki tüm o acıları yaşamış gibi oynamış. 2 defa izledim,daha da izlerim.
--- spoiler --- herkes sonun vuruculugundan bahsetmis ama beni vuran o olaylar degildi. sarsan, yildiran ve afallatan bir arti bir eder olayi degildi. beni sarsan ebu tarik aka nihat'a yazilan ikinci mektuptu, olanlara ragmen nasil da yazilmis o mektup icim ciz etti. anne yuregi bu olsa gerek. anne olmak cok garip, dunyanin en zor meslegiymis. ve tabi ki herkesin bahsettigi basrol oynayan o abla hakkaten mukemmel oynamis. --- spoiler ---
imdb puanını sonuna kadar hakeden film. insanın en dokunulmamış duygularına neşter atıyor. hepimiz en dramatik senaryoları izleyip o an kendimizi başrol oyuncusunun yerine koymuşuzdur ama bu filmdeki durumun olabileceğini düşünüp kendini o karakterin yerine koyan çok az kişi vardır.
lubna azabal gibi harika bir yetenek ve çok güzel bir kadını tanımama vesile olmuş film. ablanın bakışları manzara gibi, geç karşısına izle. --- spoiler --- en etkileyici sahnesi nawal mervan'ın hristiyan olduğu anlaşılmasın diye boynundaki haçı çıkarıp müslümanların yolculuk ettiği bir minibüse binmesi, sonra minibüsteki herkesin milliyetçi hristiyanlar tarafından öldürülmesiydi. çantasına attığı haçı göstererek kurtulmuş ve müslüman bir kız çocuğunu da "benim çocuğum" diyerek kurtarmaya çalışmış; ama başarılı olamamıştır. gerçekten etkileyiciydi bana göre. (bkz: la femme qui chante) --- spoiler ---
gece gece ağzıma sıçmış film. hakkında yazacak hiçbir şey bulamıyorum. sikti attı dünyamı.
