18. yüzyıl sonunda ingiltere'yi güzelliği ve karizmasıyla kasıp kavuran devonshire düşesi'nin kısa ama dolu dolu yaşamını anlatan film. film amanda foreman'in biyografik çalışmasından esinlenerek çekilmiştir.
dönem filmi, kostum, dekor, sanat yonetimi gibi seyleri sevenler icin * kacmayacak film.
her yönüyle beğendiğim bir film oldu. gerçi ckm filmin ikinci yarısında perdedeki görüntüyü yaklaşık 10% oranında küçültmeseydi daha iyi olacaktı.
dönem filmi olmasından mutevellit izlenebilir ve meraklıları tarafından sevilebilir bir filmdir. ama parantez içinde keira knightley filmde resmen çirkin olarak itelemiş. o ne kaşlar kalın kalın yareppim.
18.yüzyılda yaşamış olan devonshire düşesi georginia’nın hayat hikayesini ilgi çekici bir şekilde ele alan film. http://www.resetmagazine.net/…nema/the-duchess.html
devonshire düşesi georgiana cavendish'in hayatını anlatan film. kostüm, dekor ve müzikler gerçekten 10 numaraydı, en iyi kostum dalında oscar adayı olmasını bekliyorum açıkcası. filmin senaryosuna gelince ehhh işte çok ahım şahım değildi, georgiana'nın aşk hayatını anlatmaktan politik hayatı üstünde çok fazla durmamışlardı fakat gerek keira knightley'nin, gerekse de ralph fiennes'in süper oyunculukları sayesinde bu fazla güçlü olmayan senaryo gözümüze fazla batmadı. birkaç da ufak bilgi verelim hemen; * prenses diana, georgiana'nın ailesinin soyundan geliyor. (georgiana'nın abisinin torunun torununun torunu- daha gider bu) hatırlarsanız georgiana'nın evlenmeden önceki soyadı da spencer idi. (bkz: diana spencer) --- spoiler --- * ironik bir şekilde sarah ferguson'da georgiana'nın charles grey'den olma gayri meşru kızı eliza'nın soyundan gelmekteymiş. (yani o da georgiana'nın torununun torununun torunu gibi bişi oluyo) zavalla sarah'da aynı eliza gibi kraliyet ailesinden hiç bir zaman kabul görmemiştir. demek ki kaderinde varmış. * filmde georgiana'nın aşığı olarak gördüğümüz charles grey sonradan ingiltere başbakanı seçilmiş,başbakanlığı sırasında ingilterede kölelik yasaklanmış ve başarılı bir başbakanlık döneminden sonra emekli olmuş. grey başbakanken kendisine çeşitli ülkelerden hediyeler gelirmiş. birgün hediye olarak bir çay gelmiş kendisine. (bunun hangi ülkeden geldiğine dair farklı görüşler var) neyse bu çay bergamot aromalı bir çaymış. daha sonradan bu çaya grey'in ismi verilmiş ve hepimizin bildiği earl grey meydana çıkmış. (earl, ingiltere'de kontlar için kullanılan bir lakapmış) --- spoiler ---
kostüm dramanın kadrolu oyuncusu olma yolunda emin adımlarla ilerleyen keira knightley'nin her haliyle baş-rolde olduğu the duchess, artık hepimizin sülalesinden iyi tanıdığı ingiliz üst-sınıfının, lady di paralelli hikayesini anlatıyor. başka bir deyişle, geçtiği dönemle ironik hikayede varolan sınıfların ve bunların getirisinin geldiği nokta olarak; ayrımdan ziyade o zümreye has yalnızlaşma, kısıtlanma, özgürlüğünü yaşayamama üzerine gidiyor daha çok. filmin başlarında düşesin ilk defa yatağa girdiği sahnede, vücudunda gördüğümüz 'sıkı' elbise sebepli iplik izleri ve dans ederken saçı tutuşan düşese kimsenin yardım edemeyişi bu yalnızlığın ve sıkışmışlığın filmdeki iyi yansımaları misal olarak. aslında sadece menage a trois ile çekilen lady di paralelinden ziyade; diana'nın kendi hayatının tradejisi olarak yaşadığı, ve sonunu getirdiği, sınıfsal baskıdan, kısıtlanmışlıktan kaçışının alegorisiyle bu benzerliğin üzerini daha koyu çizebiliriz. ondan dolayı da kostüm, oyunculuk ve yönetimle her anlamda vasat üstü olan filmin politik tarafındaki yüzeysellik hikayesine en çok zarar veren etken olmuş; filmi 'pembe'leştirmiş. özetle the duchess, iyisiyle kötüsüyle 'bildiğiniz' gibi bir film, meraklısına.
korsan dvd'cilerin yeni eseridir. vermisler natalie portman ablanin kolunun altina tavlayi, filmin adini orjinal font'uyla du$e$ diye yazmislar, kapaga da iki ters bir duz diye slogan koymuslar. isin komigi kapaktaki bu yaraticiligi ben farketmedim bile.
atonement'tan sonra bir daha keira knightley'in başrolde veya başrole yakın sularda dolandığı bir filmi seyretmeme kararı alıp da buna kendi elleriyle ihanet etmiş sevgili kendime müstahak olan filmdir. akılsız başa bundan iyi ceza olamaz.
sevilmek icin yanip tutusan devonshire dusesinin sessiz cigligini anlatan bir donem filmi.
bu filmde dominic cooper , earl grey,pardon charles grey rolunde cok basarilidir ayrica.
(bkz: duchess says)
kostümler, dekor, saçlar, makyajlar, oyunculuklar çok başarılı olmasına rağmen fazla uzun tutulmuş, duraganlığıyla dikkat eksikliği yaratabilen film. keira knightley gerçekten iyi oynuyor, fazla zayıf olması haricinde georgiana spencer cavendish'e benziyor da (georgina s.c. ingiliz kadın profiline uymayacak şekilde, gerçekten güzel bir kadınmış) yalnız o kadar aşırı zayıf ki bir de o ece sükan kaşlarıyla iyice göze batıyor kemik yapısı. dük rolünde ralph fiennes varis sahibi olmak için evlenen, karısıyla balolar ve yatak odası haricinde muhattap olmayan dönemin tipik asil erkeği rolünde çok başarılı. istikrarlı olarak çirkin bulduğum dominic cooper'ı ise charles grey rolüne yakıştıramadım, diğer oyuncuların yanında pek az sahnesi olduğu için oyuncluğu hakkında bir fikir sahibi olamadım yalnız georgina'nın aşığı rolünde gözleri ayrık, koca burunlu, güdük fizikli dominic yerine bir ryan gosling çok hoş olurdu diye düşünmekteyim. --- spoiler --- georgina'nın hikayesinin lady di'nin hikayesiyle paralellikleri çok şaşırtıcı, insan bu spencer kızlarının hepsinin kaderi mi aynı yahu diye düşünmeden edemiyor. zamanının ötesinde bir kadın olan georgina gerçek aşkı ve tutkuyu isterken kocasının boş bakışları ve egoist tavırları karşısındaki çaresizliği çok acıklı, bess'le olan arkadaşlıkları gibi. iki kadının dük'ü hiç sevmeden, evlat sevgisi uğruna katlandıkları menage a trois ve yasaların hep dayakçı, moron, hayvandan farksız erkekleri koruyor oluşu o çağda yaşamış bir kadın olmadığınıza şükrettiriyor, zaten o giysiyi giyip kafamda o saç-tüy kütlesiyle gezmek zorunda kalsam 3 güne kalmaz doğal seleksiyondan elenirdim ben. filmin en acıklı sahneleri georgina'nın bebeği bir bataklığın kenarında charles'ın ailesine teslim edişi, havadaki sis, yağmur bulutları ve çamurla anın atmosferi mükemmel yaratılmış, bebeği teslim ettikten sonra georgina'nın ağlayışı ve bess'in onu tesellisi içinize dokunuyor. ama en acıklısı, bir baloda karşılaştıkları ve charles'ın "bir yeğenim var, eliza, ve onu çok seviyorum. isterseniz gelip onu görebilirsiniz, hatta bunu yakın zamanda yapmalısınız" derken georgina'nın ağlamamak için kendini zor tutuşu, içim parçalandı resmen. eliza'nın kendi kızına georgina adını verdiğini duyduktan sonra da yerlere serildim. "çocuklarım olmadan asla" diyen iki kadının sarsılan, yaralanan, ama bir ömür devam eden dostukları filmin nice güzelliğinden biri, gerçekten yaşanmış olması iki kadına da saygı duymanıza yetiyor. --- spoiler --- bir de şu var, dük ve bess georgina öldükten 3 yıl sonra, onun vasiyeti ve rızası üzerine evlenmişlerdir, yani bir georgina'yı boşa bess'i al durumu söz konusu değildir. charles grey'in filmde nişanlanmak üzere olduğu mary elizabeth ponsonby'den 11 oğlu, 5 kızı olmuştur*, ne bu şiddet(!) bu celal?
--- spoiler --- sadece meraklılarının ilgisini çekecek bir film. zira bana ingiliz soylularının (kraliyet ailesi?) yaşam hikayelerini izlemekten gına geldi. dük ne iş yapar onu da bilmiyorum. sözlükte dahi açıklayıcı bir şeyler yok. gerisini siz düşünün. nasıl bir romantik komedinin girişi gelişmesi sonucu belliyse bu ingiliz tarihini anlatan filmlerde de öyle. yani açıkçası klişe. tamam oyunculuklar filan çok güzel de hep aynı şeyler. erkek evlat, kısıtlanmış kadınlar, ihtişamlı yaşamlar, ne kadar çok mum ve kristal o kadar ihtişam, 108 katlı kadın kıyafetleri, daha sade ama gene de abartılı erkek kıyafetleri. bir tane geleneklere bağlı anne veya baba, buna karşı çıkan kız evlat. bu tür filmleri sanırım ingilizler (ki bu da bbc films yapımı) kendi tarihlerini kendi çocuklarına öğretmek için veya kendi imparatorluklarını dünyaya tanıtmak için böyle filmler yapıyorlar, biz de keriz gibi izliyoruz. ben bu tür filmlerde hizmetkarlara çok gülüyorum, her şey adamların gözlerinin önünde gerçekleşiyor, bir sürü şey biliyorlar. soylular da gizli kapaklı iş çeviriyoruz zannediyorlar. ingilizler kendi hikayelerini çek çek bitiremediler. bakalım bundan sonra sırada ne var. mümkünse ben izlemeyeyim. bana temizinden bir tane o dönemde yaşamış bir adet sıradan ingiliz ailesinin hayatı ile bir adet hizmetkarların hayatını gösteren film lazım. soylu aile hikayesi görmek istemiyorum artık. --- spoiler ---
narin ve beste adlı iki arkadaşla gidilmiş ve sinema salonundan sokağa çıkana kadar sayesinde birkaç kere dumur olmama sebebiyet vermiş filmdir.şöyleki: narin: yok artık amma da abartmışlar film falan tamamda daha neler beste: evet ya bu mu şimdi düşes bütün film yemek yedi yattı kalktı doğurdu ben : evet budur zira hikaye gerçek beste: aaa çok ilginç ben:???!!! narin: ya zaten ingiltereden ne çıkıyosa bozuk ben böyle falsolu ülke görmedim avondan aldığım krem sivilce yaptı mesela beste:made in england mı yane ben??!!!! narin: evet al kremini vur düşesine haha ben:(içimden)hıım eğer ikisinin kafasını birbirine vururak öldürürsem ayrı ayrı uğraşmadan vatana millete bir faydam dokunur beste:bak bu hugh laurie ye aşık ya ingilizlere laf ettik dokundu tabe ben: yok ben düşesinde kreminde değilim amerikanın ırak'ı işgalini desteklerdiler ondan haz etmiyorum politik yani beste: politik diyince blair de karizmatik adam dimi narin: evet şirin ben : ???!!!
dükün düşeş olup düşesin düşeş olmasını kaldıramadığı filmdir. düşes olabildiğine çirkin elbiseleri olabildiğine guzeldir. kızları, kızlarının kızları ve onların kızlari hem de kralicelerin yonettigi ülkede 1928 yılına kadar esit seçme ve seçilme hakkına sahip olmamıstir.
in the way i understand love diye mükemmel(!) bir repliği barındıran, ingiltere'nin bir dönemini anlatan bir film.. --- spoiler --- georgiana'nın annesi: so does william. william: yes. i love you.. georgiana: ??? how ??? william: in the way i understand love.. --- spoiler ---
devrimlere inanmam, ters tepme ihtimalleri yüksek olur (bkz: türkiye cumhuriyeti). ama bu filmin başından sonuna dek, zamanında daha fazla özgürlük isteyip de acı çekmiş, dışlanmış, cezalandırılmış ve öldürülmüş tüm devrim gazi ve şehitlerine teşekkür ettim. sarsılmadan izleyebilen kadınlar olduğuna inanmak istemem. benim çocuk doğurgacı olmaktan öte birey olabilmem için yüzyıllarca uğraştı tanımadığım kadınlar. şimdi bu özgürlüğünü geriye gitmek için kullananlara zaman makinesi diliyorum, benim zamanımı bana bıraksınlar.
keira knightley'linin bir damızlığı canlandırdığı ve bazı sahneleri baya baya the other boleyn girl'e benzeyen film.
bazı filmler vardır, izlenilen an itibariyle özeldirler, tıpkı bu filmin benim için özel olması gibi. her neyse; ne zamandır otobüsle uzun yola çıkmıyorum, haftasonu izmir'e gitmek için bindim istanbul'dan otobüse, otobüste tüm koltukların arkasına ekran koymuşlar ve dokunmatik ekran aracılığıyla bir sürü film arasından istediğinizi seçebiliyorsunuz. "eh, bu iyi bir şey" dedim, seçtiğim ilk kategoride gözüme çarpan ilk film, the duchess oldu; sonra ne ekran kaldı ortada, ne otobüs, ne yol, ne muavin, ne şoför; gözümü açtığımda izmir'deydim.
ingiliz aristokrasisi tarzı çok-eşli yaşam (aynı sarayda eş + bir nev'i kuma) gözlemi yapmak için izlenebilecek film.. esas film değil de bu aristokratlar fazla bağırıp çağırmadan, kantarın topuzunu kaçırmadan en ağır lafları edip ardından da nasıl karşılıklı reverans yapıyorlar o izlenesi.. doğrusu "akdenizli"liğimden gocundum neymiş duygusalmışsız (!)
keira knightleyin iyi iş çıkardığı ama zaman zaman çok durgunlaşan dönem filmi.
kızlar ve kızları şeklinde uzayıp giden, çarpık ilişkileri ve paranın baş döndürücü gücünü, o ünlü ingiliz aristokrasisini süper kostümlerle ve iyi oyunculuklarla anlatmaya çalışan başarılı bir film... o döneme has bir durum mu ki böyle sürekli üreyebiliyorlar... eliza'ya ne oldu acep...sadece kızına georgiana ismini vermiş o kadar...
şimdi bitirdiğim. dönem filmlerini sevdiğimden olacak ben sevdim bu filmi. kadının o dönemde ailedeki ve sosyal hayattaki rolü inceden inceye çok güzel işlenmiş olsa da, kadınların seçme hakkı üzerine ve georgina'nın politik hayatı üzerine de biraz daha eğilinmesi gerekirmiş bence. sonucta georgina'nın uğruna film yapılacak bir kadın oluşu salt aşk hayatından değil de kendi döneminin çok ilerisinde, cesur ve politik bir kadın oluşunda yatıyor.
her gün televizyonlarda nicelerine rastladığımız basit bir dizinin 19. yy ingilteresinde geçen versiyonu. o kadar yüzeysel anlatılmış ki georgiana'nın varolan hikayesini sıradanlaştırmış. hatunun gerçek hikayesi için http://en.wikipedia.org/…ish,_duchess_of_devonshire bu arada keira knightly'nin en güzel olduğu film budur kanımca.
fifty shades of grey kitabinin baslangici niteliginde tarihi film. sadece gercekten yapacak baska bir sey yoksa nseyredilebilir bir film.
kostüm, görüntü ve oyuncular filmi bir nebze izlenebilir kılıyor ama başka da bir şey yok filmde. konu o kadar yüzeysel izlenmiş ki, boş bir film demekte sakınca görmüyorum.
