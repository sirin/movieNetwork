nbc'nin yeni sinema projesi. turk ve bosna hersek ortak yapimi olacakmis. eurimages de bu film icin destek veriyormus, sagolsunlar.
nuri bilge ceylan'ın eurimages destekli (330.000 avro) yeni filmi. sanırsam başrolde yılmaz erdoğan var.
baş rollerinde taner birsel ile yılmaz erdoğan'ın oynayacağı kimi sitelerde belirtilmiş. güzel bir ikili. yılmaz erdoğan'ın kendi yönetmediği ve sadece oyuncu olarak bulunduğu ilk filmi. cannes film festivaline yetişecek denmişti ama cannes geldi geçti ses seda yok. film yetişmediği için nbc, bir dahaki cannes'a kadar beklemez inşallah.
once upon a time in america ayarında bir şey beklememek gerekir herhalde.
ekibinden, hakkında çok güzel şeyler duyduğumuz yeni nbc projesi. post production aşamasındaymış. yine uzun planlar,vurucu ilişkiler bizi bekler. bir de anlatılan bir sahne var,fena.
ismini duymamla heyecanlandığım proje. türkiye'de sevdiğim yönetmenlerden biri ve sevdiğim iki oyuncu. vay be hemen gelse de izlesem diyeceğim ama bir sonraki cannes'a ancak adı sanı duyulur bu filmin biz de seneye ekimde izleriz.
nbc'nin montaj masasında kıyamadığı filmmiş. aldığımız son duyumlar filmin 3.5 saat kadar süreceği yönünde. edit: adam filme kıymış beyler!*
büyük ihtimal galası cannes'da yapılacak film.
çekimleri tamamlanmış, 2011 yılında gösterime gireceği planlanmıştır. fakat daha sonra muhtemelen maddi imkansızlıklar yüzünden tamamlanamamış ,yayınlanamamıştır. müthiş yönetmen nuri bilge ceylan yapımı,başrolünde yılmaz erdoğan olan bu yapıma eurimages 2 sene önce destekte bulunacağını vaadetmiştir. merakla bekliyoruz.
bu sene altın palmiye için yarışacak olan bir nuri bilge ceylan filmi. cannes nbc'den sorulur.. edit: haber için; http://www.ntvmsnbc.com/id/25202910/
vizyona girmesini beklemekten kurdeşen döktüren film. hadi ama artık.
altın palmiye için yarışacakmış http://www.haberturk.com/…lan-bir-kez-daha-cannesda
(bkz: bir zamanlar anadolu)
nuri bilge ceylan'ın cannes film festivali'nde, altın palmiye için yarışacak son filmi. başrolleri yılmaz erdoğan, muhammet uzuner ve taner birsel paylaşmakta. hadi bakalım, gelsin altın palmiye. ödül töreni sonrası edit: altın palmiye olmadı ama "jüri büyük ödülü" nbc'ye geldi. ayakta alkışlıyoruz kendisini.
nuri bilge ceylan'ın izleyicilerini heyecanlandıran filmi. nbc'ye altın palmiye getirme ihtimali yüksek filmi aynı zamanda. ntv'nin haberinden aynen kopyalarsak yarışacağı cannes film festivali'nin bu yılki durumuyla ilgili bilgiler şöyle: açılışını woody allen'ın yapacağı festivalin jüri başkanı ise amerikalı oyuncu ve yönetmen robert de niro. işte yarışma filmleri: *pedro almodóvar - the skin that i inhabit *bertrand bonello - l'apollonide souvenirs de la maison close *alain cavalier - pater *joseph cedar - footnote *nuri bilge ceylan - once upon a time in anatolia *jena-pierre ve luc dardenne - le gamin au vélo *aki kaurismäki - le havre *naomi kawase - hanezu no tsuki *julie leigh - sleeping beauty *maïwenn - polisse *terrence malick -tree of life *radu mihaileanu- la source des femmes *takashi miike -ishimei *nanni moretti - habemus papam *lynn ramsey - we need to talk about kevin *nicolas winding refn - drive *markus schleinzer - michael *paolo sorrentino -this must be the place *lars von trier - melancholia.
üç silahşörler birsel, erdoğan, ceylan'ın yanındaki d'artagnan'dan henüz bahsedilmemiş sanki? film bir doktor ile savcı arasında geçen 12 saati anlatıyor.. doktoru muhammet uzuner, savcıyı taner birsel oynuyor.. yılmaz erdoğan ise komiser rolünde.. son derece başarılı bir tiyatro oyuncusu olan ve ali özgentürk'ün görünmeyen filminde göreceğimiz muhammet uzuner'in de katkısını düşünürsek alacağımız zevkin beşe katlanacağını hesaplıyorum ben.. (sinerjiden)
bahislerde 1'e 7 oranında şans gösterilerek altın palmiye'yi kazanma ihtimali en yüksek 2. film olarak görülüyormuş: http://www.ntvmsnbc.com/id/25204571/
yarısında çıktığım fi.. yok lan bi dakka. "sinema neden eşittir yönetmen?" sorusuna cevab veren film. ayrıca filmin muhtarı (bkz: ercan kesal) bildiğin döktürmüş. http://gununkahvesi.blogspot.com/…ar-anadoluda.html
nuri bilge ceylan'ın artan bütçesiyle daha iyi ekipman, teknik ve oyuncu kadrosuyla her filminde kendini aşmasına güvenerek sabırsızlıkla beklediğim filmidir.
ilk görüntüler düşmüş: http://www.bakiniz.com/…anlar-anadoluda-n-b-ceylan/ fakat bakınız'da filmin ismi için bir zamanlar anadolu'da diye bahsediyorlar; vardır heralde bir bildikleri...
sonunda film ile ilgili doğru dürüst bilgilere 9 mayısta kavuşacağız. https://twitter.com/…eylan/status/66101203599233025
nbc diyince tamam dedik! taner birsel dedi oh mis dedim. yılmaz erdoğan'ı duyunca var bir bildiği demek ki hem de aferin egolar çarpışmamış dedim. sonra fırat tanış'ı gördüm film tanıtım resminde içim bir cız etti gözlerim dolacaktı nerdeyse, alta bir baktım ahmet mümtaz taylan işte orda oha dedim!! ercan kesal zaten olmazsa olmazı.. sağlam oyuncular güzel bir şey bekleniyor.. bana sanki biraz daha hareketli bir film olacak gibi geliyor en azından hikaye bazında. he bi de erkek hikayesi anlatılacak olması muhtemel gibi.. neyse boyumdan büyük çok yorum içerdi bu entry ama canım saolsun..
hakkında son bilgiler ve basın kitine ulaşacağınız nuri bilge ceylan filmi. http://www.festival-cannes.com/…9569/year/2011.html
nuri bilge ceylan'ın sitesinde film görünmüyor ama cannes basın kitinde filmin sitesi verilmiş.bir çakallık yapıp bakayım açılıyor mu dedim. ta da! fotoğraflar var ,trailer var herbişey var.ben trailer'ı indiriyorum şuanda.atlayın atlayın! site :http://www.nbcfilm.com/anatolia/anatolia.php?mid=1 hd trailer:http://www.nbcfilm.com/…s/anatolia-trailer1080p.mov edit:off görüntüler mükemmel.çok helecanlıyım sözlük.hemen gelsin film.
resmi sitesinde hikayesi şöyle aktarılmaktadır: "kasabalarda hayat, bozkırın ortasında sürdürülen yolculuklara benzer. her tepenin ardında "yeni ve farklı bir şey" çıkacakmış duygusu, ama her zaman birbirine benzeyen, incelen, kıvrılan, kaybolan veya uzayan tekdüze yollar... "
(bkz: anadolu'nun kayıp şarkıları)
nbc'nin lars von trier ile haneke arasında bir tandansta çektiği film olarak tanımlayacağım ilk görüntülerini izledikten sonra. canına yandırmaya devam ettirecek gibi görünüyor. (bkz:http://www.youtube.com/…v=snm5khomfso&feature=share )
filmin kısa hikayesini okuduktan sonra, "bir film daha ne kadar çarpıcı özetlenebilir ki ?" sorusunu cevaplayamadan, trailer'ını izleyip "işte bu !" denilebilecek, nuri bilge'nin şaheseri olacak yapım.
dort gozle bekledigim film. yine muthis bir gorsel solen bizi bekliyor. filmlerini izlerken sanki fotograf sergisinde gibiyim.
sadece taner birsel ve fırat tanış için bile izlerim bu filmi.
resmi web sitesi acilmis: http://www.nbcfilm.com/anatolia/anatolia.php?mid=1
"taner birsel ile nuri bilge ceylan'ın yolları ne zaman kesişecek acaba" diye yıllardır merakla beklerim. sonunda bu filmle kesişmiş olduğunu öğrendim. bir yanda türkiye'nin en iyi 3 yönetmeninden biri diğer yanda türkiye'nin en iyi 3 oyuncusundan biri. bu kesişme bile filmin mükemmel olması için başlı başına bir nedendir. ayrıca cannes film festivalinde ödül almazsa ben de bir şey bilmiyorum. çok çok güzel bir film bizleri bekliyor. edit: aldı bile.
resmi web sitesi açılmıştır.yine harika kareler var gibi gözüküyor. (bkz: http://www.nbcfilm.com/anatolia/anatolia.php?mid=1)
adı gibi içinde de sergio leone göndermeleri var mı çok merak ediyorum. (bkz: c'era una volta il west) (bkz: once upon a time in america)
trailer'dan sonra merakları daha da artıran ve heyecanlandıran nuri bilge filmi.
nuri bilge ceylan üç maymun ile samimiyeti dışlamıştı sinemasından. bu film de benzer olacak gibi üç maymun'a. iki filmin fragmanlarının ses montajı neredeyse tıpatıp aynı. ben eski nuri bilge ceylan'ı özledim.
çatlıyorum meraktan, biraz ipucu verir insan konuyla ilgili. buyrunuz: http://www.radikal.com.tr/…08.05.2011&categoryid=82
fragmanını izleyince hiç bir b*k anlaşılmayan filmdir. "off görüntüler mükemmel", "çok çok güzel bir film bizleri bekliyor"... bu satırları yazan arkadaşlarla aynı fragmanı mı izledik yoksa içeriden başka bilgi mi aldınız?
künyeye baktım katır yüküyle karakter var. uzun ve sıkıcı çekimler bu filmde nispeten daha az olacaktır diye düşünüyorum. hem olsa n'olur lan. ülkede daha iyi film çeken mi var. isim benim gibi sergio leone hayranlarını tahrik eder nitelikte, umarım film de öyle olur.
fragmanindan nuri bilge ceylan'in degisiminin ikinci adimi oldugu izlenimini veren film. yine de cok buyuk konusmamak gerekir elbet izlemeden. daha cok karakter, atilan dugumler ve onlarin cozumleri...hmm..uc maymun onceki filmlerinden bir kopus gibiydi sanki, nbc hikaye anlatmaya mi basliyordu yoksa yavas yavas? temkinli olmak istedim ama bir yandan ortak yapim anlayisinin getirdigi bir yenilik olmasi olasi bu, bir yandan da, bir yonetmen degisebilir, iste onun kaniti. eger cizgi bu dogrultuda degismisse tabi.. film yapmayi surduren, dilini kurmaya calisan yonetmenlerden biri nbc. zaman icerisinde degismeyecek mi? cok dogal, hatta gerekli. filmi cok merak ediyorum acikcasi.
görüntülerde üç maymun kadar zorlama bi stilize durum yok, bu çok sevindirdi. geleneksel nuri bilge fotoğrafları gibi kareler görünüyo fragmanda. resmen kilometrelerce mesafe koymuştu üç maymun'la arama şu hdr kirli atmosfer ya. ama 12 saat içinde gelişen olaylar dendiğine göre, uzak veya iklimlerdeki gibi derinlemesine karakter hikayesi yerine, yine gelişip biten bi mevzu anlatıcakmış gibi geldi. olsun. yılmaz erdoğan'ı kısacık da olsa o modda görmek başka bi tat veriyomuş yalnız; üniforma, sakal-bıyıksız, baya hüzünlü gibi bakış falan... güzel bi film izlicez bence.
imdb'de şimdilik alışılmadık bir puanı vardır; http://www.imdb.com/title/tt1827487/ bir an önce izlemek dileği ile... edit: o ara 10/10'du. yine de nuri bilge'nin; uzak, iklimler, kasaba, koza, mayıs sıkıntısı kafasından uzaklaşır izlenimi vermesi hoşuma gidiyor. belli bir dönem yapılması gereken işleri lezzetiyle yaptı, ve artık değişimin vaktiydi.
pedro almodóvar ve terrence malick filmleriyle yarışması bile gurur verici film, ailecek bekliyoruz.
robert de niro'nun jüri başkanlığı yaptığı cannes film festivali'nde 21 mayıs'ta galasını yapıp yarışacak olması gerçekten müthiş bir gurur.
adı "once upon a time in" ile başlayan filmler festivaline de katılsın bence. yeter lan sinema dünyası başka isim mi bulamıyor!
filmin çekimleri kırıkkale keskin'de yapılmış.
senaryosunu üç maymun'da olduğu gibi ercan kesal, ebru ceylan ve nuri bilge ceylan üçlüsü yazdığı için, - gene o film gibi - nbc'nin diğer yapıtlarından farklı olacağını umduğum film.
resmi twitter hesabı http://twitter.com/#!/b_z_a__ ve resmi facebook hesabı http://facebook.com/…nlar-anadoluda/154580741274243 adreslerinde olan film.
rüzgar sahneleriyle tarkovski'nin "ayna" filminde yakaladığı etkiye benzer bir şeyler yakalamış nuri bilge. diyorum bu adam fazla "esinleniyor" eski ustalardan diye inanmıyorsunuz. koza da bir nevi dali'nin, maya deren'in sürrealist etkisini yakalamamış mıydı? bir ben miyim bu kadar başka işlerle eşleştiren bu adamın filmlerini? ha, başarılı işler yapıyor o ayrı, güzel bir sentez yaptı kerata. (ehe mehe) malum rüzgar sahnesi: http://www.youtube.com/watch?v=nv9cemamd0k filmi izledikten sonra gelen edit: filmi gittik gördük. şahsen gerçekten beğendim ve de anladım (ya da anladığımı sanıyorum). filmde nuri bilge ceylan'dan beklenilmeyecek kadar çok diyalog var. hatta kimi yerlerde gereksiz bile kaçıyor. sanki nuri bilge diyalogsuz filmler çekmesinin nedenlerinden birini açıklamış: "çünkü anadolu insanı çok konuşuyor ama boş konuşuyor." onun dışında diyaloglardan bazılarının, bizim de aslında bir kısmını izlediğimiz bir sahnenin başka kısımlarından bahsediyor olması izlerken çok hoş bir his yaratıyor: sanki biz de o odada oturuyormuşuz da bizim hava almaya çıktığımız bir vakit bir olaylar olmuş, biz o kısmı kaçırmışız, sonradan dinliyormuşuz gibi. yine bir değişiklik olarak kameranın oldukça hareketli olduğunu görüyoruz. fazla plandan kaçınılmış da olsa kamera dönüyor, bir o tarafa bir bu tarafa kayıyor, panlar, tiltler havada uçuşuyor. tabi bu "normal" filmlere göre fazla değil ama "nbc standartları"na göre bir yenilik olarak öne çıkıyor. oyunculuğa gelince, yılmaz erdoğan o komiser karakterine "olmuş" arkadaş. insanlara bir şey göstermek istediğinde parmağı yerine elindeki polis telsizini kullanması gibi oldukça "doğal" hareketleri var. bunları kendisi mi yaptı, yapması mı söylendi bilemem tabii. benim asıl dikkatimi çekense "doktor"du. böyle bir film için ve diğer karakterlerle mukayese edilince fazla "romansı" bir karakterdi bence. idealize edilmiş gibi duran bir yapısı vardı. ve bunun aslında bir iyi yanı da var: bu karakter filme kurgusal bir hava katıyor, aksi takdirde film belki de biraz kuru, belgesel tadında olabilirdi. bir renk, bir farklılık yani. özetle bir zamanlar anadolu, duygusal yönden bir dram, toplumsal yönden güldüren sahneleriyle bir hiciv, görüntüsel açıdansa karanlık atmosferiyle bir korku/gerilim filmiydi. izleyin izlettirin.
filmin festival bünyesindeki ilk gösterimi yarın (cuma) yerel saatle 19.30 ve 22.00'de yapılacak. 21 mayıs cumartesi de basın toplantısı ve aynı akşam galası var.
bütün ekibiyle bu akşam saat 18.30'da ntv'de gece gündüz programında canlı yayında olan film.
(bkz: once upon a time in anatolia) film hakkında en ufak bir fikrim bile yok, ama filmin oyuncuları, yapımcılar yere göğe sığdıramıyorlar. beklentimizi tavan yaptılar. cannes'da gösterimi (galası) yarın. onun öncesinde basın gösterimleri..vs. olacakmış. sanırım yine az sözlü, çok görüntülü olacak.
cannes'daki ilk gosteriminin ardindan genelde olumlu elestiriler aldi ozellikle oyuncu performanslari konusunda belki bir odul gelebilir.
an itibariyle the telegraph gazetesinin bahis oranlarinda favori gozukuyor. http://www.telegraph.co.uk/…palme-dor-the-odds.html
film ekibi ntv'ye konuk olmuş dün.ekip en azından çok övüyor filmi.umarım ödül alır. http://video.ntvmsnbc.com/…-galadan-once-ntvde.html
izleyemesem de buyuk heyecanla sonucunu bekledigim nuri bilge filmi. dunya genelinde bin kusur filmden ilk 20'ye kalmak bile cok buyuk basari. bilge bize kendini tekrar kanitladi ve yine ulkemizi uluslararasi buyuk arenada temsil etmekte. su video bile insana gurur veriyor. http://www.festival-cannes.fr/…diaplayer/11532.html
kırmızı halıda. izleyiniz
nuri bilge ceylan ilk defa bu kadar kalabalık oyunculu sahneler ve bu kadar fazla söz barındırdığı için çekmekte zorlandığını itiraf etmiştir. yılmaz erdoğan ise nuri bilge ceylan'ın çalışma stilindeki ayrıntıcılığı gördükçe kendi yönetmenliğinin ne kadar basit kaldığını itiraf etmiştir.
filmin cannes'daki basın konferansı: http://www.festival-cannes.com/…iaplayer/11534.html
dün aksam cannes'daki galasında izlediğim başyapıt. film turk sinemasının açık ara zirve noktası. nbc sinemasının en geveze ve en mizahi ornegi.. filmin turu kara komediye yakın ve bunu da coen'ler kadar iyi yapmış. taner birsel ercan kesal ve kubilay tuncer muhteşem .. film hakkında cok uzun yazmak konuşmak istiyorum. ama kısaca söyleyeceğim turk sineması adına bugüne kadar izlediğim en iyi film
ecranlarge ve excessif gibi gudik sitelerin aksine, altın palmiye öncesi çoğu eleştirmen tarafından beğenilen ve altın palmiye'yi alma ihtimali en yüksek görülen nbc filmi.
nuri bilge ceylan'ın cannes'da çok beğenilen ve bir çok eleştirmen tarafından altın palmiye'ye yakın olduğu söylenen yeni filmi. ödül törenine saatler kalmışken bir de şöyle bişey var. (bkz: #23634986)
son gün film hakkında cannes sitesinde bir eleştiri yayınlandı.okumak isteyenler için: http://www.indiewire.com/…n_anatolia_is_his_most_a# a- almış.ödül bekliyoruz.
64. cannes film festivali'nde büyük jüri ödülü almış filmdir.
robert de niro 'nun ağzından söylenince insanı çok gururlandıran film.
emir kusturica'nın elinden ödül alması büyük ve güzel bir rastlantı.
(bkz: 45 dk. uzaklara bakmalı gıcık sanat filmi)
cannes film festivali 2011 büyük jüri ödülü sahibi film.
2011 cannes film festivali'de juri buyuk odulunu[nun yarisini] kazanmis bir nbc filmi (odulu jean-pierre ve luc dardenne'nin “the kid with a bike” filmiyle paylasmis)
öncelikle, umarım tek izleyişte bitirebileceğim bir filmdir. sonralıkla, fragmanından senaryosuyla ilgili hiçbir şey anlayamadım. bir kere daha izledim, gene anlayamadım. evet, muazzam görüntüler, harika kareler, çok güzel kompozisyonlar, ışığı güzel alan harika yüz ifadeleri var. film de fragmanı gibi olmasın, rica ediyorum. edit: "yok yok, senin korktuğun gibi değil" diyorlar.
öncelikle cannes'daki totoş entelijans takımına şunu söylemek istiyorum: nuriş'in dötünü yiyin he mi! ulan ne diye büyük jüri ödülü veriyorsunuz adama, adamda zaten aynısı var. altın palmiye versenize, yan yana koysun böyle salonda. forsu olsun adamın. topsunuz olm.
amerika ağırlıklı bi jürinin ödül vermesine rağmen amerikan malının ve kerameti kendinden menkul kifayetsiz muhterislerimizin laflar hazırlayıp ettiği film.
avrupa'nın en prestijli film organizasyonundaki büyük ödüllerden birini kazanmıştır. şampiyonluk maçıyla aynı akşama geldiğinden bütün gazeteler olaya ancak 2 saat sonra uyanabilmiştir. o da aşağılarda bir yerlerde anca ufacık bir resimle. maça denk gelmese çok mu farklı olurdu o da tartışılır ya! neyse helal olsun nuri bilge ceylan'a ve tüm ekibine. en azından beni mutlu etti. dip not: nası bi fragman o bilader? * edit: birkaç gazeteye göz attım. bazıları ilerleyen saatlerde haberi ön sıralara çekmişler** edit 2: sadece internette değil yarınki baskıda da yukarılarda verilmesi gereken bir başarıdır bu!
son derece önemli bir ödül almıştır. özellikle jüri başkanının amerikalı olduğu ve altın palmiye'nin bir amerikan filmine gittiği festivalde bu ödül, neredeyse en büyük ödül değerindedir. kendisini defalarca kutluyoruz. tabii bu filmini beğeneceğimizin garantisi değil, şahsen üç maymun'a hiç ısınamamıştım. ancak bu filmi beğeneceğimle ilgili kuvvetli hislerim var. izledikten sonra gelen edit: gayet de beğendim. uzak'la beraber en iyi filmi bana göre.
altta kalan haberlerden birisi durumuna düşmüştür; http://www.sondakika.com/…uk-odul-ceylan-a-2744104/
cannes'da aday olduğunu duyar duymaz izlemesem bile ödül alacağına yürekten inandığım filmdi. nitekim öyle de oldu. nuri bilge ceylan böylece son 4 filmiyle cannes'da ödül almış oldu. istatistikleri incelemedim ama son 4 filmiyle cannes'da ödül alan başka bir yönetmen olduğunu sanmıyorum. (bkz: uzak) (bkz: iklimler) (bkz: üç maymun) (bkz: bir zamanlar anadolu'da)
fragmanında 1 saliselik söz dahi olmamasına rağmen film hakkında beni bu kadar heyecanlandırabilmiştir ya nbc'a gerçekten helal olsun.
filmin cannes'da kazandığı ödülün bir kaç ay önce antalya altın portakal film festivali'nden kovula emir kusturica tarafından verilmesi ayrıca ironiktir.
bu ülkede zavallı edebiyatını parçalayan bir başka nbc filmi. yıllarca bu ülkede sakız haline getirilen "kimse bizi sevmiyor" lafının arkasına sığınıp hiçbir başarıya uzanamayanlar nasıl üzülüyordur bugün, hayal edebiliyorum, tutunacak dalları kırılıyor, sanatta hatta sporda, "adım zikiminho olsaydı" geyiği çevirip kazma bir futbolcu olduğunu asla kabul edemeyenler gibi, "bizim hikayelerimiz interneşınıl değil ondan, yoksa süperiz abi, sadece avrupalı, amerikalı salaklar anlamıyo bizi" savlarında boğulanlar var, babadan oğula nesil bunlar.
filmi nuri bilge ceylan ın çekmesi beni ziyadesiyle geriyor ama ben bundan daha tehlikeli bir durumdan söz etmek istiyorum . filmin ismine dikkat ettiğinizde bu tehlikenin farkına varcaksınız evet "bir zamanlar" anadolu ' da yani nuri bilge zaten uzun ve sıkıcı olması muhtemel filminin adıyla adeta izleyecek olan seyirciye gözdağı veriyor. belli bir zaman mefhumu yok ortada . nuri bilge istediği dönemden başlatıp istediği yerde bitirecek sen nereye kadar dayanabilirsen oraya kadar seyredeceksin . bir başka tehlikeli durumu daha sizlerle paylaşmak isterim ; oyuncular filmin cannes da yapılan ilk gösteriminden önce ne çektiklerinden habersizdi galiba . fragmanı nasıl bulduklarıyla ilgili soruya ahmet mümtaz sakallarımı ve yandan profilimi gördüm derken ; filmin montaj aşamasında çalışan ve o ana kadar filmi izleyen arkadaşlardan çok olumlu eleştiriler geldiği söylenince yılmaz erdoğan : bizim sahneleri attılar mı acaba montajda diye bir anlık endişesini dile getirdi . ayrıyeten nuri bilge ile çalışmak nasıl bir duygu sorusuna ekibin "o da kim ?" dercesine bakışı harikaydı . çünkü filmin uzun planları içerisinde o kadar çok yürümüş ve başladıkları yeri unutmuşlar ki "sadece bir yol belgeseli çekiyoruz herhalde diye düşündük , kimin yönettiğine dikkat etmedik !!!" tadında cevaplar işittik. ayrıca izleyecekler için son bir uyarı daha nuri bilge 4 saate yakın süren filmin montajda sadece yarım saatini makaslayabilmiş . ahh o filmin montajını ben yapacaktım ki ... neyse cannes dan aldığı ödül helal olsun diyip biz de bu entryi ufaktan sanat filmine duyduğumuz antipatiyi de sezdirerek nihayetlendirelim . entryi gülelim eğlenelim tadında yazdım kendi seyircisini bulur inşallah madem ki sinemacıdır saygımız vardır ...
doğduğum, oyunlar oynadığım, sokaklarında yürümeyi öğrendiğim kırıkkale keskin ilçesinde çekilmesi ile beni baştan kendine kelepçeleyen bir nuri bilge ceylan filmi.
yoğun bir necati cumalı kokusu alıyorum fragmanlardan ve filmin konusundan, tamamen yanılıyor da olabilirim; bakıcaz artık.
cannes’ın meşhur festival sarayının, kırmızı halı serili , paparazzilerle çevrili basamaklarını çıkmamdan bile daha heyecan verici olan, o basamakların sonundaki salonda nuri bilge ceylan’ın son filmi “bir zamanlar anadolu’da”yı izleyecek olmamdı şüphesiz. girene kadar muhteşemliği hakkında en ufak bir ipucu vermeyen salonda, yerime oturup bir süre sonra aynı perdede filmini izleyeceğim “adamların” kırmızı halı geçişlerini izlemek, salona girişlerindeki alkış kıyamete ortak olmak, fransız konukların yüzünde ceylan’a hayranlık ifadesi aramak gibi, pek yaşamadığım film önü zamanlarını şaşkınlık ve sabırsızlıkla geçirdim. hemen hemen, filmin jeneriğine kadar süren alkış, tüm salonun bir başyapıt izleyeceğine inancıydı sanki. ***** uçsuz bucaksız bozkırın derinliklerine “s” çizerek giden yolun ufkunda beliren far ışıkları, yavaş yavaş yaklaşırken bir nuri bilge ceylan filmi daha uzun ama doyumsuz bir sekansla başlıyordu. ve ceylan’ın kamerası, bozkıra hakim tepeden inip, karakterlerin arasına girmesiyle tanıyorduk başkomiser naci, savcı nusret. ve doktor cemal’i ... birbirlerinden görünüşte çok farklı olsalar da , “önce dalından sonra yardan düşen bir elmanın gidebileceği yer en fazla kendinden önce düşen elmaların yanıdır “ önermesinde olduğu gibi , bu üç karakter de uçsuz bucaksız bozkıra sıkışmışlıklarıyla, birbirlerinden fazla da farkları yoktur aslında. doktor, savcı ve polis kayıp bir cesetin peşinde, ama geçmişleri de onların peşinde uzun bir gecenin içinde bulurlar kendilerini. kendi hayatlarıyla yüzleştikleri bu gecenin sabahında gidebilecekleri yer ise en fazla yine kendi geçmişleridir. ancak buzdağının görünen yüzünde ise bulmaları gereken bir ceset vardır. yakalanan katil kenan ve düşük zekalı kardeşi, nereye gömdüklerini hatırlayamadıkları ceset yüzünden basit bir keşif ritüelini tüm geceyi kapsayan bir operasyona dönüştürmüşlerdir. katil, kardeşi, savcı, katip, başkomiser, polis, komutan, asker ve şoförden oluşan grup, bozkırın birbirine benzeyen çeşmeleri, top ağaçları arasında cesedi bulup, bürokratik işlemlerini yapıp, rutin hayatlarına dönmek zorundadırlar. filmin yarısı –ki bu neredeyse doksan dakikalık bir filmin tamamı eder - gece ve ceset peşinde geçiyor. ama nuri bilge ceylan filmlerinin aksine bol diyaloglu, yer yer mizahi, tırnak içinde “sıkıcı” olmayan hareketli bir seksen dakika ile.. aramaya mola verip yemek için gittikleri köyde, gaz lambasıyla çay servisi tam bir görsel şölen.. işıkla dans sanki... ünlü bir balenin finalinden alınabilecek görsel keyfi veriyor seyirciye. sabah gün ağarırken camları buğulu arabanın içindeki yorgun yüzlere eşlik eden neşet ertaş ise hem göze hem kulağa şölen bu sefer. bir nuri bilge ceylan filminde oyunculukların mükemmel olduğunu söylemeye gerek bile yok. ( bunu anlamak için yavuz bingöl’ün gecenin kanatları ve 3 maymun’daki oyunculuklarını arka arkaya izlemenizi öneririm.) taner birsel, ercan kesal, muhammet uzuner ve finaldeki kısacık rolüyle kubilay tuncer; iyinin de iyileri.. özellikle kubilay tuncer’in, otopsi sırasında yüzüyle anlattıkları, kameranın kadavraya tilt yapmasını bile gereksiz kılıyor. yılmaz erdoğan’ın önceki rollerini hatırlatan tonlamalarını kusurdan saymazsak o da rolünün hakkını verenlerden... merkezinde kadın olan ama neredeyse -final hariç -kadın figüranın bile olmadığı bir zamanlar anadolu’da ceylan’ın önceki filmlerinden bir çok yönüyle ayrılıyor. biçimsel farklılıkların yanısıra, filmi tür olarak da kara komediye yakın görebiliriz. kamerasını, oyuncularını hatta seyircilerini alıp orta amerika steplerine götüren coen’ler gibi, ceylan da orta anadolu’nun bozkırlarına bırakıyor kamerasını. bir suç yüzünden -bir gecelik de olsa- düzenleri bozulan kasaba insanları, coen filmleri karakterleri gibi. ancak, bu karakterlerin bürokratik çekişmeleri, kıskançlıkları ise tam küçük anadolu kasabalarına özgü. tarantino’nun adam öldürmeden önce, başında hamburger muhabbeti yapan karakterleri gibi, ceset başında clark gable sohbeti yapan savcı, asla yapay olmuyor. çünkü savcıyı da polisi de doktoru da en gerçekçisinden anadolu kasabası insanı yapıyor; bunun üstüne, savcının esprileri, doktorun çehov göndermeleri, eğreti durmuyor. bu dengeyi mükemmel kuruyor nuri bilge ceylan ve yerel hikayeyle global sinema nasıl yapılır gösteriyor. bürokrasinin aslında ne kadar komik, gereksiz ve duygusuz olduğuna anlatmak derdiyle baştan sona mesaisini buna ayıran “kağıt” tan filmlere nazire yaparcasına birkaç sekansla bürokrasiyi de güzelce tiye alıyor nuri bilge... bulmacalarda, harflerin büyük bir kısmı çıktıysa o soruyu cevaplamanın pek zevki kalmaz. ya da hiçbir harf çıkmadıysa ve cevap hakkında fikriniz yoksa geçersiniz. bir zamanlar anadolu’da karakterler tam arada bırakılmış. ceylan, öyle güzel harfler veriyor ki doktoru savcıyı ve polisi çözmenin zevki size kalıyor. filmin ikinci yarısı ve finali ile ilgili bilgi vermiyorum. çünkü, türk seyircisi aylar sonra buluşacak bir zamanlar anadolu’da ile... **** film etkileyici bir finalle bitip ışıklar yandığında, fransız seyirciler tarafından ayakta alkışlanıyordu nuri bilge ceylan. neredeyse film kadar etkileyici cannes festival sarayının sinema salonundan çıkarken son 15 yılda izlediğim yüzlerce son dönem türk filmi geldi aklıma. aralarında çok beğendiğim filmler de oldu ama bir zamanlar anadolu’da bugüne kadar izlediğim en iyi filmdi kesinlikle.
avrupa'da yayınlanan fragmanı için http://cukurcumatimes.blogspot.com/…-anadoluda.html
filmdeki o çimenli çayırlı karanlık görüntülerle artık nuri abimizden lotr tadında bir fantastik film bekletiyor.
21-31 temmuz tarihleri arasında gerçekleştirilecek olan uluslararası wroclaw new horizons film festival'inin açılış filmlerinden birisi olacak. bu sayede ben de ilk kez izleme şansına erişeceğim. negzel!
1 ekim'de vizyona giriyor. tabii bi' aksilik veyahut başka bi' şey çıkmazsa..
filmin görüntü yönetmeni gökhan tiryaki ile yaptigimiz kisa bir söylesi icin: http://eksisinema.com/roportaj-gokhan-tiryaki/
bu akşam, 17. saraybosna film festivali bünyesinde gösterilecek olan nuri bilge ceylan filmi.
türkiyede vizyona 23 eylül 2011de girecek nbc filmi. kaynak: http://twitter.com/…_z_a__/status/97286462621491200
20 agustos 2011 tarihinde, zannedersem yönetmenin de katılımıyla world cinema amsterdam festival kapsamında rialto'da gosterilecek film. biletimi dün aldım, beraber gitmek isteyen sözlükçülere selam ederim.
yapımcısı zeynep özbatur'un ifade ettiğine göre 50 civarında ülkede gösterilecek film
türkiye fragmanı yayınlanmış.diğer fragmana göre baya görüntü ve konuşma var. http://www.facebook.com/…ideo.php?v=136703923088042
(bkz: spaghetti eastern)
bir kac saat once world cinema amsterdam'da izleme sansi buldugum nbc filmi. ayagimin tozuyla yaziyorum. --- spoiler --- nbc'nin koza dahil tum filmlerini izlemis ve cogunu begenmis bir sinema sever olarak, bir zamanlar anadolu'da icin nuri bilge ceylan'in en farkli filmi yakistirmasini yapabilirim. film diger nuri bilge ceylan filmleri gibi agir, hollywood sinemasi takipcileri icin yine nispeten (bu sefer galiba daha az) sikici ve yine kalbur ustu bir sinematografiye sahip. bunun disinda nbc filmde bildigin kara mizah (black noir) denemis. bir cok sahnede nbc filmlerinde alisik olmadigimiz sekilde salondan kahkahalar yükseldi. diyaloglar (bkz: kasaba)'yi bir kenara koyarsak diger filmlerle karsilastirildiğinda sasirtici sekilde fazla. ozellikle trailer'da hic diyalog olmadigi halde filmde bu kadar diyalog olmasi ilginc. gece cekimleri teknik anlamda cesur bir deneme ve ustesinden basariyla gelinmis gibi gozukuyor. nbc taner birsel ile ne zaman calisir diye bekliyorduk, bu film iyi bir secim olmus gibi. yonetmen cast olayini uc maymun'da cozmustu zaten, bu filmde de uc maymun disindaki diger nbc filmlerinde oyuncularla ilgili hissettigimiz amatorlugu hissetmiyoruz. yine teknik acidan degerlendirirsek seslendirmelerde hala sikinti var. bir zamanlar anadolu'da nbc'nin en fazla butceli filmi olmasina ragmen seslendirmede hala siritan kisimlarin olmasi garip. yine de yonetmenin en olgun filmi oldugunu soyleyebilirim. belki 2,5 saatten daha kisa olabilirdi. bu arada clark gable esprisine bildigin sesli guldum. film yine gise yapamayacak, muhtemelen yine filmin yarisinda salonu terk edenler olacak ama nbc bu aksam beni mutlu etti. sigara kullanmadığım halde, filmden sonra canım sigara çekti, o derece. bir de muhtarın kızı hakkaten güzeldi. cansu demirci oynamis, selena'da kucuk cocuktu lan bu. --- spoiler ---
23 eylülde vizyona girecek olmasının güzelliği bir yana ,ekim ayında altyazı dergisi nuri bilge ceylan ın filmin kurgu sürecinde tuttuğu günlüğü hediye edecekmiş.
yapımcısı zeynep özbatur'la konuştuk: http://eksisinema.com/…ortaj-zeynep-ozbatur-atakan/
hakkında okuduğum her satırın beni daha da sabırsız yaptığı, nbc filmi. ercan kesal'ın filmle ilgili milliyet sanat'a verdiği röportajda söyledikleri arzumu iyice körükledi. "filmin olayı 'bir cesedin başında sabaha kadar dolaşan bürokratlar'. ama esası bu bürokratların kendileri ve birbirleriyle verdiği mücadele. gece çıktıkları kasabaya sabahleyin başka biçimde dönmüş olmaları." röportaj için: http://www.nbcfilm.com/…ress-milliyetsanatercan.pdf
başrol oyuncularından taner birsel ile gerçekleştirdiğimiz taptaze söyleşi için: http://eksisinema.com/…rsel-bir-zamanlar-anadoluda/
şu ana kadar konuştuğum hiçbir arkadaşımın gelmek istemediği film. nbc'nin tüm imkanlarını sonuna kadar kullandığı, çok uzun zaman üzerinde çalıştığı, belki de ilk kez hikaye anlattığı, görsel anlamda çok güçlü, kaliteli oyuncu kadrosu olan ve cannes'da grand prix'i kazanmış filminden bahsediyoruz ama herşeye rağmen sonuçta o bir sanat filmi. yine meraklısı izlemeye devam edecek. ben de cuma günü gider konak pier'de yalnız başıma izler, sonra da entry'mi girerim.
görmeyi sabırszılıkla beklediğim yeni nuri bilge ceylan filmi.
adana'da tam türk işi galası olan film. filmi de banyodan (duş almak anlamında) sonra dile getireceğim elbette. buyurun, ilköğretim okulundaki kantin önü kalabalığı gibi salon girişi. adana'da daha iyisini beklemiyordumm zaten ama bu derece kötü olacağını da düşünmemiştim. cine bonus + adana belediyesi = http://www.flickr.com/photos/benugur/6170543174 (fotoğraf kapı açılmadan önce çekilmiştir. açıldığındaki hali "itmeyin yahu, eziliyoruz" şeklinde çığlıklarla süslenmiştir)
http://eksisinema.com/…oza-2011-gunlukleri-bolum-1/
öncelikle boktan geçen galayı, özellikle bulunduğum ilk gala olması nedeni ile tekrar hatırlatmam lazım. bu kadar düzensizlik ancak ortaokul-lisede olur. eminim orada bile olsa sorumlusu bulunur ancak burada maalesef herşey gayet iyiydi denilerek üstü kapatılacak. ne de olsa altın koza festivalinin bir parçası idi. (burada yapım veya nbc'ye değil sözüm.. tamamen altın koza organizasyon(suzluğu)una) bi kere bu filmi sadece izleyici olarak değerlendireceğimi bilin. iki gün sonra anton çehov alıntı veya göndermelerini gözüme sokarak sinema bilginiz ile yerden yere vurulmak istemem! bu filmi bu akşam da olduğu gibi gece, büyük bir perdesi olan bir salonda ve ön koltuklardan izlemenizi öneriyorum. --- spoiler --- film 157 dakika ve sanırım en az 100-120 dakikası gece geçiyor (hatta aynı gece). 3. sıradan seyretmenin ve seslerin hayat var'daki gibi kafamıza sokuluyor olmasından olsa gerek ben bu sakin akışlı filmin içinde hissettim kendimi. yan koltuğumda boynundaki altın koza logolu kartı olan kokan herif sayesinde sanırım 10-12 adamdan ve bir arabada 5 erkekten oluşan sahneleri izlerken sanırım nbc'nin de düşünmediği bir tamamamlayıcı unsur ile kendimi gerçekten onlarla beraber hissettim. filmin adı aslında bir masalın ilk cümlesi gibi. uzun süre "bir zamanlar anadolu" zannettiğim filmin adı nedeni ile açıkçası (filmi bilmediğimden) dönem filmi olduğunu falan düşünmüştüm. hatta inanın oyuncularını bile bilmiyordum. ancak film başladıktan hemen sonra filmin adını kendi kafamda şöyle yerleştirdim: bir zamanlar anadolu'da... ............. bu çok noktalı kısım masal/hikayenin kendisi. masal diyorum ama aslında burada "bir zamanlar bir yerlerde" şeklindeki klasik masal girişine benzemesi nedeni ile bunu diyorum. yoksa masalsı bir yan yok filmde. filmden aktarabileceğim bir şey, dikkat çekici sahne veya bir durum yok bence. çünkü olan biteni anlatmak filmi spoilerdan öte berbat edecektir. filmin açıklanmış konusunu biliyorsanız bu yeterli. ancak film özellikle bittiği anda bana çoğunluk filmini hatırlattı (konu veya film akışı vb açısından değil. sadece düşündürdüğü bakımından). onda bir istanbul ailesi bunda ise bir anadolu ilçesi...bilemiyorum izleyenler ne diyecek. ancak eminim anlam olarak birbirine bağlayabilenler çıkacaktır. çoğunluk'ta film bittiği an "hah işte tam size göre bir yaşam. oturun tv izleyin" demişken bunda da "hah işte tam nefret edilesi bir ilçe yaşantısı" dedim. hatta sonlara doğru top oynayan çocukların olduğu okul bahçesi görülürken o ilçede yaşayan birisi olduğumu ve askerden döndüğümü hayal ederek (neden askerden dönen biri olarak düşündüm kendimi bilmiyorum) bütün kasaba/ilçede dolaşıp bütün herkesi selamladığımı hayal ettim. halkın (evet halktan birisi değilim) sıkıcı gelenekleri ile akraba-tanıdık ilişkilerinden nefret eden birisi olarak içim daraldı sadece 15 saniyede. neyse ki orada yaşamıyorum. dediğim gibi ben izleyici olarak yorumlamak istedim. benden bu kadar. ha filmdeki bütün erkeklerin ve muhtemelen izleyici bütün erkeklerin de "offf" çektiği muhtarın kızı cemile'yi, cansu demirci oynuyor. az önce halktan biri değilim derken filmde bütün yaşananları bünyemde dışladıktan sonra muhtarın kızını böyle ifşa etmek nasıl bir ikiyüzlülük derseniz... filmde yaşananlar olmayacak şeyler değil. emin olun hatta adli anlamda da (işin cinayet kısmı hariç) bu günlerde yaşadığım şeyler. yani işiniz adliyeye düşerse göreceğiniz insanlar ve durumlar farklı değildir muhtemelen. ancak bunları yaşarken bir sıkıntı duyup dışlamak hatta nefret etmek var, bir de bunları yaşarken ne var ki bunda demek var. sanırım ben dışlamayı/uzak tutmayı tercih ediyorum. hatta genelde de nefret ediyorum... --- spoiler ---
bu hafta vizyona giriyor.
--- az spoiler --- komser naci'nin telefondaki çaçaron karısı yapımcı zeynep özbatur atakan'dır. --- az spoiler ---
http://eksisinema.com/…anin-zirvesinden-sevgilerle/
beyazperde.com'un verdiği bilgiler doğruysa istiklal caddesi'nde sadece afm'de izlenebilecek film. eğer gerçek buysa alkazar'ı, emek'i, hatta lale sinemasını ve yeni rüya'yı bile yok eden zihniyete selam ederim. aylardır beklediğim filmi patlamış mısır yemeden film izlenmeyen, afişine bakarak film seçenlerin uğrak yerinde izlettirdikleri için teşekkür ederim.
bugüne kadar nuri bilge ceylan filmleri hakkında "adam yürüyordu, gittim faturaları yatırdım geldim hala yürüyor" yahut, "adamın sigarayı yakıp ağzına götürmesi dört sene sürüyor" diyen andavalların bu filmde azalacağını düşünüyorum. çünkü bi kere bu filmin diğer nbc filmlerinden farkı, -görsel olarak çok daha zengin, -nbc filmleri için dialog oldukça fazla, -oyuncu kadrosu takip edilen isimler, -merak uyandıran bir hikaye, -mizahi ögeler var. bazılarının söylediği gibi milyonu bulmasını beklemiyorum ama açık ara en fazla izlenecek nbc filmi olacağı kesin.
bugün itibariyle (23 eylül 2011) vizyona girmiş, cannes film festivali büyük jüri ödüllü nuri bilge ceylan filmidir. iyi seyirler.
yılmaz erdoğan'ın kariyerindeki en iyi oyunu çıkardığı, nuri bilge ceylan sinemasının son ürünü. --- spoiler --- morgdaki otopsi sekansı, zor bir konunun iyi oyunculuklarla başarılı şekilde kotarılmasına rağmen gereğinden fazla uzun geldi bana. sekans boyunca gösterilmeyen otopsi işlemleri sırasında çıkan sesler, çok gerçekçi olmalarının yanı sıra, fazla hassas yapıda izleyiciler için zorlayıcı olabilir. --- spoiler --- iki buçuk saatlik filimin üçte ikisi karanlıkta çekilen planlarla ilerliyor. mühim bir fotoğraf sanatçısı olan ceylan'ın bu planlardaki ışık kullanımı, sinema okullarında rahatlıkla ders olarak okutulabilecek düzeyde. türk filimlerinin en büyük sorunları olan senaryo ve ses konularında da hiç sorun yaşamayan filim, iyi oyunculuklarıyla fazlasıyla göz dolduruyor. mümkün mertebe büyük perdeli ve iyi projeksiyonlu sinemalarda seyredilmeli ve akşam yemeğinden sonra değil, başka zamanlarda izlenilmeli. zira, rehavet yüzünden, hareketsiz kamerayla çekilmiş çok uzun sekanslarla ve üstte de belirttiğim gibi çoğu karanlıkta geçen ağır temposuyla bu filimin güzelim detaylarının kaçırılmasına gönlüm razı değil.. nuri bilge ceylan'dan, yalnız ve güzel ülkesine bir bakış daha.. kaçırılmamalı.
karakterlerin kesinlikle son derece başarılı olduğu, bütün oyuncuların hakkını vererek oynadığı film. hele muhtar karakteri ne güzel olmuş öyle dedikten sonra spoiler ile yorumlarımıza devam edelim. --- spoiler --- çok uzatmaya gerek yok. insanoğlunun ne kadar boktan olduğunu gördüm film sayesinde veya görmek istedim. zira herkesin bir falsosu vardı. son kalem olan savcı da gidince iyice emin oldum buna. herkes aslında kendi derdinde. bir yandan erdemlilik üzerine methiyeler düzerken diğer yandan küçücük çıkarlar peşinde koşuyor insan. morg isteyen muhtar da işte bu yüzden tam da bizden bir karakter. bir karakter daha gerçekçi olamazdı kanımca. ha olursa da ahmet mümtaz taylan'ın canlandırdığı arap rolü ile olur. komserin ahlak dersi verdikten iki dakika sonra savcının dedikodusunu yapmasıyla olur. mesafeyi hesaplayan jandarmayla olur. morgdaki otopsiyi yapan adamla olur. yani özetle filmdeki karakterlerin hepsi bu fikrimi -maalesef- destekledi. biri hariç: doktor. onu çözemedim bir türlü ama kendisi benim gözümde bir tutunamayandır ve tutunamayanlar'da geçen güzelim "büyümek, yalnız tutunanlara gerekli." dizesini hak eder. görüntülerden ise bahsetmeye zaten gerek yok. insanın gözlerini zevkten coşturan güzellikte görüntüler vardı filmde. --- spoiler --- uzun sözün kısası, nuri bilge ceylan'a bol bol teşekkür etme isteği uyandıran güzide filmdir. oyunculuklar için ise tekrar tekrar izlemeye değer. izleyiniz.
yılmaz erdoğan gerçekten çok iyi oynamış bu filmde.ayrıca filmin çok samimi bir havası var.oyucular gerçekten çok ama çok iyi oynamışlar. --- spoiler --- otopsi bölümü çok uzun geldi.aslında oyunculuk iyi olmasına rağmen uzundu.ayrıca birde leyla ile mecnun izleyicileriahmet mümtaz taylan'ın araba itme sahnesinde baya gülmüşlerdir. --- spoiler ---
(bkz: #25492329)
hakkında yazılmış güzel bir yazı için; tinyurl.com/3bvwl9g
sonuna kadar izleten 157 dk'lık bir türk filmidir ilk akla gelen. sahneler uzadıkça sanki o adamın yanında bir yerde oturuyormuş hissiyatı oluşuyor, bunu sağlayan da kusursuz ses ve kurgu. görsellik muazzam, sinemada izlenesi bir eser.
az önce çıktığım filmdir, salon tabi ki boştu,dandik filmler için dev salonları dolduran yüzlerce insan yoktu, --- spoiler --- nbc filmlerinden beklenmeyecek derecede komik sahneler vardı elbette ama tam beklendiği gibi gerçeklik şiirle ve resimle birleşiptam karşımıza getirilmişti. bu ülkede yaşamış herkesin geçmiş olduğu iki yanı tarlalarla dolu sarı yolardan geçtik bir kez daha lpg tüplü şahin marka arabayla, devlet hastanelerinde karşılaştığımız amcalarla karşılaştık.. tam yemek yerken elektrikler kesildi, babasını yeni kaybetmiş çocuk okul bahçesinden dışarı kaçan topu arkadaşlarına gönderdi.. --- spoiler --- teşekkürler nuri bilge ceylan.. senin çekerken gösterdiğin özenin birazını hiç olmazsa eserini izlersek gösterebilsek..
nuri bilge ceylan filmlerinde sıkılıyorum genellemesinde bulunanların bile beğenmemesine ihtimal vermediğim, veremeyeceğim film. normalde 3 dakikada anlatılabilecek bir hikayeyi 157 dakika boyunca izleyip nasıl hiç saate bakmadım bilemiyorum. senaryo, doğallık, sesler, oyunculuklar ve özellikle o kara mizah olarak adlandırabileceğimiz, yer yer ciddi anlamda güldüren sahneler gerçekten harikaydı.
yalnızlığı anlatan sahici bi hikaye. nbc belli ki kurgu işini hem sevmiş hem de oldukça ciddiye alıyor diğer enstrümanları aldığı gibi. yine müthiş ışık ve ses kullanımına sahip bir sinema filmi çıkmış ortaya. kesmediği uzun planlarda karakterleri okumamıza izin veren sabırlı bir çekim tekniği ve diğer filmlerine nazaran oldukça harikulade oyuncu performansları, kara mizah serpilmiş diyalogları... kısacası çok iyi film ve sinemada seyretmeli hakkını verebilmek için.
çekimler çok iyi olmasına rağmen yine nuri bilge ceylan filmi işte demekten kendimi alıkoyamadığım film. akşam 9 seansına giderek hata ettiğimi düşünüyorum çünkü film zaten çok ağır ilerliyor, bir de olay ağırlıklı değil de psikolojik bir film oldugundan uyuklamaktan kendimi alamadım. yine bazı kareler mükemmel yakalanmıştı ve çekimler tek kelimeyle harikaydı. oyuncular da gerçekten çok başarılıydı. sırıtan biri yoktu filmde bana göre. özellikle ahmet mümtaz taylan ve yılmaz erdoğan çok iyiydi. muhtarı canlandıran adamı da çok beğendim. --- spoiler --- film de anlatılanlar tamamen bizden bir hikaye. türk toplumu, insanların dertleri, yaşadıkları hepsi bizden. savcının raporları yazarken ki donukluğu, karısının intihar ettiğini kabullenemeyişi. hem de kendi yaptığı bir hatadan dolayı. doğru anladıysam tabi burasını. çünkü yine gerçeğin ne olduğunu öğrenemiyoruz yalnızca tahmin yürütmeme dayanarak söylüyorum. ceset bulunduktan sonra ceset torbasının unutulduğunun farkedilmesi, adamın battaniyeler içinde arabanın bagajına konuş şekli, otopsi sırasında adamın doktora dert yanışı, arap'ın ceset arama sırasında elma ve kavun toplayışı, köyde muhtarın köyün elektriğinden önce mezarlık için ödenek istemesi, necmi'nin savcının arkasından söyledikleri, muhtarın kızının tepsinin ortasında gaz lambasıyla birlikte misafirlere çay dağıtışı, araba farlarıyla ceset aranması, jandarmanın kilometre hesabı yapması,...bunların hepsi o kadar doğal ki aslında. bu tür insanlarla dolu çevremiz. sadece roller farklı. en çok merak ettiğim konu da doktorun geçmişinde yaşamış oldukları oldu. en gizemlisi oydu bana göre.herhangi bir ipucu alamadım ben. hayatı onun için bomboş, amaçsız, lüzumsuz. otopsi yapılırken adamın canlı canlı gömülme ihtimalini bile umursamadı ve devam etti işine. filmin neredeyse yarısına kadar maktülün gömüldüğü yer arandı. tamam arayın da gündüz bile çok rahat karıştırılabilecek yerlerde neden gece gece araba farlarını kullanarak ceset aranıyor ben anlayamadım. ama hakikatten düşündürürken güldürüyor derler ya tam olarak onu yaşadım filmi izlerken. otopsi sahnesinde otopsiyi yapan adamın doktora dert yanması harikaydı. en çok güldüğüm sahne bu oldu. abi adam bi morg yaptırmış.., aletler eline oturuyor diyor, bi testere var elektrikli dağda bayırda nerde olsa kullanırsın diyo. tabi bir de arap'ın ceset arabanın bagajına konarken kavun derdine düşmesi ayrı bir ironikti. hastanenin önünde kargaşa çıktığında arabaya niye vuruyosunuz, vurmayın dediği an da bittiğim anlardan birisi oldu. bu arada naci'nin telefonu nokia 1100 iken çalan müziğin sesinin o telefondan çıkmayacak tipte olması gözlerden kaçmamıştır eminim. --- spoiler ---
dün itibari ile türkiyede vizyona girmiş bulunmakta olup, koca salonda 2 kişi izlenilen filmdir. yine harika bir iş çıkartmış nbc.
kesinlikle nbc sinemasının biz olumlulere karakterleriyle, diyaloglariyla, hikayesiyle en yakin duran filmi olmus. tabi boyle olmasinin bir baska nedeni de zeki dumurkubuz'un kapilarini saymazsak daha once turk auteurlerinin hic bir filminde insanlarin bu kadar gulmemis olmasinda aramak lazim. tipki bir anadolu kilimi gibi icinde binlerce motif var ve bu durum filmi bir sinifa sokmamizi zorlastiriyor. sinematografik acidan yine nbc'dan beklenen titizlik ve fotografci ustaligi yakalanmis ve hatta cita daha da yukselmis. sahneler arasi gecislerde, tek planlarin kusursuza yakin kompozisyonlanmasinda ve oyunculari yine sirat koprusunde yuruten yakin plan cekimlerde bir auteur sinemasina girdiginizi duyumsatan her oge var. hikayede nbc kendi hesabima en begendigim ve dunya sinema tarihinin de en onemli sahneler silsilesinden oldugunu iddia edecegim kisim: --- spoiler --- muhtar'ın evinde elektrik kesildikten sonra herkes yemegini bitirince odaya elinde gaz lambasi ile giren muhtarın duru guzellikteki masum kizinin cay servisi yaptıgı sahneydi. aman allahim sanki nbc peri masali anlattigi bir filmi cekmeye girismisti. kendi hikayeleri ile yaralanmis erkek yureklerinin, kizin gelisiyle ruhlarindakinin disa cikmasi, rahatlamlari, belki sukun bulmalari ve tum bunlarin yuzlerine yansimasi... bunu hissettirmek icin nbc'nin gaz lambasindan yayilan sari, sicak isigi nasil guzel kullandigi, kizin yuzune dogru giristigi yakin planlar ve bunu erkeklerin suratlarindaki ifadelerle harmanlamasi, erkek oyuncularin oyunlarindaki samimiyet bir sinema soleni. hele zekasi geri cocuk caya uzanmisken kizin kola uzatmasi dilekleri gerceklesitren peri masalini tamamlayan sihirli bir dokunus. hele bu sahnelerin sonuna bir kurgu sahikasi gibi ustalikla eklenen olmus adamin odanin icinde zanliya gorunusu, oraya kadarki ustalikla mest olmus biz olumlulere yonetmenden bir dis kirasi adeta. --- spoiler --- nbc senaryonun ilk taslağında kızın yüzünü hiç göstermemeye niyetlenir, tüm düzen, ışık, kamera vs. buna göre ayarlanır. ancak kader bir ışık yakar senaryoda ve köyün elektrikleri gerçekten kesilir. nbc o dakika bu sahneyi elektrikler kesilmiş halde titrek gaz lambası ve mum ışığında çekmesi gerektiğine, bunun yaratmak istediği atmosferi, anlamı ve etkiyi daha güçlendireceğine ikna olur. nbc sineması bunun gibi daha nice "tanrının eline" şahittir.
--- spoiler --- güzelliğiyle karakterleri büyüleyen muhtarın kızı cemile'nin sahneye çıkışı öykünün kırılma noktasını oluşturmaktadır. böyle saf bir güzellikle karşılaşmak karakterlerin maskelerini düşürmüştür. en önemlisi katil kenan'ın cemile'yi gördükten sonra, kurban yaşar'ın sanrısı ile yüzleşmesi, polis naci'ye yaşar'ın çocuğunun babası olduğunu söylemesi ve sonunda cesedi gömdükleri yeri itiraf etmesidir. bu haliyle cemile karakteri, yalnızca fiziksel güzellikle eşit değildir, bilakis filmin mistik öğesidir. elindeki gaz lambası ile karakterlerin iç dünyalarını aydınlatmış, sartrecı kötü niyetin (kendine yalan söyleme) otantik varoluşa dönüşmesine yol açmıştır. --- spoiler ---
--- spoiler --- film savcının anlattığı gizemli ölüm öyküsü üzerinden materyalizm tartışması yürütüyor. insan öleceği zamanı bilebilir mi? insan sebepsiz ölebilir mi? doktor karakteri bilimci, pozitivist ve materyalist aklı temsil ediyor. sözde sebepsiz ve gizemli ölüme mantıksal sebepler sunuyor. bu haliyle film tercihini materyalizmden yana kullanıyor. --- spoiler ---
dün 18.00 seansında afm cepa'da izlediğim güzellerden güzel nuri bilge ceylan filmi. filmden bahsetmeden önce salonda benden başka en az iki tane ekşi sözlük yazarının bulunduğunu ve bunların filmin yarısında çıktığını belirtmek isterim. şimdi filme gelelim. öncelikle ayıca bir karşılaştırma olmasına rağmen ben reha erdem ve zeki demirkubuzetto filmlerini daha çok seviyorum, bilhassa reha erdem filmlerini. bu yüzden filmin 150 dakika olması ve kırıkkale'de geçmesi vesilesiyle girmeden önce bir gerildim. ancak bu gerginliğimi nuri bilge ceylan boşa çıkardı. filmin yönetmenlik oyunculuk ot bok olaylarını övmeyeceğim, eminim ondan bahseden birçok entryler olacaktır. ancak benim film bittikten sonra arkadaşıma söylediğim ilk şey "abi iyi ki sinema diye bir şey var" oldu. bilhassa gittiğimiz salonun perdesinin ortalama bir art house perdesinden ziyade hayvanlar gibi blockbuster'lara ayrılmış büyüklükte bir perde olması vesilesiyle yakın planlarda biraz ıslandığımı söylemeden geçmek istemem. hele tuğla(doorstoppers?) romanlar gibi insanın içine konusunu yavaşça işlemesi çok güzel olmuş. diğer bir mevzu da filmi izlerken insan o akış içinde hani sarhoşken düşündüğümüz "evet ya şunu yapsam çok iyi olur, çok güzel olur aslında hayat şöyle" gibisinden garip bir düşünce akışına kapılıp gidiyor. en azından bende öyle oldu. açıkçası film oldukça iyiymiş, bazı gore öğeler nbc sinemasından beklemediğim bir durumda ama onların varlığı çok iyi kotarılmış doğal olarak. ayrıca "eşekçilik" muhabbetine ne yalan söyleyeyim kahkahalarla güldüm. seyredin seveceksiniz.
hemen bitiveren en uzun nbc filmi. hikayesinin peşinden elli kilometre yol tepiyorsunuz. muazzam bir görseli var. iç anadolu'nun kuş uçmaz kervan geçmez bozkırında çoğu gece vakti geçen bir film yapmak bir tür delilik olsa gerek. bir nbc filmine en az benzeyen nbc filmi. öyküye kaptırıp gittiği için adeta bir 'tür filmi' izliyorsunuz. afiş bile tür filmi afişi gibi. bu nedenle kafamı en çok karıştıran nbc filmi. acaba diyorum kendi kendime film klasik nbc filmlerindeki gizemli derinlikten yoksun mu kalıyor? --- spoiler --- tıpkı 'klasik otopsi' (bunu kendileri diyor) sekansında olduğu gibi her şey açık seçik ortaya seriliyor, karakterlerin iç dünyalarına otopsiler yapılıyor. güzel bir kurgu manevrasıyla estetize edilmiş, doktorla arap'ın hislenip içlerini döktükleri, doktorun 'şairin dediği gibi' diye başlayıp alıntı döktürdüğü sahnelere hiç alışkın değiliz. --- spoiler --- oyunculuğunu beğenmemekle birlikte asker temsili (bu akademik kelimeye nbc kızabilir) tıpkı komiserin yemekteki ete yaptığı yorum gibi: on numara. asker de bir memur.sinemada mahsuncu asker yalakalığına kapak olsun.
bir ceset arayışı üzerinden farklı yaşamların irdelenişi ve özeleştiriyi mükemmel oyunculuk,ses ve görüntüyle 157 dakika süslemeyi sıkmadan başarmış nbc filmi.yılmaz erdoğan'ın sırıtacağını düşündüğüm oyunculuğu önyargılarımı yerle yeksan etmiş, muhammet uzuner ile birlikte filmde en iyi performansı göstermiştir kendileri.öte yandan kubilay tunçer'den,uğur arslanoğlu'na her biri kendi rolleri için adeta biçilmiş kaftandı sanki,kusursuzdu. --- spoiler --- özellikle belirtmem gerekirse filmin başındaki terkedilmişliğin ortasındaki yılan gibi uzayan yolda alevi andırırmışçasına yanan araba farları,aynı farların rüzgarla birlikte dalgalanan tarla ile sevişmesi,seyirciyi hipnotize edercesine yuvarlanan elma,muhtarın kızının duruluğunun karakterleri kendileriyle hesaplaşmaya zorlaması gibi filmde bunun gibi görüntünün iki kat büyüdüğü sayısız bölüm mevcuttu. --- spoiler --- suçluluk,pişmanlık,yalnızlık,yılmışlık,kimlik arayışı gibi sayısız duygunun doğanın tüm çıplaklığıyla birlikte filme ustalıkla yedirilmesi,böylesine sade bir senaryonun 2 saatten fazla bir süre boyunca merak içinde seyirciyi koltuğa yapıştırması nuri bilge ceylan'ın çıtayı bi hayli yükselttiğinin kanıtı. övgüyü fazlasıyla hakeden cinsten.
nihayet nbc'nın bir filmine "çok güzeldi" demek, keyifle izlemek kısmet oldu dediğim film. önceki filmlerde hep bir kasvet, hep bir sıkıntı. bu filme de o düşünce ile gittim. hatta aklımdan "esortman giyeyim de uykuya dalmak kolay olsun" diye geçmedi değil. ancak filmin açılışındaki cam sahnesinden bozkır arazide süzülen farlara, kendinizi karakterlerin yanında hissettiğiniz arabadaki ve muhtarın evindeki sohbet sahnelerinden son otopsi sahnesi seslerinin vuruculuğuna kadar herşeyi çok beğendim. --- spoiler --- filmden sonra aklima takilan iki nokta: 1. cinayet şehir merkezinde işlendiği için polisin sorumluluğundaydı ama kurban tarlada diri diri gömüldüğü için ölmüş. yani olay jandarma sorumlulugunda olmalıydı. doktor sil baştan herşeye başlamamak için umursamamis olabilir. 2. katiller birinci derece cinayet ve kasıtlı adam öldürmeden yargılanacakken, adam öldü diye gömdüklerine göre kasıtlı adam öldürme hala oluyor mu hukukçu arkadaşlar beni bir aydınlatsın. austos'dan gelen yanıt sonrası edit: illiyet bağı kesilmediği için oluyor. doktorun o durumu saklaması muhtemelen başka bir anlamda ancak hukuken diri diri gömmek hunharca öldürmek demek ki bu ceza artırımı gerektirir belki bundan birazcık çocuğun asıl babasını yani katili korumak istemiş olması olabilir. --- spoiler ---
--- spoiler --- bir zamanlar anadolu' da filmi, yine tüm nuri bilge ceylan filmleri gibi hayatın can sıkıcılığını temel alan ve bunun bir sarmal olduğunu kabul eden bir iskelet üzerine oturuyor bence. ortada ölüm kadar ciddi bir olay var, fakat tüm ahali kendi bireysel sıkıntılarının içinde boğulduğu için, bu cinayet hadisesi giderek sıradanlaşıyor. bu noktadan sonra da, ceset arama işi, normal bir işe dönüşüyor sanki, örneğin bir mühendislik projesi gibi. bu projede görev alan elemanların davranışlarını inceliyoruz, kimisi projeye gömülüyor, kimisi ağaçtan elma koparma peşinde. kimisi de "bir an önce iş bitse de gitsek" havasında. fakat daha sonra cesedin ortaya çıkmasıyla birlikte herkes bir şok yaşıyor, lakin bu şok da kısa sürede dağılıyor. sırf arabaya sığdırabilmek için ölüye işkence eden bir adama önce cani gözüyle bakan, fakat aynı sorunla kendisi karşılaşınca bu iğrenç metoda başvuran bir savcı görüyoruz misal. (yine bir sarmal durumu söz konusu yani) diğer bir deyişle, nuri bilge ceylan bu filmde bir cinayetin, yaşayan ölüler tarafından nasıl da sıradan karşılandığını anlatmış bize. onlar için o domuz bağıyla bağlanmış ceset esasen o kadar yabancı bir görüntü değil. asıl onları etkileyen, muhtarın çay dağıtan güzel kızı. zira sıkıcı benzerliklerle dolu, hiçbir umut ışığı barındırmayan bu hayatın içindeki bu güzelliğe üzülüyorlar. çünkü onun da, arap karakterinin kopardığı elma misali o su yolunu takip edip diğer elmalarla birlikte çürüyeceğini biliyorlar. ek olarak filmin sonu da hiç şaşırtmadı beni. eski fotoğraflara bakıp iç geçiren, olay mahallinde son derece pasif duran ve sürekli oflayıp poflayan bir doktorun otopsi esnasında, cesedin akciğerlerindeki toprağı tutanağa yazdırıp da başına iş alması beklenemezdi. o da haliyle hadiseyi geçiştirip diğerleri gibi işi, bir üst makama devredecekti. zaten yaşar' ın çocuğunun da, babasının cesedini teşhisten dönerken annesi ile önünden geçtikleri bir okuldan gelen topu, okula geri atmak için yolundan dönmesi doktoru bir nevi doğrulamış oldu. (not: ışık kontrastı, oyunları vb. gibi şeylerden pek haberdar olmadığım için sadece senaryo ile ilgili görüşlerimi yazma imkanım oldu. ama benim gibi eğitimsiz bir gözü bile bu kadar etkileyecek bozkır sahnelerini çekmişse nuri bilge ceylan, fotoğraf veyahut sinema eğitimi olan biri, filmi çok yönlü bir biçimde daha iyi irdeleyebilecektir.) --- spoiler ---
bugün izlediğim ve mest olduğum nuri bilge ceylan filmi.hepimizin içinde bulunduğu hayatı çok güzel resmetmiş.bizi bu kadar iyi anlatabilen bir film daha yapılmadı bugüne kadar.nuri bile ceylan'ı tebrik ediyorum.ayrıca büyük sinema salonlarında da filmin gösteriliyor olması çok sevindirdi.katılımda benim izlediğim salon için konuşacak olursam bir hayli fazlaydı.umarım osacara aday olur ama olamasada cannes'da kazandığı ödül oscardan çok daha değerli zaten. filmle ilgili daha detaylı yazdığım yazı:http://sinefilmekani.blogspot.com/…zim-hayatmz.html
nuri bilge ceylan'nın görüntülerde ki hassas ve özenli tavrını diyaloglar,oyunculuklar ve kurguya da aynı kusursuzlukla yansıttığı müthiş film.diyaloglar,hayatlar yine çok etkileyici. film de geçen alıntıların anton çehov'dan olduğunu jenerikte gördüm. senaryo 12-13 saatlik bir zamanı içeriyor. nuri bilge ceylan bu 12-13 saati 2 saate sığdırmamış sadece çok daha ötesini,ana karakterlerinin tüm hayatlarını sığdırmış sanki. oyunculukların hepsi çok çok iyi. yılmaz erdoğan ve taner birsel çok başarılı.gerçekçi demek az bile kalır her ikisi içinde .muhammet uzuner'i izleyici olarak yeni tanıyor olmak bizim ayıbımız galiba.bizzat oyunculuğun ses tonu ve mimikten ibaret olmadığını bakışın, beden dilinin nelere yettiğini gösteriyor aynı fırat tanış gibi. fırat tanış ayrı bir baslıkta uzun uzun degerlendirilmeyi hak edecek kadar iyi oynamıs.filmin senaristlerinden ercan kesal'in muhtar rolunde doğal ve akılda kalan oyunculuğunu da es geçmek mumkun degil.film başarısını alacağı ödüllerle ve umarım gişeyle de tescilleyecektir.
bütün prodüksiyon sürecinde nbc'nin yanında olan mehmet eryılmaz'a göre bu film 4.5-5 saat falanmış ham haliyle. sonra kırpıla kırpıla 157 dakika kalmış. nbc'nin böyle bir kontrol mekanizmasına sahip olması güzel.
bozkır ancak bu kadar güzel sinemalaştırılabilirdi sanırım. onun sadece bitki örtüsü değil aynı zamanda bir yaşam biçimi olduğu, parçası olduğu coğrafyayı nasıl boyadığını, insanını nasıl bir düzlükle yorduğunu anlatan; tam da her şeyinin tek düzeliğine ve boyun eğmişliğine alışmışken ortaya çıkarıverdiği nadide çiçeğiyle herkesleri içini açmaya davet etmesiyle mükemmel bir bozkır güzellemesi koymuş ortaya nuri bilge ceylan.
tabi ki kişiden kişiye göre değişir ama bence 10 üzerinden 1 bile alamayacak bir film. rezalet ve senaryosuz. eğer senaryosuz sa senarist ne iş yapmıştır? bildiğin adını ününü kullanmış. ben bir tarafımı çeksem izletirim demiştir.
fırtınalı ve karanlık gece, koca adamlar ve derin yaralar, kendileriyle yüzleşme, bazen kaçışlar, iç hesaplaşmalar, trajedi.. bir yandan küçük hesaplar, komedi.. hayat ve ölüm iç içe. beni iki buçuk saat sinema koltuğuna kilitleyen film. yapıştım kaldım. ekibe saygılarımla.
üzerine uzunca bir entry döşemeyi planladığım, 2,5 saat süren ama 3-4 tane daha 2,5 saat sürse izleyeceğim nbc filmi. ancak koskoca taksim'de sadece afm'de gösterilmesi ve elimde bu kadar beğendiğim bir filmden hatıra olarak migros fişine benzeyen bir biletimsi kalması da içimi burkmuştur.
genelde romanlardan film uyarlamaları yapılır diye biliyorum ama bugün bana bunun tam tersini yaşattı nuri bilge ceylan. öncelikle türkiye standartlarının çok üstünde bir yapımla karşı karşıyayız. benim için belkide en iyi nuri bilge ceylan filmi olduğu için de bunu düşünmüş olabilirim ama cannes bu sene en iyi filmi vermeliydi bir zamanlar anadolu'da ya. konuyu dağıtmadan filme dönersek; -oyunculuklar tek kelime ile mükemmel.filmin başından sonuna kadar ilerleyen süre(akşamdan sabaha kadar)bu kadar iyi yansıtılabilirdi oyuncular tarafından. oyuncuların röportajlarından gördüğümüz ve nuri bilge ceylan'ın nasıl bir yönetmen olduğunu bildiğimizden bunun da nuri bilge ceylan'nın eseri olduğunu rahatlıkla söyleyebiliriz, tabii ki oyuncuların hakkını yememek şartıyla. nbc'nın profesyonel oyuncularla çalışmasının ne kadar doğru bir karar olduğu ortada,umarım böyle devam eder. -senaryo olarak da en dolu nuri bilge ceylan filmi ile karşı karşıyayız.sadece anadolu değil insan oğlunda olan çatışma,kendini beğenmişlik,saflık,kötülük.. ve bu kadar ciddi şeyler anlatılırken araya serpiştirilen kara mizah öğeleri ağızda o kadar güzel bir tad bırakıyor ki anlatamam. -yönetmen olarak diyecek bir şey bulamıyorum.bence nuri bilge ceylan'nın "olduğu" filmdir bu.belkide senaryo'dan dolayı bilemiyorum ama bu sefer kamerasını baya coşturmuş nbc, çok da iyi yapmış. son olarak nuri bilge ceylan iyi ki varsın,umarım hep olursun,bildiğin yolda devam edersin.teşekkürler bu güzel roman için. not:nuri'cim artık bir gerilim filmi de çıksın ha bu topraklardan?
diğer nbc filmleri gibi içinden herhangi bir kare seçtiğinizde saatlerce izleyebileceğiniz bir fotoğraf çıkan film. oyunculukların eksiksiz olması bununla birlikte diyalogların sahiciliği filmi tadından yenmez yapıyor. nbc filmlerine alışkın olmayan izleyiciler için 157 dk bir çeşit buhrana dönüşse de (bkz: 10 dk kala filmden çıkmak) hazırlıklı olduğum bu tempo bana çok sıkıntı vermedi. --- spoiler --- ayrıca kadim bir leyla ile mecnun izleyicisi olan bendeniz için ahmet mümtaz taylan'ın arabasını vurdurarak çalıştırdıkları sahne filmi sevmem için yeter sebeptir. --- spoiler --- not: bu filme zorla gitmeyin. eşinizin, kankanızın, sevgilinizin hatırına izlemeyin. çünkü 1 saat sonra sıkılıp telefonunuzla oynamaya başlayınca içine sıçılan bizim seyir zevkimiz oluyor.
başyapıt. nuri bilge ceylan filmleri içinde, en iyisi. türk sinemasının zirve noktası. bu film, kesinlikle çok iyi bir sinema salonunda izlenmeli. büyük perde, yüksek ses kalitesi şart. film 157 dakika, ve her dakikasında, bir fotoğraf önünde dinlenen insan hikayeleri. gerçekliğinden bir saniye bile şüphe duymadığınız bu hikayelerin ipuçları bile, kahramanların bozkır ayazında derinleşmiş yüz kırışıklıklarını anlatır gibi. nbc filmlerinden alışık olunmadığı kadar hareket ve konuşma içeren film, 3/4'ü dolu olan salonda, bazı anlarda sesli kahkahalara, zaman zaman da, çıt çıkmayan sessizliğe neden oldu. bir sahnede, yanımdaki beyfendinin elleriyle yüzünü kapattığını gördüm. oyunculuklar, şimdiye kadar gördüklerimin en benzersiz olanı. buradan sonrası çok ağır spoiler içeriyor. --- spoiler --- anadolu'nun orta göbeğinde, tek düze sarı bozkırda, ışık, ses ve gölge oyunlarının akıl oyunlarına karıştığı, oya gibi işlenmiş, polisiye içinde polisiye öykü. dirinin değil, ölünün değerli olduğu bir kültüre vurgu yapılmış. muhtarın on yirmi haneli köyü için arzuyla talep ettiği, ölülerin kokmaması için bir morg, ve bir de yıkılan mezar duvarının tamiri. morg çalışanı da, saymanın, modern otopsi aletleri için ödenek vermemesinden yakınıyor. üç araba görevli, sabaha kadar, ölü olduklarını bildikleri birinin yerini arıyor. yaşayan biri kaybolsa bu seferberlik ilan edilir miydi bilinmez. komiserin, katilin domuz bağıyla bağlandığını görünce verdiği aşırı tepki, ve söylediği, " dininiz, imanınız, allahınız yok mu sizin" sözleri, aşırı dinci hizbullah örgütünün, canice işledikleri cinayetlere gönderme gibiydi. her karakterin bir zayıflığı ya da sırrı var. arap, her durumda midesini düşünüyor, elma, peşinde, ölünün yanına bagaja konan kavunda, ekmek evinden aldığı bazlamada. adliye yazıcısı, kocası yeni ölmüş kadına anlamsız fazla ilgi gösteriyor. savcı, karısını aldatmış ve ölümüne neden olmuş. komiser, özürlü ya da sakat çocuğunu görmemek için eve gitmiyor. başına gelenler için, en büyük günahlardan, allaha isyan etme durumuna kadar gelmiş. bir tek doktor bu arazları görüyor, ve bu adamlar arasında temiz kalmış. tek hikayesi eşinden boşanmış olması. masasında tus hazırlık kitabı, duvarında, eski eşiyle tatil fotoğrafları, elinde de, kendisinin deniz kenarında çekilmiş çocukluk fotoğrafları. sıkıştığı anadolu kırsalında gündelik hayatın bayalığından kaçmaya çalışıyor. ama kural değişmiyor, ve doktor da bu ortamın kirinden uzak kalamıyor. otopside, ölenin diri diri gömüldüğünü yazmayarak, katilin çok daha az cezaya çarptırılmasının yolunu açıyor. belki de, katilin yetim kalan çocuğa dönüp, babalık yapacağının hesabında. iyilik peşinde yalana dolanıyor. ama kan ona da sıçrıyor ve yüzündeki kan damlası ile kirlenmiş bir şekilde araziye uyuyor. temiz kalamıyor. muhtarın kızı ve getirdiği kola, yalnız ve güzel ülkeye dair, umudu simgeliyor. --- spoiler ---
once upon a time in america ve once upon a time in anatolia... ikisi de suç üzerinden bir toplumu anlatmaya çalışan filmler. filmin ismi bize değil uluslararası izleyici için konulmuş belli ki. bir zamanlar anadoluda bizim için çok da ilgi çekici, bilet gişesine yönlendiren bir başlık değil. ancak, yurtdışında once upon a time in anatoliayı gören aklıbaşında bir sinema izleyicisi, o bilet gişesine gidecektir. ve film muhtemelen türkiyeden oscara gönderilecek film olacak. nereden mi biliyorum? yav görürüz işte... hatta yabancı dilde çekilen en iyi filmin beş adayı arasına girerse de şaşırmamak gerekir. bir olay bağlamında insanların içyüzünü, psikolojilerini, zaaflarını; yani insani olan ama bizim genelde saklamaya çalıştığımız, başka türlü göstermeye çalıştığımız şeyleri bize gösteren bir film. filmde anlatılan gibi bir olay yaşandıysa, bu filmde anlatıldığı gibi yaşanmıştır, eksiği fazlası yoktur. yoksa kırıkkalenin bozkırı, gece vakti dalgalanan sararmış otlar, muhtarın derdi, komserin oğlu, savcının anlattığı hikaye, doktorun yalnızlığı... bize ne bütün bunlardan! tarkovskiye sormuşlar, neyi sembolize ediyorsun, ne anlatmak istiyorsun diye. adam demiş, neyse onu anlatıyorum, dümdüz. altında bir şey aramayın. aramayın gerçekten. bulmanın zamanı geldiyse bulacaksın zaten. yoksa, yahu bu filmlerden de anlıyorlar kardeşim, bir sigara dört saatte mi içilir dersin. utanmadan dersin bunu. kendine hiç bakmadan dersin. yaşadığın hayata, senin kim olduğuna, etrafında olanlara, onlarla ilişkine bakmadan dersin. ve ekseri çoğunluk gibi, gelip geçersin. film geçen sene altın portakalı alan çoğunluktan daha iyi. daha iyi demek aradaki farkı anlatmakta güçsüz kalır yalnız. o geçen senenin en iyi filmiydi evet. bu, kendimizi ve hayatı, bu dünyadaki insan varoluşunu, iç dünyasını anlatan bir film. 80 yaşındaki bilge bir dede gibi anlatan bir film. insanla, hayatla iligili derdi olan, ya da şöyle diyelim, böyle bir derdi fark etmiş, "bu dünyada insan sorunu var" diyenler için, mutluluk verici bir film. diğerleriyse arada çıkabilir. filmin kimi sahnelerinde coenvari komiklikler olduğunu da belirtmek gerekebilir. bazen altımıza ediyorduk.
hakkında gidin, şöyle bir bakın, gerekeni yapın tavsiyesini verdiğim film. dizidir, filmdir artık tüketim ışık hızına ulaştığından böyle uzun uzun pastoral anlatımlar herkese göre olmayabilir ama yönetmen yeminlen bazı görüntüleri oya gibi işlemiş, gidin görün, hafızaya atın, niye hamallık yapasınız ki beyin bedava.
uzun tespitler yapmayacağım..hoca yardırmış,o kadar..
ömür törpüsü. elimde olsa fast forward'larım bir çok yeri mal gibi aynı ekrana baktık. diyaloglar mükemmel özellikle otopsi bölümü. ancak bu durağanlık bana göre değil abim. her bir karedeki pastoral güzellikler mükemmel. sanki yıllarca uğraşılıp oluşturulmuş bir albüme bakıyorsunuz. ama burhanlı adamım ben abi, darlandım. sanat da bi yere kadar.
nbc'nin gelmiş geçmiş en diyaloglu ve aksiyonlu filmi. adam 25 dakika yürüyor biz de izlerken mutfağa gidip çay koyup geliyoruz, çamaşırları asıyoruz falan diye hayıflanan tayfaya kapak niteliğinde bir film idi. yapacak bir şey yok. hoca n'apsa oluyor. tek kusur buldum, keskin yerlisinin şivesi çok emanet duruyordu. yanarım ona yanarım. adamlar şehirli türkçesi konuşuyorlardı resmen. soundtrack olarak kullanılan allı durnam adlı eseri de niçin keskinli hacı daşan yerine neşet ertaş'tan dinlettiler onu da anlamadım. türkiye'de ilk kez bir ilçeye ağır ceza mahkemesi kurulmasını gerektiren keskin gibi karanlık ve ölüm dolu bir yöreyi gayet güzel filmetmiştir.
anadolu' da ve hatta kırıkkale' de gerçekleşen bir suç durumunu -ki suçluyu fırat tanış oynamaktadır- irdeleyen, bir doktor bir savcı ve aralarda da komiser-arap ali-muhtar dahiliyeti ile renklenen, tadından yenmeyen, nuri bilge ceylan' ın şu ana kadar yaptığı en iyi film ... izlerken mest olmamak elinizde değil ve her şey bir nehir gibi gözünüzün önünde akmakta, öylece... önce geceyi ve gecenin her şeyi gizlemeye çalıştığı, insanın kendi ruhsal iç çekişine karıştığı, masum ve yalnız halini izliyoruz.. her biri, yani tüm karakterler bunu yaşamaktadır sanki. ama bana doktor hepsinden daha derin yaşıyor gibi gelmişti, sessizliği ve dinginliği de.. herşey bir gece başlayıp gündüz sonlanmaktadır. ve gece kötülüğün içinden bir güzel iyiliği de -muhtarın kızının elinde bir ışıkla göründüğü sahne- doğurmaktadır aynı zamanda..
--- spoiler --- nbc' den beklenmeyecek oranda diyalogu bol, (ilk yarıda)sıkça kahkaha attıran film olmuş. özünde iki ayrı hikaye anlatmakta toplam 157 dakikada ve farkındalıklar, yaşanmış acılar, kaybetmişlikler, kaçışlar aynı bu iki hikayede.. en umarsız arap karakteri bile, ağlamaklı oluyor bir ara hatta, çünkü onun bile kaçtığı birileri var bi yerlerde ve bir an da olsa hatırlayıp gözlerinin dolmasına sebep olmakta bu durum aslında.. nbc' nin fotoğrafçı kişiliği dolayısıyla seçtiği kareler ve yarattığı mekanların üst seviyede olması, çeşitli metaforik olguların ustalıkla filmin içine serpiştirilmesi(ve hayret bazı yerlerde gözümüze sokulması; örneğin savcının yüzündeki yaraların sıkıntı ortamlarında daha belirgin bir hal alması ya da cemilenin bir ışık huzmesi eşliğinde çay dağıttıktan sonra yaşananlar, otopsi sonrası kameranın sokakta oynayan çocuklara çevrilmesi ve artık yeni bir günün başladığı mesajı vs..), sinemada ışık olgusunun olağanüstü kullanımı vb mevzulardan uzun bahsetmek anlamsız, çünkü malum. ama filmi tekrar izleyip bu sefer mekanlara daha dikkatli bakmakta, diyalogları daha derin incelemekte fayda görmekteyim.. ama şunu rahatlıkla söyleyebilirim ki, artık hiçbir sinefilin korkmayacağı bir sinema haline gelmiştir bu filmle nbc sineması.. artık görenler görmeyenlere bolca anlatır bundan sonra.. --- spoiler --- --- spoiler --- --- spoiler ---
mükemmel dialoglar, oyunculuklar, sahneler. kısaca bir destan ama sadece 150 dakika.
bir yandan somut bir karanlığı ararken, diğer yandan soyut karanlıkları bize hissettriren, geçmişe, geleceğe, pişmanlıklara, aşka, nefrete, öfkeye, kısacası insanlığın tüm değerlerine yaptırılan müthiş bir yolculuktu. filmin ilk yarısı boyunca karanlıktaki arayış o kadar doğal ve gerçekçi aktarılmış ki, o anda siz sinema koltuğunda oturan biri değil, o yolculuğun bir bireyi oluyorsunuz. o yolculuk, benim gibi gece yapılan otobüs, araba yolculuklarını seven birisi için daha da çekici geliyor. kötü bir olay için yapılan bir yol olsa da insana garip bir huzur sunuyor. ortak bir karanlık için toplanmış birbirinden farklı dünyaları olan insanlar. hepsinin pişmanlıkları, özlemleri yüzlerine işlemiş. bir tarafta ölüm bir tarafta yeni bir başlangıç, doğum. devam eden ve biten hayatlar. nuri bilge ustanın en iyi filmi olmuş bana göre. aynı zamanda bol diyaloglu ve yer yer insanı güldürecek detaylar da eklenmiş. uzun süresi kesinlikle sıkmıyor, aksine sizi alıp götürüyor. sinemadan çıkarken karşımda nuri bilge ceylan'ı görmek ise ayrı bir sürpriz ve hoşluk oldu.
(bkz: turkish stalker)
bu filmin bir yerinde bende bir görev alsaydımda aç susuz uykusuz kalaydım,saçımı süpürge edeydim.
nuri bilge ceylan'a bugüne kadar önyargıyla yaklaşıp türk ve yabancı muadillerinin birçok filmini izlemiş olmama rağmen kendisinin bu filmi öncesinde çekmiş olduğu hiçbir filmi izlememiş biri olarak, bir zamanlar anadolu karşısında bir oha çektim ve hatta bu filmin cannes'da altın palmiye'yi nasıl alamamış olduğunu o kadar çok merak ettim ki eve geldiğim gibi the tree of life'ı indirmeye başladım (ancak henüz izlemedim). reha erdem, semih kaplanoğlu, zeki demirkubuz, vs. hakkında aynı şey denilebilir mi bilmiyorum ama nuri bilge ceylan bir yerde sadece bu ülkeyle ilgili bir şeyler anlatmasına (göstermesine) rağmen bu ülkenin sınırlarını çoktan geçmiş görünüyor. türkiye'de andrei zvyagintsev gibi bu isimlerin çağdaşı bir rus yönetmeni izleyen kitleye benzer bir kitlenin de rusya'da olduğuna ve azımsanmayacak bir nicellikte olduğuna kalıbımı basarım; ve amerika'da ve avrupa'da ve asya'da, vs. bunun sadece nuri bilge ceylan'ın uluslararası festival ve yarışmalarda sergilediği başarı ve çektiği ilgiyle alakalı olduğunu da sanmıyorum. salt bu filmi özelinde konuşursak, nuri bilge ceylan dil ve kültür aşırı bir eksende derdini anlatma yetkinliğini çoktan geçmiş görünüyor. demek istiyorum ki, bir zamanlar anadolu enternasyonelliği tartışılmayan tanınmış yabancı bir yönetmenin olsaydı da ben apışıp kalırdım, çünkü gerçekten çıtayı bir hayli yükselten bir film ve hatta dünya sineması genelinde son 10-15 yılda yayınlanmış filmler arasında bir sıralama yapılacak olursa amerikalı, avrupalı veya asyalı veya afrikalı bir sinemaseverin de çok rahatlıkla kişisel ilk 10'una girecek nitelikte. not: nuri bilge ceylan'ın röpörtajında belirttiği üzere, gece çekimlerinde ışıklandırma olarak yalnızca araba farları kullanılmış ve görselliğe görsellik katmak için bazı sahneleri çekerken ayışığı yakalanmaya çalışılmış (edit2: yanlış anlama olmuş. kullanılan doğal ayışığı değil, yapay ayışığıymış). edit: bu film vizyondayken hayatta ve aklıbaşında olunmasına ve özellikle de edebiyata kıyısından köşesinden de olsa ilgi duyulmasına rağmen bu filmi sinema perdesinde izleme şansını kaçırmak veya ötelemek büyük kayıp olur.
fotoğraf sergisi tadında filmler çeken nuri bilge ceylan'ın diğer filmlerine nazaran en sesli filmi. --- spoiler --- filmin bol diyaloglu oluşunun dışında müzik açısından da bir bolluk söz konusu. evet soundtrack oluşturacak özel müzikler yine yok. ama bir nuri bilge ceylan filminde müzikler şaşırtan derecede fazla. allı turnam türküsü, ahmet kaya'nın yakamoz şarkısı ve de bir türlü hangi şarkı olduğunu anlayamadığım bir şarkı daha filmde müzik olarak kullanılmış. allı turnam türküsü gereksiz olmuş ama yakamoz şarkısı karakterlerin psikolojik durumunu en iyi ifade eden şarkıydı. tam zamanında ve yerinde duyduğumuz şarkıydı. buna benzer durumu üç maymun filminde de görmüştük. hacer karakterinin telefon melodisi yıldız tilbe'nin emi şarkısıydı ve telefon çok manidar yerlerde çalıyordu. üç maymun'daki kadar çarpıcı ve etkili olmasa da yakamoz şarkısı bir zamanlar anadolu filminde akılda kalıcı bir etki yarattı. filmin ilk sahnesinde arabaların yanarcasına görünmesi, karanlıkta trenin geçmesi bana göre filmin en güzel kareleriydi. senaryosu çok güçlü ve seyircinin yorumuna bırakılan finaliyle izlenmeye değer bir film. doktorun yüzünde kan lekesinin kalması ise çok etkileyiciydi. --- spoiler ---
bugün gittim, gördüm, geldim. türk sinemasının çok çok üzerinde bir film. kolpaçino'lar, çılgın dershane'ler havada uçuşurken güneş gibi doğdu bu film. karakterlerin iç dünyaları... hepsinin bir sorunu... filmde diyaloglar olmasa bile izlenebilir. görüntüler, ışık çok güzel kullanılmış. ışık değil de... karanlık çok güzel kullanılmış. yılmaz erdoğan bence o role en iyi gidebilecek isim, keza taner birsel de öyle. --- spoiler --- sayın savcı'nın eşi, savcının kayınpederinin -kısaca kendi babasının- ilaçlarını içiyor malum... benim takıldığım, savcı doktorla o konuşmaları yapana kadar karısının gerçekten kalp krizinden mi öldüğünü düşünüyordu? doktor, "ulan bir de bunlarla uğraşmayalım" düşüncesiyle mi maktulün canlı canlı gömüldüğünü yazdırmadı yoksa ailesinin üzülmemesini mi düşündü... kimse ilk söylediğim gibi düşündüğünü düşünmemiştir sinemada sanırım. ya da bu ikisi dışında bir nedeni de olabilir. ya da adam canlı canlı gömülmemiş olabilir. her şey olabilir. bir de, iskender abimizin araba itme çilesi de sürüyor... ayrıca (bkz: clark gable) --- spoiler --- salonda, her iki sahneden birinde kahkaha atan liseli ruhlu üniversiteliler. sizi kınıyorum ve size çok pis laflar hazırladım. neyse... teşekkürler nuri bilge ceylan!
daha önceki filmlerinde olduğu gibi yüzeyde anlatılan bir öykü var ama derinde farklı ipuçları gizli. film içinde aydınlanma noktaları var, kırılma anları var. satırarası okumaya hevesi ve yeteneği olanlar için gayet başarılı bir film. filmin ve yönetmenin başarısı ve kendine özgülüğü, filmin yarısında salonu terk eden seyirci kitlesiyle kanıtlanıyor. güzel ve yalnız ülkenin, yalnız izlenecek filmlerinden biri daha olmuş, çok da güzel olmuş.
dün akşam bursa cinetech korupark sinemasında 18.30 seansında izlediğim film. salonda yaklaşık 20 kişi vardı. 5–6 kişi filmi yarıda terk etti.1 kişi de çıkışta arkadaşlarına “ben size demiştim karadedeler olayına girecektik” diye dert yandı. filmle ilgili yazılabilecek her şey hem burada hem de farklı platformlarda defalarca yazılmış, yazılmaya da devam ediyor. o yüzden farklı bir şey yazamayacağım filmle ilgili. nuri bilge ceylan ya da film ekibinden birileri eğer bunları okuyorsa ben kendilerine türk sinemasına böyle bir film kazandırdıkları için haddim olmayarak teşekkür etmek istiyorum. ceylan’ın en iyi filmi tartışmalarından öte türk sinemasının en iyilerinden biriydi dün akşam izlediğim. umarım gişede de hak ettiği değeri bulur.
doğma büyüme içanadolunun bozkılarına aşina biri olarak beni 2,5 saatliğine derin bir dinginliğe sevk etmiş filmdir. --- spoiler --- filmin başında kullanılan çeşmeli mekanların birebir aynılarını iç anadolunun her yerinde görebilirisiniz. iç anadolu nispeten susz ve kurak bir kesim olduğundan bu bölgenin halkı suya çok önem verir ve su en önemli hayrattır. bu yüzden de yer altı sularını çıkararak ya da dağdan su getirilerek yapılan bir dolu çeşme hayratı vardır her yerde. bunun dışında muhtarın köydeki evi de tam bir iç anadolu köyü evidir. bizim köydeki evler geldi aklıma görünce, muhtar karakterinin başarısına ise hiç bir şey diyemeyiz zaten bu kadar başarılı betimlenmiş bir muhtar karakteri yıllardır görülmemiştir herhalde. savcı ve doktor karakterlerinin karşılıklı diyalogları da gerçekten çok çarpıcı, yılmaz erdoğan da yıllar sonra ilk kez kendisine ait olmayan bir yapımda yer aldı sanırım ve oynadığı karakteri yaşamış adeta. filmin sonunda doktorun sakladığı diri diri gömerek öldürme mevzusunda da nbc hedefine ulaşmış bence onun amacı da muhtemelen insanları düşünmeye sevk etmekte ve nasıl istiyorlarsa öyle bitirmelerini sağlamaktı, başardı da. ancak bana kalırsa eğer canlı olarak gömülerek öldürüldüyse maktül, olayın gerçekleştiği yer mücavir alan dışında olduğundan yani jandarma bölgesinde olduğundan işin boyutu değişip yine bir çok prosedür devreye gireceğinden sakladı bu durumu. son olarak fırat tanış tip olarak zaten bir caniye çok uygundu kendisini tandığımız geniş aile dizisinin en başından beri kendisini bir katil rolünde izlemek istemiştim bugüne kısmetmiş. --- spoiler ---
nuri bilge ceylan'ın en iyi filmi. benimse şimdiye kadar izlediğim türk filmleri içerisinde en beğendiğim film olabilir, daha gencim diye kesin konuşmak istemiyorum. --- spoiler --- film bir otolastikçide başlıyor, korkunç bir mekan olması korkunç olayların yaşanacağına gebe sanki. daha sonra gözlerimizi karanlıkta, anadolu bozkırlarında yapılan bir arayışa çeviriyoruz. olay mahalli aranıyor, kenan, bir adamı öldürdüğünü itiraf ettikten sonra, polis ekibi, savcı ve doktoru olay mahalline götürmeye çalışıyor ancak olay yerini bir türlü göremiyoruz. doktor işemeye gidiyor ve bir şimşek çakıyor, olanca ihtişamıyla bir kaya kabartması ve ilk yarının geneline yansıyan muhteşem anadolu bozkır görüntüsü. kimse geceleyin bir bozkırı nuri bilge ceylan kadar kaliteli çekmemiştir, o muhteşem sarı renk, bir ömre damgasına vuran başaklar, gece böceklerinin ve çekigelerin sesleri. (araba farları kullanılarak yapılan muhteşem çekim) filmin ikinci bölümü bir aydınlanmaya açılır, biz sebepsiz ölen müthiş derecede güzel kadının neden öldüğünü düşeneduralım, elinde çay tepsisiyle görünen güzel bozkır kadını gecenin alevlerini yakarak geceyi gündüze çeviriverir. olay yerine sonunda varılır ve ceset mezar kazılarak çıkartılır. bir müddet polis, savcı, suçlu ve doktor arasındaki diyaloglara kulak kesiliriz. hemen sonrasında ise kasabaya döner, otopsiyi dinler ve hayatı akışına bırakırız. --- spoiler --- filmde diğer ceylan filmlerine nazaran çok fazla diyalog bulunuyor, bu diyaloglar ise inadına rahatsız edici sessizlikten doğan eğreti, yol yordam bilmez muhabbetler. kişiler kendilerini bir şeyler söylemek zorunda hissediyor ve ağızlarından çıkan kelimeleri planlayamadıkları için diyolaglar içlerindeki belki de en karanlık noktaları ele veriyor. nuri bilge ceylan bize bir olayı anlatıyor ancak anlatırken olayın doğallığına, mekanın bütünlüğüne o kadar dokunmuyor ki, seyirci olmamız olaylar bütününü zedelemiyor, biz sinema salonundan çıkarken olaylar tüm normalliği ile akmaya devam ediyor, zaten karanlık perdeden gelmeye devam eden bozkır sesleri de bunun kanıtı değil mi? bizler bozkır yaşamından bir kaç saate yönetmenin narinliğiyle sessizce tanık oluyoruz ve yönetmen hem usulünce bizleri evimize gönderiyor, hem de bu saatlerin dokunulmadan kendi doğal akışında akmasına izin veriyor. mühim soru ise şu, bunların ikisini aynı anda nasıl başarabiliyor?
değil türkiye, dünya sinema tarihinin en iyi filmlerinden birisi. edit: ironi mironi değil, düz hakikat.
en iyi yabancı film ödülünü alırsa akademiyi anlamlandıracak film. teşekkürler nuri bilge ceylan.
samanyolu galaksisin en iyi filmi.
--- spoiler --- her sey yine iyi guzel ama kimse kalkıp da sormuyor bu film icinde yer alan polisiye hikayesinde neye vurgu yapiyor. 160 dakika surdu film nerdeyse ama bu sure icinde firat tanis'in canlandirdigi karaktere hic deginilmedi. olen adamin karisi ile olan iliskisi, gecmisi en onemlisi o adamin neden diri diri gomuldugu, her sey ucu acik birakildi. filme gizemli bir hava katiyor bu ayrintilar ama sahsen bu karaktere ve icinde oldugu bu olaya biraz daha yer verilebilirdi bence. onun disinda yonetmenlik, goruntuler sahane tabi ki. --- spoiler ---
kırıkkale'nin adı sanı bilinmeyen bir ilçesinde (cidden jenerik akana kadar neresi olduğunu bilemedik, keskin'miş) bir cinayet işlenir ve olaylar gelişir. --- spoiler --- bu şekilde özetlenebilecek bir film bir zamanlar anadolu'da. kasabanın komiseri, şehirden gelen savcı, devlet hastanesinin doktoru, katil zanlıları, adliye memurları, jandarma, şoförler vs. iki otomobil bir de cemseye doluşup gece gece keşfe çıkıyorlar öldürülen adamın cesedini bulmak için. ama başta çok basit bir bürokratik işlem gibi görünen bu durum dallandıkça dallanıyor film boyunca. bir kere gece o kadar uzun sürüyor ki ben bir an sabah olmayacak zannettim. güneşi görünce resmen "oh" dedim. bütün gece dağ bayır zağar gibi dolaştılar, bir de üzerine muhtarın evinde elektrikler kesildi. ikincisi o çok temiz sandığımız savcı nusret'le doktor cemal'in ne mal oldukları filmin sonuna doğru ortaya çıktı demek istiyorum ama doktor'un ne mal olduğunu film bittikten sonra 2 saat tartışmamıza rağmen çözemedik biz. özellikle otopsi sırasında çevirdiği dolap yüzünden o çok basit görünen cinayetin aslında arka planında bambaşka şeyler olduğuna kanaat getirdik. (belki ölen adamın karısı kafasına vurdu ama öldüremedi, ötekiler de domuz bağıyla bağlayıp diri diri gömdüler adamı, ağabeyin sevdiği kadın okkanın altına gitmesin diye [domuz bağını görünce aklına hizbullah gelen tek ben değilimdir de suçu hizbullah'a atmayı düşünmüş olabileceklerini tek düşünen ben olabilirim bak!]. belki de aslında doktorla ölen adamın karısı arasında bir ilişki vardı. [morgun kapısının önünde otururken sinirle ayağını sallayan gülnaz'a doktor'un bakışı çok manidardı] ya da doktor, ölen/öldüren [yaşar/kenan] adamın [burası da muammalı çok hummalı] çocuğuna kıyamadığından deşmedi meseleyi. hem bir de sonunda doktor'un yüzüne kan sıçradı ya hani belki de o aslında "masum değiliz hiçbirimiz" noktasıydı. ve daha bir sürü ihtimal...) bir de katilin [fırat tanış] hayalinde gördüğü maktul boğularak öldü, ondan evvel adam çay getiren kızı [cemile] görür görmez ağlamaya başladı falan. bit yeniğinin sonu yok arkadaş filmde. o değil de savcı da az daha anlatmasa karısının hikayesini vicdan azabından ölecekmiş muhtemelen. üçüncüsü son dönemde yönetmen diye bildiğimiz yılmaz erdoğan başka bir yönetmenin filminde hiç gocunmadan rol almış ve hayatının oyununu çıkarmış resmen. tebrikler yolda! (ki zaten filmin en vicdanlı karakteri olmasıyla da takdir topladı komiser naci) dördüncüsü bu nasıl bir ölüm ve morg fetişidir arkadaş? doktor'un "hepimiz ölüceeezz" minvalli monologundan muhtar'ın ve otopsi yapan hasta bakıcının yeni morg diye tutturmasına, komiser'in "ölüye de mi saygınız yok?" feryadına kadar herkeste bir merak, ilgi, ihtimam... beşincisi taner birsel gerçekten türkiye'nin en iyi oyuncularından biri de o savcı'nın yüzündeki hastalık neydi allah aşkına? şark çıbanı desek değil, sedef desek değil. bilen varsa bi zahmet bildirsin. çatladım bütün film. bir de her sahnede değişiyor muydu ne o yaraların yerleri? altıncısı komiser'in oğlunun hastalığı ne ola ki? otizm dedik biz ama "fazla zeka" lafı üzerine ama yeşil reçeteli ilaçlar vs. deyince epilepsi ihtimali falan da var. yedincisi yan karakterlerin hepsi bu kadar mı eğlenceli olur yahu? jandarma komutanı önder astsubay, şoför tevfik ve arap (ahmet mümtaz taylan), muhtar (ercan kesal), kıt akıllı kardeş ramazan, polis memuru izzet... --- spoiler --- --- spoiler --- bu yüzeysel notların yanı sıra şunu da söylemek lazım: bu film bildiğimiz nbc filmlerinin hiçbirine benzemiyor. bir kere karakterden bol bir şey yok. dahası bunca zaman "diyalog yok, bak bak güzel resim gibi filmler" diye eleştirilen nbc bu sefer olayı tam tersine çevirmiş. belki de görüntü yönetmeninin gökhan tiryaki olmasından dolayı, bu sefer öyle bak bak bitmeyen sabit planlar yok. ha elbette orta anadolu'nun uçsuz bucaksız, bozkırlarına bak bak bitmiyor ama en azından o sonsuzluğun içinde ilerleyen arabalarla devinim sağlanmış. lakin yuvarlanma metaforuna biraz fazla yüklenilmiş gibi. elma yuvarlandı suya gitti, üzerine muhtarın evinin bahçesinde çamaşır suyu bidonu yuvarlandı, sonra doktor camdan bakarken american beauty kafasında torba uça uça gitti. bir iki tamam da arka arkaya üç kez biraz fazla. öte yandan yukarıda da dediğim gibi diyalogsuzlukla eleştirilen nbc'nin bu filminde, son dönemde türk sinemasında yazılmış ve çekilmiş en gerçek ve komik diyaloglar var. manda yoğurdu olsun, "kola var mı?" olsun, clark gable olsun, testere olsun (daha var da dört örnek çok bile) bir dolu diyalogda kahkahalarla güldük biz. üzerine bir de durum komiği sahneler vardı, arap'ın kavunları misali. durum komiği demişken, artık bir nbc klasiği haline gelen "soundtrack'te cep telefonu melodisi kullanımı" ve söz konusu cep telefonunun nokia'nın piyasadaki en ucuz modeli olması detaylarını da atlamamak lazım. kasabaya dönüşte çalan neşet ertaş türküsü ve gök gürültüsünün, rüzgarın, otopsinin seslerinin yanımızdaymışçasına gerçek olması da 10 puan. yalnız o nasıl bir kasaba arkadaş! insan orada ya katil olur ya kendini öldürür hakikaten! abd'de en sevilen, en tutan dizilerin ortak teması olan "uncanniness of small towns" kafasının şahı çıkmış keskin'den. kimin eli kimin cebinde belli değil. son olarak ve belki de en önemlisi, çok "erkek" bir film olmuş bir zamanlar anadolu'da. hepi topu üç kadın görüyoruz: cemile, bazlama yapan yenge ve gülnaz. cemile'nin sesi, yengenin yüzü yok. gülnaz ise (en azından kağıt üzerinde) cinayet sebebi. zaten komiser'in gaziantep'e müdür giden meslektaş ağbisinden alıntıladığı "her cinayetin altından kadın çıkar" lafı da filmin bu bağlamda mantığının özeti gibi. ah bir de anlayabilsek olayların iç yüzünü... --- spoiler --- muhtar'ın ağzından memleketi(miz) çanakkale'ye (ben yeniceli değilim gerçi ama...) selam çakan nbc'yi sırf bu yüzden bile sevebilirim bence! yalnız ve güzel çanakkale seninle gurur duyuyor!
kesinlikle abartmadan söylüyorum, türk sinemasının zirve noktası olması bir yana nuri bilge ceylan'ın da zirve noktası olacak galiba bu film. cannes'da palm d'or alamadıysa demek ki jüri üyelerinin sinema denen meretten beklentileri çok farklı. o konu neyse de esas nbc bundan daha iyi bir film çekebilir mi merak ediyorum. şayet çekerse adı sinema tarihine altın harflerle yazılır zaten. sonraki işleri için beklentiyi öyle yükseltti ki! gerçi bunları umursayan bi insan değil nbc. "öncekinden daha iyisini yapmalıyım"dan ziyade "mevcut şartlarda en iyisini yapmalıyım" kafasında. faklı insanlarla farklı hikayeler üzerinde çalıştığını duymuştum. umarım çok beklemeyiz sonraki filmini ama bir zamanlar anadolu'da ile insanlığa en büyük baş yapıtını hediye etti. sinemadan çıktığım andan beri tekrar izleme isteği giderek artıyor.
--- spoiler --- filmin gerçekliği insanı irkiltiyor. gecenin karanlığını, yağmuru, rüzgarı, sabahın ayazını hissediyorsunuz. bir de izledikten sonra insanın canı çok fena bazlama ve sigara istiyor. --- spoiler ---
--- spoiler --- bir tek yılmaz erdoğan'ın sırıttığı film. geri kalan gerçeklik inanılmaz. mekanın kırıkkale olmasının hiçbir anlamı yok. ülkenin herhangi bir yerindeki alt düzeyinden en üst düzeyine kadar memur yaşantısı budur. devletin memurunu kullanış şeklini anlatması ve memurun bıkkınlığı üzerinden bakarsanız eğer inanılmazdır. en basit şoföründen(ki ikisinin atışmaları müthiş) savcısına, çocuğun top görünce anında babasının öldürülmesini unutmasına kadar her şey inanılmaz gerçek. sesler, efekt, muhtarların laçkalığı, yol, evler mükemmel. bu film palm d'or almadıysa eğer bilin ki fransızların bizim ülkeyi gram bilmediği ve filmde geçen bir çok diyalogtan bir bok anlamadıkları içindir. --- spoiler ---
kocaman bir cinayet öyküsü ve küçük insanlar. küçük insanların iç dünyasına yolculuklar. cehov yazmış nuri bilge ceylan yönetmiş gibi izledim filmi. cehov da yaşasaydı da izleseydi gözleri dolardı ama *
erkek milletinin garibanlığı üzerine yamultan bir çalışma olmuş. bunu seven submarine sevemez
uzun uzadıya yazılmuş film hakkında bir sürü şey. tekrarlamaya lüzum yok. ama yine de bir tanım olsun diye şunu diyebilirim ki size,dümdüz çorak bir bozkır görüntüsünü hayran hayran izliyorsunuz. araba farlarına hipnotize olmuş gibi bakıyorsunuz. ara ara çok sağlam geyikler dönüyor, detaylar olayı bitiriyor.
nuri bilge ceylan'dan recep ivedik otopsisi.
kadın sessizliği'nin en güzel işlendiği film.
oscar da alsa, altın ayı da alsa, altın portakal da alsa ws.ws. isim olarak hep once upon a time in america'nın gölgesinde kalacak olan filmdir. hani özgündük, hani türk sinemasına yeni bir boyut kazandırmı$tık? daha filmin isminde sıradan bir seyirci tarafından* bu ele$tiri yapılıyorsa durum ciddiyet arz etmektedir. p.s.: filmi seyretmeden yazacaklarım bunlardan ibarettir. filmi kötülemek amacıyla değil aklımdakileri yazdım sadece.
biraz uzadığını düşündüğüm son yarım saati dışında, neredeyse kusursuz olan film.
nuri bilge ceylanın bilindik insanı hayran bırakan tarzı dışında bu defa oyunculuklarıyla da göz dolduran filmi. --- spoiler --- bence filmin özeti cesedi bagaja sığdırdıktan sonra şoförün cesedin yanına kavunları koyduğu andır.zira ortada bir ölü varken tüm karakterlerin gündelik muhabbetlere devam etmesiyle ölümün hiçleştirilmesi ele alınıyor filmde.ve sonunda öyle hiçleştiriliyor ki film otopsideki seslerle sona eriyor herkes ölümden çok daha önemli sorunlarıyla devam ediyor hayatına. --- spoiler ---
150 dakika boyunca seyirciye gerçekliği yaşatmış filmdir. 150 dakika veya 200 dakika farketmez. bu film bu kadar sürmeliydi.
bazi senaryo ve kurgular yaratici-ufuk acici iken bazilari tespit noktasinda iyidir. bir zamanlar anadolu'da ikinci kisma girenlerden. filmden oyunculari alip bozkir anadolusu'nda gunluk hayhuya koysaniz hic siritmayacak sekilde islenmisler. ancak yaraticilik kisminin goruntulerle dengeye oturdugu soylenebilir. filmde muhtemel bir tarkovski etkileri sezinlememek guc. katil bir nevi stalker gibi, dazlak bozkirda o ne derse oraya gidiliyor, doktor ve savcinin sohbetleri fizikci ile yazari animsatiyor ve tabii ki "birinin" basinda bekleyen siyah kopek var. yilmaz erdogan'in konusmasini ilk duydugumda sesine olan asinaligim nedeniyle filmden kopacagimi zannetmistim ama korkum yersiz cikti.
nuri bilge ceylan'ın yönettiği yedinci film. dopdolu film. doktor cemal'in* dolap kapağına yapıştırdığı fotoğraf, w. eugene smith'in 1948'de yayınladığı "taşra doktoru"* başlıklı röportajdan alınmış. sobeleyen sevinsin diye değil, herhalde, vardır bir sebebi. "...hoşnuttur. usulca sokulan cinnetin uğultusunu yaşam ezgisi yerine koyan kişinin hoşnut kaldığı gibi." *
film hakkında güzel bir yazı için; http://goo.gl/c0un8
büyük bölümü gece çekilmesine rağmen ,bunun üstesinden çok iyi gelinmiş filmdir.süresi uzun olmasına rağmen sıkıcı olmayan kurgusuyla çok başarılıdır. --- spoiler --- bürokraside ki hem mızmızlanan hem de idealist gibi görünen devlet memurlarını çok iyi anlatmıştır otopsideki şakir karakteriyle. muhtar'ın etini överken ki yüzünün ışıldaması görülmeye değerdir. savcının yüzündeki lekelerin ve yaraların sebebi sürekli seyirciyi sebepleri hakkında düşüntürtmektedir.arap'ın tüm bu olanlar karşısında ki kayıtsızlığı ve sürekli boğazını düşünmesi herkesin etrafında olan birilerini hatırlatmaktadır. ceset torbası getirlmediği anlaşılınca iki küçük memurun amirleri önünde birbirlerini suçlaması filmin konularından biridir.filim aslında bir bürokrasi eleştirisidir de. --- spoiler ---
ölümün işte top şekilnde bir ağacın oralarda, sürülü gibi olup da olmayan bir tarlanın dibinde, çeşmenin az yamacında olduğunu, başında kara köpeklerin beklediğini, kulaktozunuza basarak anlatıyor. bir jipin farları marifetiyle arayıp duruyoruz, ilçe merkezinden 30 km sonra mı bulunur 37 km sonra mı oralar hep muallak ama sayıp duran birisi vardır mesafeyi cevvalce hep. "aşırı" geometrik nesneler ile veya gayet biçimsiz, soru olmaması için dünya çaba harcanan sorular ile anılarda açık hesapları aramak, kapatmak için yeni eskiler (ölü) üzerinden hamleleşmek kasaba hallerine dahil ikinci kısımda. tarko göndermeleri gözden kaçmıyor tabii ki. gidip mezara bir bidon su dökmek de bize düşecek herhalde. ayrınca bunu seven submarine'i de sevdi
ikinci kez izlemek şart bu filmi, ana diyalogların yanında kaçabilecek öyle diyaloglar var ki, keskin bir kulak lazım: --- spoiler --- komiser naci'nin kazma kürekçilerin her ikisinin de kürek getirdigini farkedip fırçalaması, şoför tevfik'in köyden ayrılma safhasında sağa mı yatırırsın sola mı şeklindeki geyiği --- spoiler ---
ben bir biutiful'u izlerken böyle olmuştum sanırım bir de behzat ç'de hayali baba kız diyaloglarında. aldı kocaman sinemanın bir o duvarına çarptı bir bu... daha ilk darbeyi atlatamadan ikinci geldi. küçük şehirler küçük insanlar ama kocaman bir öykü kocaman acılar yürek parçalayan bir şeyler vardı. aldı bir bıçak soktu böğrümüze sonra da içimizde döndürdü durdu. şu sözler ile bıçağı döndürmekle kalmadı bir de duvardan duvara çarptı ya ne desem boş. --- spoiler --- "herkes kendi günahının cezasını çeker. küçükler (çocuklar da demiş olabilir) büyüklerin günahını/cezasını çeker." ek: non person dedi ki: "herkes yaptığının günahını çekiyor, çocuklarsa büyüklerin günahını..." bir ek daha var: gatesofdawn --> "herkes yaptığının cezasını çekiyor, çocuklarsa büyüklerin günahını" ikinci kez seyretmeyi yüreğim kaldırırsa son halini buraya eklerim artık. --- spoiler --- sözleri hala tam hatırlamıyorum ama sızı sol göğsümün altında bir yerlerde devam ediyor.
--- `bir zamanlar anadolu'da'daki inanılmaz mantık hatası` --- cep telefonunda karşı taraf telefonu kapatınca yılmaz erdoğan "diit" sesiyle karşı karşıya kalır. halbuki o ses sabit telefonda karşı taraf kapatınca gelir. cep telefonunda gelmez. tahmin ediyorum ki telefon sahnesindeki telefon sesi kısmını sabit bir telefonla yapmışlar. --- `bir zamanlar anadolu'da'daki inanılmaz mantık hatası` --- dört dörtlük bir film. bu filmi entel kunteller de recep ivedikçikler de sever. performanslar da iyi, film de iyi, çekimler de iyi. 10 puan.
dolu bir film. o kadar dolu ki filmi izleyen herkes ayrı bir ayrıntısını, ayrı bir göndermesini yakalıyor ve birbirlerine anlatıyor. bu kadar dolu bir film olmasaydı, insanlar sadece klişeleri konuşuyor olurdu. çehov hikayelerinin göstermelik durağanlığından sıyrılıp hikayenin, kurgunun ve kahramanın gerçekçi bir şekilde ete kemiğe bürünmesini sağlayan bir senaryo seçmiş/yazmış sevgili nuri bilge ceylan; bu seçiminden ötürü de kutlamak gerekiyor. bir diğer ayrıntı da komik-trajikomik sahnelerin oluşuydu; filmin atmosferi ne kadar karanlık olursa olsun seyirciyi hatırı sayılı kere güldürdü.
bi kere nbc'nin görüntülerde, kurguda, seste vs. en profesyonel işi olmuş bu film. zaten uzak filminden itibaren sürekli artıyordu çıta. bu da, filmografisindeki en son nokta olmuş (tabi şimdilik). filmin diğer nbc filmlerinden daha fazla komedi unsurları taşıması ise yılmaz erdoğan'dan ziyade ahmet mümtaz taylan'dan kaynaklanmaktadır bence. --- spoiler --- filmin başındaki yoğurt muhabbetinden, arabayı itekleyerek çalıştırdıkları sahneye; keşif sırasında ağaçtan elma koparma gayretinden, köy evinde ateşte ayaklarını ısıtmasına; "eşekçi" muhabbetinden, diğer şoförle atışmalarına kadar bi çok sahnede biz izleyicide tebessümü ortaya çıkaran oydu. ama en komiği cesedi buldukları keşif sırasında tarlaya eğilip kavun bulması, sonra da o kavunları arabanın bagajında cesedin yanına koymasıydı. filmi izleyeli iki gün oldu ama o sahne aklıma geldiğinde hala tebessüm ederim istemsizce. --- spoiler ---
--- spoiler --- filmin bir sahnesinde görülen, arka arkaya dört beş fotoğraftan oluşan bir slayt ile ekşicilere selam çakmış sanırım nbc. --- spoiler ---
filmi seyretmedim, ama adı bile insanı heyecanlandırmaya yetiyor. dünya ve özelinde türkiye, şehir gezegen coruscant gibi bir yer oluyor farkında mısınız? duble yollar, termik santraller, hes'ler, nükleer santraller, otobanlar, büyüdükçe büyüyen, genişledikçe genişleyen uçsuz bucaksız çirkin şehirler. birisinin suratımıza atacağı tokadı beklerken ki heyecana kapılıyorum bu filmin güzel ismini duyunca. seyredince yiyeceğim yumruğu ise bilahare anlatırım...
gerçek anlamda sinemadan anlamayanların izlememesi gerekir. benim gibi amerikan filmlerini izleyen iqsu düşük kişiler için gerçekten çok sıkıcı oluyor. filmin yarısında çıkmak isteyen iki arkadaşımı yoğun ısrarlar sonucu sonuna kadar izlemeye ikna ettim. çok ince espriler var , oyunculuklar güzel ama bize ağır baba ömrümüz gitti.
elma, bidon, poşet... biz insanoğlunun sırf bilinci var, etrafında olan bitene anlam yükleyebiliyor diye, akıbetlerinin bu üç "yuvarlanıp giden" nesneden farklı olacağına dair inancını balon gibi patlatan, görsel, edebi ve dramatik açıdan müthiş doygun bir film. nuri bilge ceylan'ın ustalık eseri. 150 dakikalık süresi bile kısa geldi, sanırım sinemada tekrar izleyeceğim. filmin neresinden not kırayım diye düşündüm, bulamadım. abartılı cümleler kurasım geliyor, ancak film o kadar sade ki, ayıp olur. 10/10
hıncal uluç'un yerdiği film. bu da demek oluyor ki bu filmde iş var hacı.
bir kere görsel olarak muhteşem bir filmdi. sevgilim sağolsun sondaki sahnelerde ürktüğü için sonunu izleyemedim. --- spoiler --- köyde muhtarın evine gittikleri sahneler biraz cenneti andırıyor gibiydi. çünkü her istekleri oluyordu adamların. biri mesela çay istemişti çay geldi, kola isteyene kola geldi, canı bir tepsi et çekene et geldi, ayrıyeten katilin öldürdüğü kişinin şu an canlı olmasını dilemesi ve karşısında görmesi, melek gibi bir kızın ortalıkta salınması falan bunlar bana çok acayip derecede mistik olaylardı. --- spoiler ---
rastgele seçilcek her bir saniyesinden duvara asılacak bir fotoğraf karesi çıkabilir. güzel de film ama zevkler ve renkler mevzusunu mu tartışacağız yeniden? "herkes en doğruyu bilir herkes uzman herkes rekortmen öyle eminiz ki yolumuzdan ister haydut ister centilmen ... ... ... herkes militan herkes fedai"** edit: ha bu arada sonlara doğru dayanamayıp dikkatim dağıldığından bir daha seyredesim yok değil. hazır sinemadayken kocaman kocaman seyredilmeli.
çok güzel bir film. kareleriyle, monologlarıyla, diyaloglarıyla, atmosferiyle insanı sarıp sarmalayan bir film. film sadece normal bir olay anlatacakmış gibi gözüküyor ilk başta. ama sürekli, özellikle sonlara doğru alttan alttan bir çok mesaj veriyor ve filmin basit bir olayı anlatmaktan ziyade hikayedeki insanların ruh hallerini, yaşadığı olayları mükemmel bir atmosfer içinde anlatıyor. bir filmde bazı şeylerin, olayların illa insanın gözüne sokulmadan da anlatılabileceğini çok güzel gösteriyor. neyse sinema salonunda film izlemeyi pek sevmeyen birisi olmama rağmen mutlaka izlemenizi tavsiye ederim. --- spoiler --- doktorun hacetini gidermeye gittiğinde karşılaştığı kayalardaki surat ifadesi sahnesinin neredeyse aynısını yaşamış birisiyim ve o sahnede gerçekten irkildim. --- spoiler ---
küçük notlar: 1. n.b.c'nin en iyi 3. filmi bence, iklimler ve uzak'tan sonra 2. en iyi oyuncu tek sahnedeki rolüyle ercan kesal'dı. yılmaz erdoğan iyiydi. taner birsel bu rol için (gene) fazla batılı görünüyordu. 3. orhan pamuk ve n.b.c.'nin aynı kişi olduğundan şüphelenmeye başladım. 4. çoğunluk'tan beri yapılmış en iyi film diyebiliriz, bazı sekanslar harikaydı 5. zeki demirkubuz ve n.b.c.yi artık yılmaz güney'in yanındaki yere yavaş yavaş ve gönül rahatlığıyla koyabiliriz
nbc'nin "sinemadan çıkmış insan"a hayat verdiği filmdir. (bkz: sinemadan çıkmış insan)
çok iyi bir film; benim gibi yerli film ve hatta nuri bilge ceylan allerjisi olan seyirciye bile iyi geldi. diğer taraftan filmde bir muhtar karakteri var; acayip derecede george clooney'e benziyor. acaba bir gönderme mi diye düşünmeden edemedim...
şahan gökbakar recep ivedik'te nbc'nin uzun planlarıyla dalga geçmişti. nbc de bu filminde, maktule giydirdiği gömlek ile recep ivedik'e cevap vermiş gibi olmuş sanki. (bkz: recep ivedik gömleği)
hıncal uluç tarafından "2.5 saatlik estetik sıkıntı" başıklı yazıda uzunca yerilen nuri bilge ceylanfilmi. (bkz: hıncal uluç)
izledim, beğendim. nbc'nin tarzını, tavrını seviyorum zaten... ama iklimler ve uzak kadar iyi değildi eleştirisine katılıyorum. filmin farkı, ünlü-popüler oyuncuları da alıp, evirip çevirip sinemasal bir tatta oynatabilme yeteneğidir sanırım. bir de taşra sonbaharı, memuriyeti, kıyafetleri... filmi bugüne çağıran tek şey, dizüstü bilgisayarlardı sanki. 3 saatlik filmi tek cümleyle özetlemek gerekirse, herkesin bir derdi var durur içerisinde, derim; çekilirim.
karakterlerin hepsi birbirinden gerçek ama en gerçeği naci doktora ilaç yazdırmaya geldiğinde odaya kafasını sokan yaşlı amca. hastanelerde o tablo öyle gerçek ki, bir an kendimi aile hekiminin kapısında beklerken buldum. ismi havalı ama sırası daha havalı. nuri bilge ceylan filmine neden bu kadar insan geldi anlamadım, izmit'te koca salon neredeyse doluydu, sayabildiğim kadarıyla altı kişi yarısında çıktı, bunlar da ekşicilerin tam tersi ekip. biraz daha "sanat toplum için yapılır" diye uğraşılmış. film diyaloga doyurdu, güldürdü. uzun olmasına rağmen çok fazla karakter, dert sokulmamış. en büyük sorun bizim bir arkadaş ekolüyle anlatılmış. bunları tespit etmeye bile gerek yok, sonuçta yapan adamın icraatları ortada. bu arada herkes muhtarı oynayan eleman süperdi falan demiş, olm senarist lan o. ercan kesal. gerçekten muhtar ve kızı filmin kırılma noktasıydı. kurgunun sağlamlığı ve yavaşlığına rağmen yarattığı heyecan ne kadar başarılı bir film olduğunu gösteriyor. ufuk bayraktar'ın sesinin duyduğuma eminim. keşke kendisini de görseydik.
3 günde 18 bin kişinin izlediği film. şahsen izlemedim, konusu hakkında bir fikrim yok ancak aldığı ödülleri, sinema bilgilerine ve fikirlerine güvendiğim eleştirmenlerin eleştirilerini filan göz önüne aldığımda üzüldüm. şuraya da bir göz gezdirelim.
kendi ayarına göre gayet iyi bir ilk 3 gün açılışı yapmış film. muhtemelen 100.000 kadar bir seyirciye ulaşacaktır. zaten türkiye'de minimalist film çekipte 100.000 seyirciyi zorlayan tek isim nuri bilge ceylan'dır. kalkıpta bu filmin gişesini kurtlar vadisi veya recep ivedik'le kıyaslamak elma ile karpuzu kıyaslamak gibi bir şey. hedef kitleleri ve meseleleri birbirinden çok farklı filmler bunlar. kaldı ki bu filmlerin sadece oyuncularına ödenen parası ile nuri bilge komple film yapıyor. zaten o da ben bu filmle 2 milyon seyirci hedefliyorum gibi bir iddia da ortaya atmamıştır.
ne eksik, ne fazla. konu, karakterler, mekan, ses (inanilmaz iyi kullanilmis), diyaloglar kimi zaman huzunlu, kimi zaman absurd, kimi zaman bosbogaz, kimi zaman sessiz, kimi zaman gergin, ama tum dogalligi ve gercekligi ile bir yurdum insani filmi. izlemek gerek...
içi dolu ve güzel bir film. izlemeden önce, filmin beni bu kadar eğlendirebileceğini tahmin etmemiştim doğrusu. şiddetle tavsiye ediyorum..
üstadın bu film için yazdığı kurgu günlükleri okunduktan sonra üzerinde ne kadar titizlendiğinin daha iyi anlaşılacağı şaheser.
--- spoiler --- bati basininin bir kismi tarafindan ciddiye alinamayacak kadar sacma ve gereksiz bir bicimde 157 dakikalik uzunlugu sebebiyle elestirilen film, oyle ki variety dergisinde film hakkinda cikan yazinin belirttigine gore cannes film festivali'ndeki gosterim sirasinda, filmdeki karakterlerin aradiklari ceset filmin 90. dakikasinda bulundugu vakit salonda filmi izleyen basin mensuplarindan kinaye yapmak amaciyla alkislayanlar olmus. sizi bilmem ama bu olay bana "adam kamerayi koyup dakikalarca ayni seyi cekiyor, sonra da buna sanat filmi diyip cannes’da odulleri goturuyor arkadas! " turunden amiyane yorumlariyla unlu yonetmenimiz sinan cetin'i getirdi. hatta ne yalan soyleyeyim, ben oradaki alkislayan kalabaligi onun orgutlemis olabilecegine bile ihtimal veriyorum. --- spoiler ---
ben oldukça beğendim bu filmi. bugün hıncal uluç, örneğin elma sahnesinin gereksiz olduğundan bahsetmiş. bense oldukça beğendim bu sahneyi. arka planda konuşmalar devam ederken bir elmanın hikayesinin bir bölümüne tanıklık etmek oldukça hoş bir ayrıntı. öncelikle filmden ne beklediğinizi açıklığa kavuşturmalısınız, bu filmi beğenmeniz için. bir olay örgüsü olsun, film bittiği zaman tüm hikaye anlatılsın ve tüm olaylar açıklığa kavuşsun mantığındaysanız, yanı hıncal mantığı ile bu filme yaklaşırsanız emin olun çok sıkılacaksınız. ama muhteşem bir kadraj eşliğinde karakterleri hissetmek, nuri bilge'nin görmenizi istediği ışığa bakmaksa niyetiniz olağanüstü bir film, tavsiye ederim.
seslerin cok cok guzel kullanildigi filmdir. cok uzun suren planlarda bile dis seslerle, diyaloglarla akiciligi saglamis nuri bilge ceylan... acikcasi hollywood filmleri manyagi biri olmasam da genel olarak bir kapanma, bitme hissiyatina ihtiyac duyan biriyim filmlerde , o yuzden en sona kadar cidden cok guzel bir filmdir benim acimdan. son 1 dakika ise bana gore tam olamamis o yuzden. subjektif.
beklentileri de aşmış bu film, hele en sevemediğim üç maymun'dan sonra çok acayip oldu çok! benim için iklimler kadar yükseğe çıkmadı ama nuri bilge'ye olan saygımı en üst seviyeye biraz daha yaklaştırdı.
yılmaz erdoğan oynadığı için sanırım arkamda oturan kız bütün filmi kahkahalarla izledi komedi izleyeceğini sandı garibim heralde film ne komikti yeaa tribindeydi çıktında şahsi fikirlerime gelirsek film izlemekle bitmiyor gerisini kendin çekeceksin kendi algıladığın şekilde yön vereceksin doktorun savcının hayatlarına. şahsi spoiler içerir --- spoiler --- otopsi sonucuna göre öğreniyoruz ki kurban hiç de öyle masumca öldürülmemiş. acaba hayatlarımızda da otopsi imkanı olsa bu gerçeklerle yüzleşebilecek cesarette miyiz? bazı gerçekler duymak ve bilmek istediğimiz şekilde kalmalı otopsi yaptığımız hayatlarımız bizi hiç de mutlu etmeyebilir. ben filmden bu mesajı aldım. --- spoiler --- az açı çok iş
üçüncü sayfaya konu olacak bir olayla çıkılan ninni gibi bir uzun yol. mola vermek için kıvranmanıza rağmen mola yerlerinin ayıltan hissini asla yakalayamazsınız. huzur-huzursuzluk arasında bir dinginlik son 25 dakikaya gelindiğinde biter. "burası son durak,geldik" hissi sarar. birinci planda olan biraz detaylar, biraz diyaloglar, en çok da kendi içinde akan hayat ama asla olaylar değil.
kara mizah yüklü olduğu için 2.5 saat boyunca kıs kıs güldürüyor. bu kadar uzun süreli en son eski ahit'i okurken kıs kıs gülmüştüm.
film bitince filmin birinci saniyesinden itibarenki her şey çorap söküğü gibi çözülüyor. --- spoiler --- filmin başında sofrada rakı içen iki kişi ve kola içen bir genç görüyoruz. filmin sonu itibariyle anlıyoruz ki arkası dönük olan (büyük abi) zamparalık maceralarını anlatmaktadır. onun karşısındaki (dayanamayacağım kara bilal diyeceğim) ise onun anlattıklarını "vay demek öyle de yapılıyormuş" dercesine dinlemektedir. küçük eleman ise anlatılanları "hayat ne garip ya?" şaşkınlığında dinlemektedir. anlatılanlar duymuyoruz ama rakı sofrasındaki yüz ifadeleri ve beden dili ortada zamparalık geyiği döndüğünü teyit ediyordu hatırladığım kadarıyla. daha sonra büyük abi (ki rakıları süratle devirmektedir) hızını alamayıp onun bunun karısına kızına neler ettiğini anlatmaya başlar. öyle tahmin ediyorum çünkü kasabada büyük abiden kimse iyilikle bahsetmez. bir insan hovarda ise buna sevimli yaramazlık gözüyle bakılır. büyük abininki hovardalığın ötesine geçip akranı erkekleri rahatsız edici bir hal almış olmalı. derken, onun gazına gelen ve alkolün etkisiyle mantık kontrolünü de yitiren küçük abi ise muhtemelen "sen öyle böyle yaptın ama senin karını da..." diye ağzından lafı kaçırır. o sırada en küçükleri olan eleman uyuyakalmıştır ya da uyuyakalmak üzeredir. bu iki 'zampara' birbirine girince rakıyı daha yavaş tüketen küçük abi mücadeleden galip ayrılır ama büyük abiyi kendi eliyle öldüremez. (bunu da iki yerde anlıyoruz. birincisi otopsi sahnesinde nefes borusunun toprak dolu olması ikincisi ise gördüğü halüsinasyon. yeri gelince anlatacağım) öldüremediği için de domuz bağı yapıp toprağa gömer. arabaya sığması için domuz bağı yapmanın yalan olduğunu da cesedin tekrar bağlamaya gerek kalmadan tüplü araba bagajına sığmasından anlıyoruz. savcı ile doktorun muhabbetinde savcının anlattığı karısı kendi karısı. "müthiş güzeldi" diye bahsediyor. kendisinin de üniversitede "clark gable" ile özdeşleştirildiğini anlıyoruz. yani birbirine denk bir çift söz konusu. diğer ipucu şu: savcı doktora "çocuk olmaması iyi olmuş" diyor. öyle diyor çünkü karısı ile boşanma ihtimali olduğunda karısının hamileliği buna engel olmuş. savcının (ki yakışıklı olmasaydı bile bir savcı genelde kasabanın en karizmatık adamlarından biridir) iltifata karşı koyamayışı ile kaçamaktan kendini alıkoyamayışı arasında da ipucu amaçlı bir bağ olabilir. olmayabilir de. savcının doktorun bahsettiği kalp ilacını rengine kadar bilmesi de bir diğer ipucu. arkadaşının karısının kullandığı ilacı nereden bilecek? "ben kullanıyorum" falan da demedi. (not: "kayınpederim kullanıyordu" demiş** ki bu da "karım kullanıyordu" diyecekken bunu gizlemenin ilk akla gelen yolu). ve tabi asıl ipucu (ki zaten diğerleri gereksiz kalıyor, onları spor olsun diye buldum) ağzından "karım... kadınlar çok acımasız oluyor" sözünün çıkması. savcının bahsettiği müthiş güzel kadın kendi ölen karısıdır. muhtarın evindeki halüsinasyona gelelim. küçük abi büyük abiyi kendi eliyle boğarak öldürememiştir. diri diri gömmüştür. içinde bulunduğu sıkıntı ve uykusuzluk bir araya gelince zihni ona bir oyun oynar ve abisini sağ görür ama nefessiz kalmış olarak can çekişmektedir. abisini öyle görür çünkü abisini kendi gözleriyle hiç ölü görmemiştir. en son olarak nefessiz kalıp can çekiştiğini görmüştür. bilinç devreden çıkınca bilinçaltı kendi elindeki kayıtları oynatarak bilinci yatıştırmaya çalışmaktadır ama ne yazık ki yanılmaktadır. bu analiz de freud için gelmiş olsun. oradaki bir kamera oyununa da değinmek istiyorum. jandarma eri cam kenarına oturmuş çiçeklere bakıyordu. kamera döndü dolaştı ve en sonunda aynı noktaya döndü ama ondan bir önceki durak katilin zihni olduğu için başlangıç noktası olan jandarma erini katilin halüsinasyonu olarak başkası şeklinde gördük. katil, çocuğun gerçekten babasıdır. bunu da gördüğü onca baskıya, yediği onca dayağa, bir insanı öldürmenin ve sonra onun cesedine görmenin dehşetine rağmen gözünden yaş bile gelmeyen katilin çocuktan bir taş yiyince tüm yol boyunca ağlamasından anlıyoruz. ancak kadın için çocuğun babası kocasıdır ve o bunu değiştirmeyi düşünmemektedir. bunu da çocuğuna taş attırmasından ve o anki bakışlarından anlıyoruz. doktor da onların gidişini uzun uzun izledikten sonra bu vakanın kayıtlara alkolün etkisiyle o anda işlenmiş adi bir cinayet olarak geçmesi için nefes borusuna giren toprak kısmına görmezden gelir. hiç olmazsa katil cezaevinden çıkarsa belki çocuğuna ve çocuğun annesine bir faydası olacaktır. mesele daha da eşilir de canlı gömülme ortaya çıkarsa hem meselenin derinleşmesi, kadın hakkındaki şayiaların yayılması hem de katilin cezasının daha da ağırlaşması ihtimali vardır. katilin çocuğa sahip çıkmaya meyilli olduğunu da polis müdürünün "ben onu dövüyorum o bana çocuğunu emanet ediyor" demiş olmasından anlıyoruz. --- spoiler --- filmin sadece olay kurgusu bile hayran olmaya yetiyor. bir de performans, görüntü. ben böyle türk filmi görmedim.
ercan kesal'ın filme katkısı tartışılmaz. en yeni bir röportaj: http://www.radikal.com.tr/…28.09.2011&categoryid=82
157 dakikalık bir ceylan filmi. --- spoiler --- göçveren --- spoiler ---
gerçekten başyapıt. ne diyeceğimi bilmiyorum, o derece muazzam bir iş, şahane film. her şey var içinde. nuri bilge ceylan sen ne büyük yönetmensin. oyunculuklar mükemmel. gerçekten gururlu ve mutluyum böyle bir yönetmen böyle filmler yaptığı için.
film hem konu hem oyunculuk itibariyle oldukça iyi. oyuncuların kendilerini gösterebildiği bu tarz filmler hem onlar için hem biz izleyici için bulunmaz nimet. filmi bugün izledim ve izleyici sayısı beni yine çok üzdü. koca salonda toplamda yedi kişiydik. bunlardan da ikisi salonun en ücra köşesinde elleşmekle meşgul olan bir çiftti. sanat filmi olması sebebiyle salonun sakin olacağını önceden sezmişler. film araya girmeden, ilk yarıda çıktılar. kaldık beş. şimdi bu rakam ilk bakışta çok azmış gibi görülebilir, hele ki bu film için. ama emin olun daha beterleri var ve ben buna hazırlıklıydım. bir insan sinemada tek başına oturup film izler mi ya? bilmiyorum yaşayan var mı bu durumu? siyah beyaz filmini tek başına izledim koca salonda. yalnız gitmiştim ve salona bir girdim bomboş. üzülüyor tabi insan ama iyi tarafından bakmayı öğretiyor hayat işte. film boyunca beş altı koltuk değiştirdim. hatta oturan yerlerimin fazlaca ağrıdığı vakitler filmi ayakta izledim. film araya girdiğinde tuvalete girip çıktım iki dk sonra salona girerken görevli istersem filmi hemen devam ettirebileceğini söyledi. var mı böyle birşey? keyfe bak sen. çok iyi oluyor tabi izleyici için ama salonlar bu tarz filmler için neden bu kadar boş kalıyor arkadaş. yazık harcanan emeğe yazık. neyse gelelim filme.. film hakkındaki çoğu yorumu okudum. ekleyecek çok fazla birşey kalmamış ama yinede birkaç şey söylemek isterim. --- spoiler --- kadrajları çok beğendim. hergün belki binbeşyüz kere bakıyoruz nuri bilge ceylan'ın ve kamerasının baktığı yerlere fakat çok klasik olacak biliyorum, bakmak ayrı şey görmek ayrı. katilin, oğlu olduğunu iddia ettiği çocuğa yemek yediren hastanedeki aşçı abi heralde bir yarım dakika filan bile gözükmemiştir ama ben kendisinin oyunculuğunu çok beğendim. ses tonu, konuşması ve surat ifadesi çok babacancaydı. çok başarılıydı. bana göre muhtar rolu de oldukça zor bir roldu ve gayet başarılı bir şekilde üstesinden gelmiş ercan kesal abimiz. muhtarın kızı da iyiydi bu arada. gerçek kimliğini çok merak ediyorum doğrusu. komiser naci, arap, savcı, doktor hepsi dolu dolu oynanmış karakterler. bunlara söyleyecek hiç sözüm yok. bir arkadaş kalıbının kullanılması da gülümsetmedi değil. --- spoiler ---
n.b. ceylan'ın şimdiye kadarki tüm filmlerine kattığı ben buyum ifadesi buram buram kokuyor filmde, ne biçim de güzel hem de. haddime düşmeyerekten tebrik ediyorum kendisini. --- spoiler --- bir insanın suratını farklı açılardan gösterip o insanın farklı özelliklerini, kişiliklerini, psikolojisini yansıtabilmek beceri ister. bu filmde n.b.c. özellikle bu konuda çok iyi. --- spoiler ---
derin spoiler içerdiği kadar gönülden kopmuştur; --- spoiler --- savrukluğumuzun, çarpıklığımızın, kaybedişlerimizin, boktan hayatı bir arada yaşama güzelliğimizin filmidir. aynı zamanda, tüm bunları bize tek bir hayatta ve aramızda en ufak bir ayrım yapmadan "çaresizlik" olarak gösteren, bir şeyleri çok değiştirmek isteyen ama elinden bir şey gelmeyen, avuç içinde iki sigara birden yakıp birini yanındakine uzatanların hikayesidir. bir ülkeyi - bir dünyayı hem delicesine sevip hem de ondan irkilecek kadar tiksindiğimizin natürmont tablosudur. ekinleriyle umut vaad ettiği kadar büyüklüğüyle insanı karamsarlığa düşüren orta anadolu bozkırında çekilmesi aslında tesadüf değildir. nbc, keskin'i dünya, asla bulunamayan çeşme başındaki top ağaçlı kazı alanını da bu dünyanın türkiye'si yapmıştır. arka plan kurgusu, görüntüye can veren gökhan tiryaki tarafından öyle güzel işlenmiştir ki aradığını bulamayanların ülkesi için daha anlamlı bir merkez arasak dahi bulamayız. içinde devletin de tam kadro* * * * tören pozisyonu aldığı bir grup erkek, bir cesedin peşinden giderken kaybolurlar. ama ne kayboldukları yer gördüğümüz türkiye'dir ne de parçası oldukları yer dünya*. bu grup bambaşka yerlerde takılı kaldığı için gerçek hayat onlara emanet gelmektedir. emanete hıyanet etmek olmaz tabii. takılı kaldığımız yeri belli etmemecesine hayatı yaşamalıyız. doktor cemal gibi o dünyanın en bilgesi olduğumuzu karşı tarafa hissettirmeden bıyık altından gülümseyerek göstermeli, yarınsabahankaradaolmamlazım savcısı nusret gibi tutanak tutamamalı ama kıdemimizi clark gable karizmamızla korumalı, komiser naci gibi çok ama içten konuşarak biraz da allaha sığınarak asıl acıyı örtbas etmeli, arap ali gibi o dünyaya çakılı kalmanın çaresizliğini kentsoylu yaşama öykünerek geçiştirmeli, suçlu kenan gibi nedeni çok başka gerekçelere dayanan öldürme eylemini sudan sebeplere dayandırmalıyız. ancak bu şekilde iki lokma bir şey yer, iki nefes sigaradan zevk alır, zoraki birlikteliklerin kıymeti harbiyesine varırız. nbc, her filminde altını özellikle çizdiği sınıfsal ayrımın saçmalığını yine sembolist tokatlarıyla yüzümüze çarptı. kentsoylu-köysoylu, devlet-birey, eğitimli-eğitimsiz ve daha niceleri keskin'in keskin rüzgarlarında savruldular, dağıldılar ve çaresizlik toprağına karıştılar. kentsoyluların darbeleri ağaçtan düşen elmaların kirli sulara karışmasıyla ya da çöp bidonunu merkeze alarak uçuşup nice ayıpları örten siyah alkol poşetlerinde gözükürken, köysoylular meydanda resmi geçit yapan dandik plastik bidonlarla, çamaşır iplerinin sağlamlığını sorgulatan ıslak basmaların, şalvarların, yemenilerin dalgalanmalarıyla göründü. devlet, iki kelimeyi bir araya getiremeyip bir tutanağı tutamadı da; birey, cesedi gömdüğü yeri anımsamadığı için az mı sumsuk yedi de akıllanmadı. en garibi, bir kız, cemile, hepimizin gözlerini yalnızca o dünyaya yakışmayan bir güzellikte olduğu için mi fal taşı gibi açtırdı. bir gün hepimiz gideceğiz. bizim ülkemiz/dünyamız o kadar bunaltıcı olacak ki arkamıza bakmadan kaçacağız. en olmadı hayata karşı bir daha açmamak üzere yumacağız gözlerimizi. işte o zaman geriye doğru bakıp diyeceğiz; bir zamanlar, yitik bir anadolu kasabasında görev yaptık. imkan yoktu, tesis yoktu, umut yoktu. bir şeyler yapmaya çabaladık. ama bunların ölmeden önceki son çırpınışlarımız(bkz: #22886362) olduğunu nereden bilebilirdik ki? hatırlar hatırlar seviniriz oradan kurtulduğumuza. orada çakılı kalanların da talihsizliğine üzülürüz. sanki biz, oraya gitmeden aslında orada çakılı kalmamış gibi. sanki ganadımız gırıldı galdık buralarda... --- spoiler --- peşin edit: mahcubiyetin ta kendisi nbc, hüznün ta kendisi ebru ceylan, doğanın ta kendisi gökhan tiryaki, shapeshifter'ın ta kendisi ercan kesal ve emeği geçen herkese sonsuz teşekkürler. imza izlerken çok sıkılan ve herkes takdir ediyor diye nbc'yi takdir eden adamla aynı enkazda can çekişen adam
(bkz: nbc/@anzibel)
''bi zamanlar anadolu'da dersin, işte böyle böyle bi gece yaşamıştık, anlatırsın çocuklarına...'' --- spoiler --- nuri bilge ceylan filmlerini izlemek gerçekten büyük sabır gerektiriyor. adam sinemayla oynuyor, bi şeyler yapıyor, kurcalıyor, izleyenin sabrını sınıyor, sonuna kadar dayanırsan da hakkını veriyor. garip filmler nbc'nin filmleri, bir zamanlar anadolu'da sanırım en garibi. filmin hikayesinin birazını diyaloglardan, birazını da karakterlerin yüz ifadelerinden ve tavırlarından kafamızda birleştiriyoruz. çözüyoruz. dışardan önyargıyla bakıldığında filmin en zayıf halkası, filmin ağırlığına halel getirecek olduğunu düşündüğümüz yılmaz erdoğan bile insanı utandırıyor bu filmde. oyuncuların yüzleri, mimikleri, çok acayip. halen kafamda duruyor doktorun, katilin bakışları. savcının tebessümle dışa vurduğu içten içe yaşadığı acı, komiserin çocuk sıkıntısı... hepsi. bir zamanlar anadolu'da; hiçbir eksiği yok, tam bir roman. roman-film. ve bir an olsun anlatım tarzını yoldan çıkarmayan bir film. yılankavi yollar üstünde ilerleyen araçların akımı gibi ilerleyen bir film. eğiliyor, bükülüyor, açıklaması zor şeyler oluyor, arada bir çeşme başında mola veriyor, duruyor, sindiriyoruz. ancak ifadeler hiç durmuyor, oyunculuklar hiç durmuyor. kadraja ne girse orda bir hikaye, bir durum, bir merak uyandırıcı öğe. filmi izlerken yoruldum ben, zihnen yoruldum. elde öyle bir hikaye var ki; bir cesedin peşinde koşturan polis, asker, savcı, doktor ve diğerleri. başka bir yönetmenin elinde temposu hiç düşmeyen bir film olabilecek bir konu iken, nbc bunu yapmıyor ve ''evvel zaman içinde kalbur saman içinde...'' diyerek bize bir masal anlatmaya, bize bir roman okumaya başlıyor. hem roman hem masal. iç içe. hepsinden var. karakterler üzerine düşünmeye, yaşadıkları üstüne düşünmeye başlıyoruz. ucu açık durumlar, türlü yorumlara gebe alt metinler. ve sonda doktorun yüzüne sıçrayan kan. bilmiyorum; belki de hepimizin üzerine sıçradı o kan, belki de sadece karakterlerin üzerine. bir çok şeyi bize bırakmış nbc. filmin alt metinlerini çeşitli şekillerde yorumlamak, karakterlerin temsil ettikleri değerleri türlü türlü anlamak mümkün. bunu her izleyenin kendi dimağına bırakması en güzeli. hiçbir şeyi anlamlandıramasan bile orda 157 dakika boyunca su gibi akan bir film var; kareleriyle, diyaloglarıyla sade ve net bir film. böyle bile bakılınca gayet izlenebilir bir film. nuri bilge ceylan'ın bunu yapmayacağını biliyorum ancak istiyorum ki; bu çizgisini değiştirip biraz da popüler sinema tarzında bir film yapsın. bak; sadece bir tane. öyle fazla değil. yoksa eli yüzü düzgün, ''gerçek sinema'' diyebileceğimiz şekilde film çeken az sayıda insandan biri, onu da kaybetmek istemeyiz. popüler bir film çekmesini de sırf o tarzda bile diğerlerinden kat be kat iyi filmler çekebileceğini bildiğim için istiyorum. ha bir de; adam her filminde zarar ediyor, bir kere de öyle yapsın, biraz cebi para görsün, helali de hoş olsun. --- spoiler --- bir zamanlar anadolu'da; ölümün cazibesine karşı koyamayan bir film. başyapıt.
(bkz: filmi izledim anadolu'da geçiyor)
--- spoiler --- rakı masasında kola içmeyi tercih eden, muhtarın evinde de çay alacakken eline kola tutuşturulan tip üzerinden bir protestoya mı gidiliyor sorusu oluştu. "saf, obez ve aklı kıt" --- spoiler ---
--- spoiler --- - bu hayatta halaybaşı olacaksın! halaybaşı! --- spoiler ---
rüzgâr gibi bir film. sizi nereye götüreceğini bilemiyorsunuz. ölümüne ya da yaşamına. enfes bir film. en-fes.
her zaman, her yerde görebileceğimiz basit bir konunun, her kasabada rastlayabileceğimiz sıradan insanların bu derece mükemmel bir sinema diliyle aktarılması insanı ürkütüyor. oyuncu seçimine diyecek hiçbir laf yok; yılmaz erdoğan önyargısıyla gittiğimiz halde mükemmel performansı karşısında susup kalakaldığımız film oldu. uzun yıllar anadolu'da mecburî hizmet yapmış, adlî nöbetler tutmuş, otopsilere girmiş arkadaşımız bile otopsi sahnesinde yer alan elemanların davranışlarının gerçek hayattakilerle benzerliği karşısında dehşete düştü. tüm tutanakları tutan adliye memuru ise yan rollerdeki en başarılı isimlerdendi. "bu kadar olur!.."
oğuz atay rahmetli türkiye'nin ruh iklimini romanlaştıramadan yürüyüp gitmişti, nuri bilge son filminde onun yapmak isteyip de yapamadığını çok güzel işlemiş bence... bozkırda hüzünlü bir nakış gibi zavallı, çaresiz, sıradan ve korkunç garip insan manzaraları. böyle muhteşem bir filmde ankara kızılırmak sinemasında, kültürün mültürün de başkenti olduğu söylenen, donanımlı insanının mebzulluğu ile övünen beldede saat 14'de dört kişiydik.
filmle ilgili eleştirim dipnot'ta yayınlandı: http://www.dipnot.tv/…i-bir-zamanlar-anadoluda.aspx
ilk yarının sonunda sigara içmek için yanıp tutuşturan film. ben de eleştirmen tadında şöyle yazmak istiyorum ayrıca; "durağanlığın dinamiğiyle akıp giden 157 dakikanın her saniyesine değdi, bir film noir klasiği, bir başyapıt." evet yazdım işte. --- spoiler --- savcının yüzünde bulunan dermatit ne alaka? --- spoiler ---
--- spoiler --- (bkz: hasan ağam) --- spoiler ---
gökhan tiryaki'yi ayakta alkışladığım film.
sözlük jargonuyla konuşmak gerekirse, nuri bilge ceylan'ın, başucu eserleri arasına ilk sıradan giriş yapan filmidir. yalnız sözlükten bir ricam olacak. yok "bana karı bul" meselesi değil de. ehe. filmde araçta çalan bir türkü vardı. düşün düşün anımsayamadım bir türlü, vardır mutlaka hatırlayan. edit: çalan türkü neşet ertaş - allı turnam. nongrata'ya teşekkürler. edit 2: türküyü neşet ertaş değil de hacı taşan söylüyormuş. gatesofdawn'a teşekkürler. edit 3: türkü hacı taşan'ınmış ama filmde neşet ertaş söylüyormuş. martin edilen'e teşekkürler.
filmin başında 3 araç yoldan kıvrılarak ilerlemekte ve bir ıslık sesi gelmektedir... sanırım yılmaz erdoğan 'dı; ahmet mümtaz taylan plase... (bkz: hata benim) (bkz: neşet ertaş)
--- spoiler --- filmin ilk 20-30 dakikalık bölümünde 3 araçla gezilen çeşmeleri izlemek ne kadar sıkıcı gelse de sonrasında yaşanılanların doğallığıyla, muhtarın evinde geçen muhabbetlerle, yörenin yollarında ilerlerken çalınan neşet ertaş türküleriyle beni kendine bağlamış filmdir. ahmet mumtaz taylan*'ın bir türlü doymak bilmeyen halleri de izleyenleri bol bol gülümsetti tabi. --- spoiler ---
emir cumlesi kuruyorum: izleyin. --- spoiler --- 1- biraz kisabilir miydi? evet. 2- kisalinca nbc filminden cikar miydi? hayir 3- abicim su rutbe olayina nolur ama nolur dikkat. rutbeli polisin gomleginde de rutbe vardir. uzman cavusa ast subay denilmis bir de silah tasitmislar. uzman cavuslar nizamiye disinda silah tasiyamaz. eger kanun degismediyse. 4- henuz anlamini cozemedim ama oyuncunun akneleri ve siyah noktalarini saydirtacak kadar yakin cekimlerin anlami neydi? 5- ust memur vs alt memur iliskileri enfes verilmis 6- modern devlet ile gercek yasamin kendisi (ozellikle savcinin olay inceleme ve otopsi tutanagi tuttururken ki kullandigi hukuki dil) enfes bicimde aktarilmis. 7- yuvarlanarak dustugu kucuk dereden akan elma sahnesi ile ruzgarla savrulan kucuk bos plastik ile ilgili yorum yapani doverim. ama nbc'nin bu tur cekimleri ozellikle yorum yapilsin diye koydugu gercek. bosuna yorumlamayain: elma dustu yuvarlandi. 8- koydeki yemek sahnesi enfesti: mezarlik ihalesi 9- adam gibi morg isteyen saglik memuru ve onun sayman geyigi. 10- emir cumlesini tekrarliyorum: izleyin --- spoiler --- edit: rürtbe ile ilgili pis sey ve fezader tarafından uzmançavuş degil astsutbay uyarisi geldi yeniden ızlemek lazım. elde resim yok.
--- spoiler --- yemek yeme sahnesi bu kadar mı doğal olur kardeşim!! muhtarın köye morg istemesi, kuzu eti, ilerden kola isterim sesleri, acıkmış iştahla yemek yiyen bir topluluk.. bunun dışındaki diğer her sahne de cuk olmuştu, nbc'a saygılar, teşekkürler!!!! --- spoiler ---
bu film türkiye'de az izlenmiş diye; türk insanını "sanattan anlamıyor" diye yargılamak çok yanlış olur. filmler kişisel beğenilerin yanı sıra toplumsal beğeni olarak da değer görür. hem topluma hitap eden, hem sanatsal filmler yapılabilir.(bkz: afred hitchcock) ama topluma hitap etme konusunda; örneğin; fransızların genel olarak toplumunun beğenisini kazanmış bir sanat filmi, türk toplumu tarafından beğenilmeyebilir, sıkıcı bulunabilir ki bence asıl problem burda, nuri bilge ceylan türk halkına, kültürüne uygun film yapmıyor. nuri bilge filmleri; türk toplumunun sıcak, hareketli,ılımlı yapısına, teknik olarak ders düşüyor. daha çok uzun çekimleriyle, durgun görüntülerle daha kuzey, soğuk ülkelerde,"özellikle rus filmleri gibi" çekilebilecek ,sevilebilcek filmler yapıyor. örn: bir kustrica filmi birebir balkan kültürünü yanısıtyor, eminim orda da sevilerek izleniyordur. bir fransız filmini, rus filmini, iran filmini seversin/sevmezsin ama görür görmez tanırsın. ama nuri bilge filmleri daha çok rus filmi gibi , türk filmi olmasını benimseyemiyorum. kişisel birikim gerektirecek/sanat filmleri de bence toplum tarafından sevilebilir. çünkü insanların, bulunduğu toplumun kültürüyle doğru orantılı; tam anlamıyla ifade edemedikleri, bazı detayları kaçırdıkları halde ; içgüdüsel bir göz zevki, kalitenin farkındalığı vardır. elbette daha birikimli bir insan daha fazla zevk alır, daha detaylara dikkat eder. ama sanat filmi yaptım, çoğu insan zaten beğenmez/anlamaz demek topluma haksızlıktır,bencilliktir . bu filme gelicek olursak filmde bütünüyle en çok beğendiğim şey kesinlikle oyunculuklardı. bir tane bile sakil duran, sırıtan oyunculuk yoktu. oyuncu seçimi, rol dağılımı mükemmeldi. tabi bunda yönetmenin de başarısını inkar etmemek gerekir. filmin genelinde konu olarak basit ama içerik olarak doyurucuydu. çekimler genel olarak mükemmeldi zaten çekimlerin profosyonelliğinden, kalitesinden ziyade çok uzun olması insanı rahatsız eden. yani "bence" nuri bilge, gereğinden fazla uzun çekimler ve filmin süresiyle gene türk izleyicisini sıkmayı başarmış. kim bilir belki biraz daha montajla daha çok kişiye hitap edebilir... neticede, sadece ödülü yalnız ülkeye armağan etmek, ülkeyi bir daha yalnız bırakmaktır. amacın birşey armağan etmekse, ülkeye armağan edebileceğin filmler yapıcaksın. nitekim yılmaz güney, şerif gören; teknik ve içerik olarak, hem halk tarafından benimsenmiş, beğeni görmüş, hem de ülke dışında ödüllendirilmiştir...
gelir geçer olmadı öyle kaldı oturdu içime... biraz sindireyim izin verin...uzun cümle kuramayacağım... öyle güzel bir seyir işte...
son yıllarda izlediğim en güzel filmlerden biriydi kesinlikle; konunun ele alınışı olsun, sahne ışık kullanımı olsun, karakterlerin ele alınışı, diyaloglar tam anlamıyla "olmuş"tu. --- spoiler --- bir zamanlar anadoluda dersin ücra bir köşede gorev yaparken,boyle boyle bir gece yasamistik anlatirsin.haksiz miyim doktor? --- spoiler ---
ülkesinin dününü, bugününü ve yarınını görebilen duyarlı bir adamın memleket otopsisi. hasbelkader tohumu ekilen ataerkil nefreti büyütmek üzere formalitelerine gömülen ülke insanlarının yalnızlıkla dolu güzelliğini ortaya çıkaran oyun girişimine atılan şefkatli, kaçınılmaz olarak üstün, düşünceli ve somut olarak çaresiz bir bakış.
daha izleyemedim, ama: (bkz: yurtdışındayken en çok özlenen şeyler)
bu film hakkında "nuri bilge ceylan türk halkına uygun film yapmıyor." diyebilen adamın ben sinema zevkini öperim arkadaş. bu nasıl bir cehalettir. hayır bunu diyebilen bi adam bana açık açık anlatsın nedir türk halkına uygun film? "anadoluyu" daha iyi nasıl anlatabilirsin? neyle anlatabilirsin? ben bu filmin üstüne konuşamam, haddim değildir, çünkü ortada saygıyla önünde eğileceğim bir iş var, teknik ögeler de cabası. ama kalkıp da hala nuri bilge ceylan'ı bu tarzda anlamsız eleştiren adamı anlamak mümkün değil. uluslararası arenada türk sinemasının adı geçmez iken son dönemde, bu yönetmen hiçbir siyasi olaya karışmadan işini yaparak ödülleri toplayıp getiriyor; üstüne ülkesine armağan ediyor, benim über bilmiş zekai insanım kalkıp diyebiliyor ki "neticede, sadece ödülü yalnız ülkeye armağan etmek, ülkeyi bir daha yalnız bırakmaktır.". artık bi şey diyemiyorum, zaten boş verin izlemeyin yarısında çıkın bu güzel hikayenin. bu ince ince işlenmiş hikaye - her şey anadoludan çıkmış gelmiş ki zira filmdeki karakterler, karakterlerin konuşmaları, yüz ifadeleri, davranışları, kullanılan araçlar, araçta çalan türkü, yollar, ot çim tepe, hatta ağaçtan düşen elma bile - anadolu kokuyor. bu filmin nesi acaba bu toplum için değil, ben çözemiyorum. çok mu uzun? yapmayın lütfen. ben artık diyecek bi şey bulamıyorum. bi kere de beğenin, sevin, arkasında durun. sanatı filan boş ver hani, hepsini geçtim, sen anadolu'yu daha iyi nasıl anlatabilirsin onu söyle. küfürle, anlamsız ekşın hareketlerle, 3 tane aforizma ile mi? ya da verirsin acıtasyonu, ihanetleri, hepsinin bokunu çıkartırsın ağlatırsın milleti sana mükemmel film olur di mi? anadolu mu? bu mu anadolu?
savcı bey'e her zaman savcı bey denirken doktor bey'e neden ve illa ki "doktor" denmiş olduğunu anlayamadığım film. aslında bu rahatsız edici hitap şekli her yerde böyle de, keşke filmde bu garip gelenek bozulmuş olsaydı bari ...
bittikten sonra da anlamaya devam ettiğim film. türk sinemasının en iyi filmi olduğunu söylemekte beis görmüyorum. iki buçuk saat gözümü kırpmadan seyrettim, en ufak bir beis göremedim.
film kendi yönetmeninin önüne geçmiş. izlerken "nuri bilge ceylan bile çekemez bu filmi" dedirtiyor. kendi başına var olmuş gibi; o kadar bizden, o kadar yanımızda.
nuri bilge ceylan'dan ufak ufak corneliu porumboiu tadı alınmaya başlanan filmdir. (ille birine benzetilecek ya, ben de böyle uygun gördüm). 'başlanan' sözcüğünü bu tanımlamada kullanmak yerinde midir, değil midir onu zaman içerisinde göreceğiz. nbc'den eski filmleri gibi filmler yapmasını bekleyenler böyle bir değişimin ona zarar vereceğini düşünüyorlar sanırım; halbuki tam tersi sinemasını zenginleştirme potansiyeli taşıyor. böylesi tarz değişimlerinin son derece sağlıklı olduğunu düşünüyorum, zamanıdır üstelik. keep up the good work!
nuri bilge ceylan'ın, sinema salonundan çıktıktan sonra bile hala filmi izliyormuş hissini veren son başyapıtı.misal ben dün izledim ama kareler hala zihnimde!
tam bir öküz olduğumu gösteren film. --- spoiler --- itiraf ediyorum: savcının aslında kendi karısından bahsettiğini film bittikten tam bir saat sonra anladım. --- spoiler ---
yalnızca tek izleyişte diyalogları ezberleten harikulade film. gösterime girdiği gün izledim, hala birçok cümle aklımda.. tabi bunda nbc'nin en diyaloglu filmi olması da etken sanırım, demek hepsi öyle olsa hepsini ezberleyecekmişiz. defalarca izlenesi.
son derece gerçekçi bir film. öyle ki; gereksiz ayrıntılarıyla sıkıp bunaltacak, "ulan acaba bırakıp çıksam mı" dedirtecek kadar. inatla izledim gerçi sonuna kadar (hoş, başka da şansım yoktu, yalnız değildim zira). tamam evet, görsel zenginlikler, gerçekçi diyaloglar falan ama sıkıcıydı be kardeşim, aşırı derecede sıkıcı. konuda bir ilginçlik yok, öyle aman aman edebi bir yanı da yok, farklı bir şey de işlenmemiş. memleketin herhangi bir yerindeki herhangi bir insana kamera bağlayıp 10-15 saatlik hayatına tanıklık etmek ne kadar ilginç ve çekici ise film de o kadar çekiciydi. bunun, "sanattan anlamamak"la, "sinemadan anlamamak"la falan ilgisi yok; çok daha ağır ve uzun süren filmler de izledik hiç sıkılmadan ve ilgiyle. ama bu film için söyleyebileceğim tek şey: sıkıcı!
emre şen in astsubaylığı, ercan kesal ın muhtarlığı, ahmet mümtaz taylan ın şöförlüğü, yılmaz erdoğan ın polisliği, taner birsel in savcılığı, muhammed uzuner in doktorluğu... ve fırat tanış ın katil olması.. anadolu'da bir kamu polisiyesi de ancak bu kadar iyi yansıtılabilirdi diyorum. izleyin diyorum. evet
"allı turnam ne gezersin havada..." anlayamadım niye ağladığımı. yuvarlanan elmaların kaderi gibi yüreğimde bir yumruk. güzel olmuş, çok güzel olmuş bu film.
film tamam. olmuş. çok feci olmuş hem de. ben işin diğer kısmındayım. iyi kötü sinemayı sinemada izlemeye çalışan birisiyim. ancak şu olaydan sonra artık torrent alemlerine dalmayı düşünmüyor değilim. mevzuumuz şu. filmi adana ariplex'de (belediyenin oradaki) perşembe günü izledim. salonda 11 kişi idik. 2çifterden 4 kişi. iki ve benimle birlikte üç sap. bir genç kızımız, çok genç ama, filmin 3 saat olduğunu düyünca çocuğunu alması için annesini arayan bir ortayaş sap ablamız. iki de yine yaşlarının ortalarında iki ablamız. (evet başörtülü yoktu salonda) 1. katilimizin kardeşi cola var mı diye seslendiğinde "ergen çiftlerden biri "yok" diye seslendi. 2. ortayaşlı çifter abladan biri şşşşşşşşşşşşşşşşt diye inledi. 3. film boyunca "yok" diyen öküz kız arkadaşına bir şeyler geveleyip durdu, arada kızın sana kendimi nasıl affettirebilirim dediğini duydum. garip. 4. clark gable muhabbetinden sonra sapların en yaşlısı neredeyse bağırarak "yok ya ne benzemesi" demesin mi? evet bence de demesin ama dedi artık ne yapalım. benim için kayışın koptuğu nokta ise şurasıdır sayın izleyici. ergendir yapar arkadaş, adama ne bilsin nuridir bilgedir ceylandır. bakmış en uzunu ve dolayısıyla en karanlığı bu, almış sevdiceği gelmiş sinemaya ve ağzından hasbelkader bir yok sözü çıkmış. peki bu her sinemada bize bir sinema adabı olduğunu cebren hatırlatmaya çalışan orta yaş ablalarına ne demeli. bence asıl ortamı gerenler onlardır. her an birisi sinema örfüne ve adetine mugayyer bir harekette bulunacak diye germ gerim izlerle sinemayı.. en öne oturur ve sık sık azarlayacak hiştleyecek birilerini ararlar arka sıralarda. asıl sinemayı çekilmez kılan bunlardır. ne karışıyorsun orta yaşımın çekilmez ablası. bırak ergen adamı, belki bir sinema zevki gelişir adamda. sen var ya sen küçükken camiiye gidince bizi kovan cami tuveletinin bekçisine benziyorsun. o bekçi yüzünden bu memlekette kaç tane ateist yetişti biliyor musun? sorarım sana. asıl tehlike budur kardeşlerim. o ergenden sinemaya bir zarar gelmez, asıl haşerat o ortayaş ablalarımdır bundan emin olun!
sinema, rüyanın yarattığı gerçeklik izlenimiyle kıyaslanabilecek bir etki çıkarır ortaya, gerçeğin kendisi değildir der baudry, ancak bu film bittiğinde [ekran karardığında] buna bu denli yaklaşmış olmasının da şaşkınlığıyla sanırım bir 3-4 dakika kalk/a/madım yerimden.. tree of life'ı önce izledim ve karşılaştırdığımda bir zamanlar anadolu'ya haksızlık yapıldığını düşünüyorum.. filmde olmamış diyebileceğim en küçük bir yer bile yok, hadi belki kısaltılabilirdi biraz arama sahneleri ama o diyaloglara başka türlü varmanın mümkün olmadığı kanısındayım. kadınların merkezinde olduğu ancak kadınların "sessizliğe" gömüldüğü [veya görünmediği] bir anadolu filmi bu film.. her yönüyle "anadolu"nun ölümle, sessizlikle, suçla ve uzun uzadıya bozkırla olan bağını erkekler üzerinden o kadar iyi anlatıyor ki, "hayat, senaryosunu yazdığın, yönetmenliğini ve oyunculuğunu yaptığın fakat senin sadece izleyicisi olduğun bir oyundur" sözü bundan başka bir filme bu kadar yakışmıyor. yeteri kadar filmle ilgili yorum yapılmış suç, ceza, cellat/yargıç vs üzerinden fakat bana göre de "kadın" üzerinden filmin bir alt okuması daha yapılabilir.. bir de, rica ederim hala kusturica'nın balkanlar'ı çok iyi yansıttığını düşünen birileri şu filme bizim ülkemize ait değil demesin.
bazen, bir kadının, hemen her şeyi, yerli yerli koyduğunu, gayet güzel gösteren bir film. muhtarın kızı, (i) savcıyı, karısının katili olduğuna ikna eder, (ii) filmdeki katile, artık işi uzatmamasını söyler, (iii) doktora, "hadi artık kendin ol" der; kendisi olanlara dokunmaz. güzeller böyledir, ölümün ta kendisidirler. andre gide'in pastoral senfoni'sinde, gertrude da neredeyse aynı şeyleri yapmıştı.
londra'da izlemek isteyenler: http://goo.gl/zpbuw
aşırı sert nuri filmi, film cidden aşırı sert, öyle böyle sert değil, çok sert ve bir o kadar da leziz. vay anasını diyorum...
--- spoiler --- olayların tekinsiz bi havada başlaması, büyük bölümünün karanlıkta devam etmesi, muhtarın evinde suçlumuzun öldürdüğü kişiyi görmesi/hayal etmesi, sonrasında kasabadakilerden birinin ölen adamın başka bi şehirde görüldüğünü söylemesi, yine muhtarın evinde muhtarın güzel kızının - ki sadece yüzünden ve sonrasında uçuşan saçlarından bu sonuca varıyoruz. ismi cansu demirci'ymiş ve 19 yaşındaymış - sessiz ve etkileyici çay dağıtışı ve herkesin ona kilitlenmesi derken böyle kosmos'taki gibi değişik/mistik bişeyler mi olacak, yoksa nuri bilge ceylan korku filmi mi çekmiş diye heyecanlanmadım değil. öyle değilmiş ama film güzel. bütün film karanlıkta devam etse ve bitse daha memnun olurdum belki ama bu böyle kötü olmuş demek değil tabii. --- spoiler --- bir de nuri bilge ceylan'ın en iyi filmi mi değil mi ona karar verecek değilim şu anda ama ben sanmıyorum ki üç maymun'dan daha fazla kişi gidip sinemada izlesin bunu. hem nuri bilge ceylan filmi hem de iki buçuk saat diye insanlar korkar gitmez gibi geliyor bana. anlamsız bi düşünce tabii. ayrıca üç maymun'daki gibi müzik olarak sadece cep telefonu sesi var diye düşünüyordum ki allı turnam'ı hatırladım sonradan. cep telefonunda çalan da love story idi. son olarak nuri bilge ceylan bir gerilim filmi çekse çok güzel olur gibi geliyor bana. böyle karanlık bişeyler çeksin, evet. ha ayrıca en başta türkiye-bosna hersek orta yapımı diyince o açıdan da bi beklentiye girmiştim de bosna'ya dair bişey göremedik sanırım. herhalde kamera arkasında katkıları olmuş.
--- spoiler --- filmden aklıma kazınanlar: -> doktorun, savcının, komiserin vs. mesleğiyle çağrıldığı bir yerde, ölüyü topraktan çıkarmaya çalışan iki adamın kazma ve kürek denilerek çağrılması. -> yuvarlanıp derede sürüklenen elmanın, anca diğer elmaların gidebildiği yere kadar gidebilmesi. -> savcının, karısıyla ilgili hikâyeyi her anlatışında yanağındaki dermatitin belirmesi. -> doktorun, "kadınlar öyle kolay affetmez" derken, karısının da onu bu sebepten terk ettiğini hissettirmesi. -> elektrikler kesildiğinde çayları getiren kızın, gece ile gündüzü ayıran muhtar evindeki (araf) nurlu bir meleği anımsatması. -> muhtarın kızının, savcıyı uyandırıp çay ikram ettiği sırada, savcının bir iki saniye süresince o kızı, karısı sanması. -> katilin, öldürdüğü adamı gördüğü sırada "sen ölmedin mi" derken, ölünün birden boğazını tutup nefes alamamasıyla, boğularak öldüğünü anlamamız. -> savcının da, komiserin de, doktorun da (filmin üç ana karakteri) bir kadın sorununun olması. -> komiserin eski amirinin ağzından söylediği "her olayda kadını ara" sözünün, filmin bütünü içinde bir mizanabim örneği oluşturması. -> ölen adamın gömüldüğü yerde köpeğinin nöbet beklemesi. -> savcının, ölüyü tanımlarken kullandığı "clark gable görünüşlü" lafını tutanaktan sildirmemesi. -> rüzgârda yuvarlanan boş bidonu da, boş torbayı da sadece doktorun izlemesi. -> doktor otopsi yaparken, ölünün üzerindeki kıyafeti "tulum benzeri iş pantolonu" ifadesiyle, tıpkı savcınınki gibi betimlemesi. -> savcının, muhtar oğullarını anlattıktan hemen sonra ona oğlu olup olmadığını soracak ya da kadınla ilgili hikâyeyi anlattıktan hemen sonra doktorun, kadınla ilgili ona sorduğu soruya "hangi kadın?" diyecek kadar unutkanlaşması. -> doktorun, savcının anlattığı kadın hikâyesindeki kadının ölüm nedenini öğrenmeye çalışırken, hep "ölüm sebebi neydi yani doktorlar ölüm sebebi olarak neyi gösterdiler" diyerek ikinci açıklamayı yapmaya zorunlu hissetmesi. -> doktorun, otopsi odasına gidişte hastaların arasında geçerken, onlarla muhatap olmamak için cep telefonuyla konuşuyormuş gibi yapması. -> katilin neden öldürdüğünü öğrenmememiz. --- spoiler ---
bir nuri bilge ceylan filmi. böyle her bir dakikası fotoğraf karesi gibi. bir bardak suyu kana kana, terli terli içmek gibi değilde doya doya, oturarak içmek gibi. sofraya aç oturup tok kalkmak gibi. hızlı tüketim toplumu olduğumuz şu dönemlerde size bir tokat atıp kendinize getiren bir film. film değilde sanki aldığınız nefesin resmi gibi.
rahatsız edici bir gerçekliğe sahip film. asla yabancısı olmadığımız hikâyesiyle küçük bir türkiye özeti. özellikle bürokrasimizin röntgenini çekmiş, elimize vermiş. ohhhşşş! hakikaten iyi film lan, gidin izleyin.
film hakkında o kadar doluyum ki özellikle orta anadolu'da doğup büyüyüp filmdeki insanların aynılarından binlercesiyle yaşamış biri olarak ,tonlarca sayfa yazabilirim ama yazacaklarımın çoğunu sayın sözlüktaşlarım yazdığından dolayı ben tespit içeren başka bir entry'le devam etmek istiyorum. filmi en geç seansı orada bulabildiğimizden dolayı akmerkez'de seyrettik. mekanımızın akmerkez olması suretiyle, özellikle seyircilerin tepkilerine çok dikkat ettim. bizim çok aşina olduğumuz bir sürü diyaloğa kuzenim ve ben kahkahalarla gülerken salonun çoğu sessizdi. bunu yadırgadığımdan söylemiyorum yanlış anlaşılmasın ya da sosyal bir tespit yapma amacında da değilim. fakat benim burada en çok merak ettiğim şey bu kadar yerele özgü ayrıntı ve diyalog taşıyan bu filmin bir çok sahnesi etiler'den bile reaksiyon alamazken cannes jürisi mesela en basiti muhtarın anadolu şark kurnazı deyimlerini nasıl anladı da bu ödülü verdi. yine yanlış anlaşılmak istemiyorum, film başlı başına şaheser olmuş, elimde olsa "altın patlıcan" ödülünü bu filme verirdim fakat benim sorgulamak istediğim cannes jürisinin nasıl bir kafa yaşadığıdır. --- spoiler --- bu arada en iyi yardımcı erkek oyuncu dalında "altın patlıcan" ödülümü komiser'in doktora ilaç yazdığı sahnede içeriye dalıp çıkan amcaya veriyorum. --- spoiler ---
filmin uzun süreceğini bilmek, baştan biraz sıkıntı verse de, sinemadan çıktıktan sonra hissettirdikleri, onca zamanın nasıl geçtiğini anlayamamak müthişti! her sahnesi ayrı güzellikte bir tablolar zinciri izledik sanki filmde... bildiğin anadolu bozkırı bu kadar mı güzel resmedilir... başrol oyuncularına söylenecek bir şey yok, her zamanki gibi oyunculuklarının zirvesindeydiler... muhtar süperdi... senaryo yazarının muhtarı oynadığını öğrendiğimde hem oyuncuları, hem nuri bilge ceylan ı bir kez daha tebrik ettim... yalnız anlayamadığım bir şey var: --- spoiler --- doktor, otopsi sırasında ölünün ciğerlerinde görülen toprak nedeniyle, diri diri gömülmüş olabileceği gerçeğini niye rapora yansıtmadı? zanlının daha az ceza alması için mi korudu? --- spoiler ---
oscar aday adayı olması kesinleşmiş film. (bkz: ekşi sözlük haber ajansı)
oscar aday adayı olmasıyla hıncal uluç ta eh heh heh gülüşü etkisi yaratmış nuri bilge ceylan filmi.
olağan "nuri bilge ceylan durağanlığı"nın bir eseri olarak, "devlet hastanesinde yoğun bir şekilde çalışmayan, bilakis zaman zaman anlamlı, zaman zaman anlamsız, zaman zaman da anlamlı mı anlamsız mı olduğu kestirilemeyecek bakışlarla uzaklara dalıp gidebilecek kadar boş vakti olan doktor" şeklinde bir meslek ve insan icat etmiş bir film. tanımı bu şekilde yapılmış doktor karakterinin, avrupa sineması durağanlığı eseri bipolar ve/veya manik depresif, hayatın anlamsızlığı ve sıradanlığının farkındalığı altında ezilmiş karakterden yegane farkı, mevzubahis farkına varma seanslarını gece evinde elbiseleri ile duşa girerek değil, koridoru hastalarla dolup taşan, harala gürelesi bitmeyen "türkiye devlet hastaneleri" manzaralı mesaisi sırasında yaşıyor olması. bu bahsettiğim, zorlama durağanlık ve "kubrick 2 lümende sahne çektiyse ben de 1 lümende çekerim" gazıyla çekilmiş aşırı karanlık sahneleri haricinde gerçekten çok güzel bir film. gerçekten ve tüm samimiyetimle söylüyorum, çok çok güzel bir film. bu anlamda sayın bilge ceylan için üzülmemek elde değil. diyaloglar ve karakterler dahiyane. edebiyat tarihinde muhtemelen türk insanının ve ibtidai işlerinin bu kadar iyi bir karikatürü çizilmemiştir hiç, uzun bi süre daha da çizilemezse şaşmam. diyaloglar çok zekice, tipler çok gerçek, işlerin yapılış şekli bu ülkede işlerin yapılış şeklini yansıtıyor. hemen hemen tüm karakterlerde görülen "bitse de gitsek" tarzı, herkesin diğerlerinin işini yapmamasından şikayetçi olması ama bi yandan kendi işlerini de aslında çok mükemmel yapıyor olmamaları, herkesin bir diğerinin mesleğine öykünmesi, hepsi çok tanıdık, çok buralı şeyler. belli ki senaryo, en ince ayrıntısına kadar uğraşan yüksek bir zeka ve detaycı/dikkatli/titiz/iyi gözlemci bir algının eseri. asıl zor olan bunlar. bunları çok büyük başarı ile kotardıktan sonra "tarz" adına, en basit şey olan sinematoğrafiyi "durağanlık", dozajsız foley art gibi saçma sapan şeylerle kaybedince bir yönetmen, üzülüyorum. okyanus geçip marmada'da batmak yani bu. o "nuri bilge ceylan durağanlığı" zaman zaman az, zaman zaman o kadar zorlama, o kadar eğreti duruyor, şaşarsınız. yani bunu yapma artık ya? tamam, bi iki yaptın, güzel oldu, değişik oldu, yine overall'da iyi eserlerdi diye çok ses çıkarmadık, "onun sanat anlayışı" dedik, "yönetmenin kendi vizyonu" dedik, ama niye ısrar ediyosun artık ki? bak kübriğe. 2001: a space odyssey'den sonra bıraktı adam. tüm kariyerini durağanlık üzerine inşa etmedi. lümeni örnek alıyosun, bunu da al madem, değil mi? bu arada, sayın bilge ceylan'ı, senaryoyu yazan akrabası ile birlikte "klişe timi"mize de bekliyoruz. sıradan insanın klişe kullanma yoğunluğunu, klişe kullanma yer ve zamanlarını çok iyi tespit etmiş ve karakterlere yansıtmışlar. "bu durumlardan da en çok zararı gören hep çocuklar oluyor"dan sonra, anırarak gülmek zorunda kaldım. o zaman ben de dayarım klişeyi bitirirken: her planı fotoğraf karesi gibi bir film.
bu filme gitmeden önceki gün, akşam yatmadan önce bomboş gözlerle bilgisayardan transformırs 3'ün korsan kopyasını izledim. filmin yarattığı etki bende tam olarak şöyle bir hissiyat uyandırdı, çok ama çok acıkmışım, yorgun ve bitkin eve geliyorum ama evde bırak yemek namına bir şeyi, kahvaltılık, hatta ekmek bile yok. mutfak dolaplarından birinin alt çekmecesinde cips bulup yiyorum. yağlı, boktan, bomboş tadı ile idare edip yatıyorum. dün akşam kadıköy'de yağmurlu bir havada sinemada eşimle beraber izledim bu filmi ve çıktığımda kendimi şöyle hissediyordum. çok acıkmışım, eve geliyorum, evde annem var, öpüp karşılıyor, ellerimi güzelce yıkayıp sofraya geliyorum, mercimek çorbası, çoban salata, yanında nane, roka, derotu gibi yeşillikler, kuzu incik, pilav, patlıcanlı meze, kabak çiçeği dolması, yaprak sarma, ev baklavası ve sütlaç var, ayran yapılmış, lavaş ekmek yanında. bir zamanlar anadolu'da filminin yarattığı fark budur.
otopsiyi yapan şakir'e, muhtara ve tatlıses'in yakamoz şarkısına vurulduğum film...
en iyi yabancı film dalında oscar alan nuri bilge ceylan filmi.*
nuri bilge ceylan'in cannes film festivalinden de odulle donen son filmi bir zamanlar anadolu'da gerceklesmis bir cinayet sonrasinda cesedin pesindeki insanlarin hikayesine odaklaniyor. karanlikta, sadece farlarin aydinlattigi yollarda uc araba dolusu insanin bir cozumun (cinayetin ispati) pesinde gidisine tanik oluyoruz filmin ilk yarisinda.bu ilk yari boyunca karakterlerle birlikte bizimde buldugumuz bir hic oluyor. polisi, jandarmasi, savcisi, zanlisi, doktoru,soforuyle birlikte cesme cesme dolasan bu karakterlerin araba ici sohbetleri de bu ilk yariya hizmet ediyor. her kesimden karakterlerin bulundugu bu uc arabada goze batan diger unsur aralarindaki guc hiyerarsisi oluyor. herkesin dili bulundugu konum kadar donuyor. dogal olarak en cok soz ve en son sozu soyleme hakki ideolojik aklin temsiline yani savci'ya dusuyor. rasyonel aklin temsili doktoru bu noktadan ayirmak gerekiyor. doktor karakteri filmin basinda olculu bir sekilde bizlere sunuluyor. sanki bu komik guc hiyerarsisi oyununa katilmak istemiyor. savciyla aralarinda gecen bir kadinin olumunun gercekleri uzerine yasanilan dialog disinda pek konusmuyor. gece bulunamayan ceset, muhtarin evindeki konaklamadan sonra gunun dogumuyla birlikte kendiliginden ortaya cikiyor. fakat film burada noktalanmiyor. kasaba'da gerceklesen otopsi sahnesiyle savcinin anlattigi hikayenin doktorla yuzlesmesi gerceklesiyor. doktor, yuzune sicrayan kan damlasiyla, rasyonel aklini otopsi odasinin soguk fayanslarina teslim ediyor.(tabiri caizse "devletin memuru isini biliyor") yonetmenin araba farlarinin aydinlatamadigi yollarda gecen ve hiyerarsi altinda ezilmis, kokusmus, insan iliskilerine bakisi ise kara mizahla oluyor. daha once denemedigi bu tarz icin yilmaz erdogan ise oldukca basarili bir secim olmus. faili mechul cinayetler, katliamlar, devlet-mafya iliskileri, kurt sorunu gibi yakin tarihimizi fazlasiyla ilgilendiren bir cok konu hakkinda filmi rehber olarak kullanabiliriz. gercek ideolojik aklin temsilinde mi yoksa rasyonel aklin temsilinde mi gizlidir ?
nuri bilge ceylan gibi tarzı olan bir yönetmen tarafından çekilmiş bir film. eğer bu adamın daha önce bir filmini izleyip tarzını beğenmediyseniz, hiç kimsenin gazına gelip izlemeye gitmeyin. adam öyle film çekmeyi seviyor ve siz onu sevmemişseniz, sevemezsiniz. bunu zorlamanın alemi yok. tek bir detay vereyim, film boyunca tek hızlı olan şey bir sahnede seri bir şekilde açılan laptop. ben hayatımda bu kadar hızlı açılan laptop görmedim. sanırım nuri bey orada bize bişi anlattı.
nuri bilge ceylan'ın önceki filmlerinde bize kimi zaman ufaktan, kimi zaman bolca tattırdığı, ama şu ana kadar hiç tam olarak veremediği şey bu filmde tam olarak, 'olmuş' olarak var. bu yüzden en iyi filmi. türk sinemasının en iyi filmi, bir kara mizah mucizesi. coen'lerin teksas'ı varsa benim de iç anadolu'm var, tarantino'nun geyik muhabbeti varsa benim de memur muhabbetim var. onun filmi. entel dantel diye eleştirilen nuri bilge ceylan'ın anadolu insanını bu kadar iyi tanıyor ve perdeye yansıtabiliyor olması da öyle böyle ironik değil yani. son olarak, altın palmiye'de biraz gümbürtüye gitmiş, ama en iyi yabancı film oscarını bu filme vermezlerse verecekleri filmi görmek isterim. edit: oscar adayları arasına bile alınmadı, göt oldum. ama bu tamamen oscar'cıların mallığı, benim değil.
geçen sene aday olan-ve inanılmaz bir şekilde övülen- javier bardem'li biutiful ' dan çok daha üstün bulduğum film . oscar alması kimseyi şaşırtmasın .
filmde, köyde çekilen sahnelerden birinde vazo gibi bir şeyin rüzgarın esmesiyle yuvarlanma sahnesi vardı ve dengesiz gibi, ansızın, umut sarıkaya'nın nuri bilge'nin ödül almasından sonra kaleme aldığı yazı -o ödülün beşiktaş yokuşundan yuvarlanması, nuri bilge'nin hele hele diye ödülün ardından koşması- geldi aklıma. ve ben bu yüzden o kadar gereksiz bir yerde, o kadar çok güldüm, o kadar çok güldüm ki. hayvan çocuğu gibi güldüm resmen. iyi ki ayıplanmadım, hayatımın travmasını yaşayabilirdim o zaman orada dostlar. çünkü o kadar sinemasever, sinema için ömründen veren entelektüel karşim bir araya gelmiş, işte ayıplasalardı toparlayamazdım. ama güzel filmdi.
--- spoiler --- evet, ortada bir ceset var ve savcı yazı yazdırırken, ortaokul'daki türkçe sınavlarının en son sorusu olan 30 puanlık kompozisyon'u yazarken "ne yazsam" diye düşünen bir öğrenci havasında. ceset taşınacak, torba unutulmuş. ceset götürülecek, ortada ambulans yok, bagaja konuyor. ortada cinayet var, jandarma "imza işini ne yapcaz" diye soruyor. ortada diri diri gömülme diye bi şey var, amir klasik bir türk hareketi olan "savcım, şimdi burası ıvır köyü, diğer taraf zıvır köyü. burdan bi sınır çizersek şimdi burası öyle bi mevki oluyo ki" gibi muhabbetler çevriliyor. adam ölmüş, başındaki otopsici, otopsi aletlerinin ilkelliğinden söz ediyor. türkiye'de gerçek hayatta da ceset olmak filmdekinden ne kadar farklı, onu düşünüyorum. --- spoiler ---
aylarca bekleyip, izledikten sonra da taptığım film. nolur bilen söylesin, daha filmin başlarında arap neden ağlıyordu var mıydı orda bi gönderme, bi psikolojik sebep? içim parçalandı yemin ediyorum.
nbc'nin başyapıtı. buram buram kalite kokan enfes bir şölen. muazzam oyunculuklar. senaryo ile biraz oynansa ve katil kim şüphesine kaysa amerikalar bu filmi baştacı yaparlardı ama bu haliyle muhteşem ve avrupalı. film o denli gerçek ki, akşam sahnelerinde senin de gözün bulanıyor, sabahın ilk ışıklarında üşüyorsun. yağmur arabanın camına vuruyor o hissi yüzüne vuran farlar gibi içinde buluyorsun. karnını mutlaka acıktırıyor, canın sigara çekiyor. öyle sesler yakalamışlar öyle görüntüler var ki sinema da izlenmesi gereken bir film. mutlaka bu gelişimle filmlerini çekmeye devam etmesini umuyorum nbc'den. görselliğine, kaliteli oyuncular, korkusuz diyologlu ve bu denli anlamlı senaryolar kattığını görmek istiyoruz bundan sonra ki filmlerinde, kendisinden. oscar'da sürpriz yapması sürpriz olmasın.
film gerçekten iyidi.tek bir hikayeye değil diğer karakterlerin hikayelerine de iyi kötü odaklanan bir filmdi.bu hikayeler de çok ayrıntıya inmedin, işi biraz da izleyiciye bırakıyordu.(zaten biraz ayrıntıya girse film 5 sa olurdu herhalde).çok gerçekçiydi ... falan filan. şu an yazdıklarım önceki 13 sayfanın çoğunluğundan pek farklı değildir zannediyourum.kendi adıma söyleyeceğim gidlmesi iyi bir kazanım olur,bi kere en basitinden sıradan bir sinema izleyicisi için farklı(film olarak) ve bizden bir film.bir de nuri b. c. 'a katkımız olsun ki adam biraz para kazansın da daha rahat film çekebilsin. ekleme: düşnüldü mü bilmiyorum ama ölen adam recep ivediğe benziyodu.kilolu,turuncu gömlekli, bol tüylü bir abimizdi.belki recep ivedik 3 'e gönderme yapmıştır. http://www.youtube.com/watch?v=s4nqbtgrjw8
başlamadan biten bir diğer nuri bilge ceylan filmi. bu yönüyle sanki bir üçlemenin ilki gibi. iki buçuk saat insanların birbirini tekrar eden, aynı şeyleri söyleyip durdukları diyaloglarını dinlettiren, uzun uzun rüzgarın esişine, otlara, tarlalara, gökyüzüne baktırtan, normalde kimsenin bakmayacağı, farketmeyeceği şeyleri insanın gözüne sessiz sessiz sokan film.
--- spoiler --- otopsi sırasında akciğer,soluk borusunda yer alan kum, toprak vs nin göz ardı edilmesi, kurbanın diri diri gömüldüğü gerçeğinin rapora yansımaması genelin kafasına takılmış. benim teorim, savcı, karısının tuhaf ölümünden bir arkadaşın karısı olarak bahsederken doktor, otopsinin yapılmamış olmasının eksikliği konusunda diretmişti ve o kadının ölümünün kullandığı ilaçlarla kalp krizi süsü verilmiş intihar olabileceğinin kuvvetle muhtemel olduğunu açığa çıkarmıştı. savcı gözyaşları içinde tıkanarak anlattığı kadının karısı olduğunu itiraf etmişti. daha sonra doktor olmuş bitmiş bir olayı açmış olmak, deşmek ve savcıyı kaldıramayacağı bir yükün altına sokmaktan dolayı zannımca pişman oldu. -ki bu hesaplaşmayı da odasında biçoklarının anlam veremediği uzaklara doğru kısık bakışlarıyla,karısının resimlerine bakarak, bir okul bahçesini izleyerek anlattı. giden gitmişti, hayat devam ediyordu, yaşayanların ise ölülerin yüklerini acılarını ömür boyu ruhunda taşımasının bi anlamı yoktu. --- spoiler ---
hakkındaki bütün övgülerin abartı olmadığı film. yılmaz erdoğan'ın popüleritesi başlarda sırıtsa da heran vizontele'ye bağlayacak gibi gelse de film uzun sürdüğü için insan alışıyor. has anadolu insanı neticede. en fazla diyalog olan nbc filmi bu sanırım ki diyaloglar da çok gerçekçi. filmin özeti ibo'dan geliyor. "sessiz sessiz ağlar gibiyim"
orta anadolunun ciğerlerinde gezinmiş film. bozkırı, ıssız toprak yolları, seyrek ağaçları, yol kenarı çeşmeleri, uyanık cahil köylüsü, köylü güzeli, yer sofrası, kerpiç damı, devlet hastanesi, şahini , torosu, bıyıklı göbekli erkeği, suratında kel çıkmış çocukları, neşet ertaşı, devlet hastanesi, şehri, nörüyonu, ellehami ile ile orta anadolu. en başta türküleri ile türkiye kültürüne en büyük katkıyı yapan orta anadolu sinemada yıllardır hakettiği temsili bu filmde bulmuştur. evet ülkemizin ortasında böyle gerçekler var hala bakir kalmış öyküler bunlar. kim orda kendi kültüründen bişeyler bulmadı ki?. eline sağlık nbc.
pazar sabah'ta bugün filmle ilgili güzel bir tartışma var ve bunu sadece benim de görüşümü aldıkları için de söylemiyorum: http://w.sabah.com.tr/…an-ile-barisiyor-mu?paging=3
nuri bilge ceylan'ın kanımca en iyi filmi. "ulan içimiz kıyıldı yaaa üç saat", "abi elma düşii düşii bi saat onu izliyok", "konusu şey abi, geniş aile'deki herif katil, cesedi arıyolar işte" şeklinde yaklaşımlarınız varsa, orada burada sinema minema diye atıp tutmayın. friends with benefits var bak vizyonda. mila kunis hoş hatun. ona gidin.
ingiltere'nin prestijli sinema dergisi screen international'ın jürisinin, cannes 2011 finalistleriyle ilgili yaptığı değerlendirmede 3,3 / 4.0 puanla en yüksek notu almıştır: http://www.screendaily.com/…0jury%20grid%202011.pdf
yılmaz erdoğan'a gülmekten kendimi alamadığım film.resmen esas sahnelere bile bakamayıp arka plandaki yılmaz erdoğan'ı izledim.bazen kahkaha atarak hatta.adam nasıl doğal oynamış nasıl giymiş o karakteri nasıl o olmuş yahu ! bayıldım ötesi yok.mükemmel bir oyuncu. filme gelince tam bir durum komedisi.bazen tüm sinema sesli güldük aldırmadan kimseye.
baştan söyleyim öyle nbc hayranı falan değilimdir ama bu film bir başka olmuş. işıkların kullanımı ve renkler içine çekiyor gerçekten izleyeni. sanki her karesi özenle çekilmiş bir fotoğraf albümü gibiydi. kamera açıları o kadar iyiydi yani. konusuna gelince ( aman spoiler vermeyim diyecem ama versem de seyirci icin bir şey değişmez) konu öyle çok afilli, çok ilginç, çok etkileyici sıfatlarının kendisi icin kullanılabilecek bir konu değil. ki zaten konudan öte isleniş tarzı ve filmdeki ayrıntılar (özelllikle diyaloglar) çok iyiydi. bir savcı, bir komiser, bir doktor, bir komutan, bir kaç asker, bir kaç polis, bir kaç memur ve iki katil gecenin bir yarısı ceset arıyorlar. suçlular ve güçlüler bir arada yani. hepsinin kamu görevlisi olmasının yanında özel hayatlarına kıyısından köşesinden değiniliyor. yani salt memur olmalarının ötesine gidiliyor. tamam bunlar işlerini yapıyor fakat aslinda kendi hayatları var bu insanların, sorunları sıkıntıları, üzüntüleri, pişmanlıkları vara getiriyor nuri bilge. ama bunu yaparken sinemaseverin gözüne sokmuyor bunu. oyuncular ise, "tamam o iyiydi, fakat şu olmasaydı daha iyiydi" gibi bir söz kimsenin azından çıkmadığına, düşüncesinden geçmediğini zannediyorum. hepsi de mükemmel oynamış, yılmaz erdoğan, mümtaz taylan, fırat danis (rolünü çok yakıştırdım kendisine, bu adam komedi oynamasın mümkünse) söyleyecek daha çok şeyim var film hakkında ama son bir noktaya değinirek sozlerime son vereceğim. o da olayın ic anadolu'dan geçiyor olması. ben de ic anadolulu biri olarak izlerken memleketim ve onun bozkırları, çeşmeleri ve köyüm geldi aklima. ızlerken "burası bizim köye, şurası bizim tarlaya benziyor." derken yakaladım kendimi. bir de o yörenin insanlarının konuşmaları, kafasından geçenler öyle bir yansıtılmış ki gördüğüm her karakteri sanki daha önce görmüşum, iki çift laf etmişim gibi hissettim. ayrıca tamam film dram falan ama bazı sahnelerde, diyaloglarda tüm sinema salonuyla baya güldük bunu da söylemeden geçemeyecem.
yılmaz erdoğan'ın vizontele'yle birlikte en iyi performasına ulaştığı, fırat tanış'ın katil rolüyle, psikopat psikopat baktığı, ahmet mümtaz taylan'ın yöre insanı tiplemesiyle sazı eline aldığı, taner birsel'in savcı rolüyle sürekli rapor yazdırma telaşını esprileriyle harmanladığı, ercan kesal'ın (ki kendisini bu filme kadar tanımıyordum. evet tamamen benim eşekliğim) önce gerçekten muhtar herhalde diye düşünüp filmi izledikten sonra oyuncu olduğunu, üstüne üstlük filmin senaryosunda da emeğinin olduğunu görmemle ağzımı açık bıraktığı nuri bilge ceylan filmi. aslında bütün oyuncuların performansları üzerine tek tek yorumda bulunmak lazım(doktorundan, muhtarın kızından, kazma kürekten, komutandan, polis memurundan, doktorun odasına giren yaşlı amcadan...) ama benden önceki entrylerde benzer şeyler söylendiğinden tekrar etmek istemiyorum. özellikle üstüne basa basa belirtmek lazım ki, mutlaka sinemada seyredilmesi gereken film. az sinemada ve salonda vizyona girdiğini düşünürsek ''vizyon filmleri''ne göre daha kısa bir süre vizyonda kalacağı belli. eğer kendinizi sinemasever olarak görüyorsanız, film izlemeyi seviyorsanız, henüz vakit varken sinemaya gidin ve bu filmi izleyin. izleyin ki daha sonra izlediğinizde, sinemada izlemediğiniz için pişman olmayın.
bir zamanlar anadoluda, benim bir izleyici olarak alışmış olduğum seyretme biçimimi biraz olsun kırmama vesile oldu. film başlangıçta, rahatsız edici bir sakinlikle insanı bir büyük boşluğa hapsediyor. izleyici, çoğu roman veya sinema filminde olduğu gibi kendini herhangi bir karakterle özdeşleştiremiyor yalnızca onların arasına ,bozkıra, yuvarlandığını hissediyor. bozkır bir büyük boşluk olmaktan çıkıp zamanın kendisi oluveriyor. insanı ayrı bir kipte -anadoluda- tanımamızı sağlıyor. cesedin peşine düştüğümüz karanlık evrede o psikocoğrafyada bir yolculuğa çıkıyoruz. filmi bir cümlede özetleyemeyecek olmamıza rağmen olan biteni anlatmak için fazla kelime kullanmamıza gerek olmaması da filmi benim açımdan kıymetlendiriyor. hatta pek birşey anlamasam da filmde farklı bir gerçeklik duygusu olduğunu da söylemem gerek hayattan rol çalmaya çalışıyor gibi. son yazınca bitmeyen bir film, insanı düşünmeye sevk ediyor. --- spoiler --- mesele ne "hasta çocuğunu düşünen yorgun komiser, suçluluk duygusuyla didinen savcı, boşanmış mutsuz bir adli doktor, ezik, işgüzar astsubay, aynı köylü, geveze, kurnaz adliye şoförleri ya da fırsatçı sevimli, misafirperver muhtar"(ali şimşek'ten) ne de eninde sonunda bulacağımız diri diri gömülmüş bir beden. film bunlardan çok daha fazlasını hayata dair bir tılsımı ele veriyor gibi. --- spoiler --- ayrıca bana cahit sıtkı'nın ölümden sonra şiirini anımsattı. öldük, ölümden bir seyler umarak/bir büyük boslukta bozuldu büyü,nasil hatirlamazsin o türküyü/gök parçasi, dal demeti, kus tüyü/alistigimiz bir seydi yasamak.
beni filmle ilgili düşündürten bir hadise var, o da fırat tanış. şöyle ki, filmin özellikle ilk yarısında, tanış'ın sesi dublajlanmış gibi hissettim, yani başkası tarafından dublajlanmış gibi. hatta yerine kullanılan ses tuncer salman'ın sesiydi sanki. şiddetle yanılıyor da olabilirim, zira başka kimse bahsetmemiş. ama en azından bundan sonra izleyenler bir dikkat etsin isterim. vallahi öyle gibi geldi. elbette filmin ne kadar harika olduğunu daha önce belirtmiştim zaten, orası ayrı. bu durum bu gerçeği niçin değiştirsin.
daha iyi bir sesçi ile çalışılsa kusursuza yakın olacak film, sutsuz kahve'nin de dediği gibi, özellikle ilk yarıda seslerin yapaylığı seyirciyi biraz ortamdan uzaklaştırsa da, geri kalanında filmin içine girememek gibi bir ihtimal kalmıyor.
türk sinema tarihindeki en iyi yapıtlardan birisidir. --- spoiler --- yılmaz erdoğan'ın mükemmel oyunculuğu filme dair en önemli noktalardan birisidir. ayrıca, filmdeki tüm unsurlar gerçek hayattan birer kesit olmakla birlikte jandarma astsubayı en gerçek öğeydi içlerinde. --- spoiler ---
izlediğim ilk nuri bilge ceylan filmi --- spoiler --- öncelikle belirteyim herhangi bir sinema filmi ile ilgili kritik yazacak kadar teknik bilgim yok. o yüzden böyle bir film için yüzeysel kalabilecek bir yazı olabilir. uzun zamandır bir şey yazmadığım ekşiye girmeme neden oldu bu film. filmi izlemeden hemen önce bir blogda nuri bilge ceylan' ın 3d efektleri kullanmadan sahnenin gerçekliğini aynı ölçüde yansıttığından bahsediyordu. bu çok iddialı yorumun doğru olabileceği aklımdan geçmezdi. ben bir doktorum ve mecburi hizmetimi doğuda yaptım. filmde konu edilen duruma çok benzer durumlar yaşadım. ve filmdeki savcı, polis, katip, şoför ve hatta muhtar karakterleiyle beraber yaşadım bu durumları. "bu detayları nasıl yakaladın be abi? sen de benimle birlikte arabada mıydın?" diye sorasım geldi nuri bilge ceylan'a. insanların sıkılıp, "45 dakika boşluğa bakmak" diye nitelendirdiği şeye 1.5 yıl baktım ben. ve bir kişinin, hatta dünyaca ünlü bir yönetmenin benimle aynı şeyi görmesi salak bir mutluluk verdi bana. mecburi hizmetin tüm yükünü aldı sırtımdan yeminle... iki çift lafım da muhammet uzuner denen herife. ne allahsız adamsın içime oturdu lan bakışın. bulunduğu yere ait olmama bakışı... offf. ben konuşarak o kadar zamanda anlatamadım adam sadece bir bakışla özetledi durumu. işte bu yüzden o sanatçı oldu, ben de doktor oldum galiba. ilk defa izledim kendisini ama hayran bıraktı. --- spoiler ---
nbc bu filmde de karakterler yaratmak üzerine çaba göstermiş, açıkçası gayet hayatın içinden ve gerçek karakterler de yansıtabilmiş beyaz perdeye. karakterler ayrıntılarına kadar iyi düşünülmüş, iyi yansıtılmış. çoğu sahnede de kendinizi bir sanat sergisinde tabloya bakıyormuşsunuz hissine kapılabildiğinize göre görsel olarak da hedeflediğini başarmış film. ama açıkçası nuri bilge sineması üzerinden değerlendirirsek çok başarılı olan bu film, bana göre sıkıcıdr. iklimler, uzak ve ya üç maymun'dan sıkıldıysanız bu filmin yarısında çıkacağnıza garanti verebilirim.
(bkz: sesli sigara geldi)
artik nuri bilge ceylan esittir kup kok icerisinde kiarustami carpi tarkovsky carpi coen olmustur diyebiliriz. helal. gerekçeli edit: o bozkırın insana anlamsızlığı bildiren, kıvrılan yollarında ilerlerken kiarustami'yi, usulca dalgalanan çayırlarda, düşen elmaların yuvarlanışında tarkovskiyi, en ciddi olunması beklenilen anlarda absürt olanı ortaya koymasıyla coen'leri sollamış demesekte hepsinden bir adım öne geçmiştir.
sinema bilgisi kısıtlı biri olarak kendime göre başyapıtlar listesinde yerini alan film. uzun diye eleştiriliyor ancak film bir gün sürse bir gün oturup izlerdim. film sıkıcılığın aksine yoruyor insanı. tüm oyuncular müthiş oynadıkları için, "sadece ana karaktere odaklanmayım diğerlerini de izleyim" çabası yoruyor. "her karakterin söylediklerinin arkasında ne yatıyor"u farketmeye çalışmak yoruyor. mekanlarda bulunan her eşyayı izleyip, farkedip karakterleri tanımaya çalışmak yoruyor. metaforları anlamaya çalışmak, karakterlerin her hareketlerinde iç dünyalarına inmeye çalışmak yoruyor. herbiri birer hareketli poster olan sahnelerin tadını çıkarmaya çalışmak, onlar bitmeden hafızaya kazımaya çalışmak yoruyor. dopdolu bir film olduğu için 2,5 saat algınızı tam açık konsantrenizi yoğun tutmalısınız. bu kadar ışık gölge oyunu bana sin city i de hatırlatıı ara ara. bu film hakkında çooook konuşulur, çoooook yazılır. --- spoiler --- doktorun odasındaki ayrıntılar müthişti. askıdaki hazır bağlanmış kravat. yıllardır çivi çakıla çakıla delik deşik olmuş duvar. ilaç eşantiyonu burun boğaz resmi ve diğerleri. doktor hakkında, taşra hakkında, yoksulluk hakkında ipuçları hepsi --- spoiler ---
caddebostan kültür merkezi'nin gülmek için fırsat kollayan osuruktan tayyare seyircisine rağmen kalbimde iz bırakmış filmdir. nbc, dostoyevski'nin ruhu ile belki tarkovsky'nin değil ama mutlaka sokurov'un nefesini bu filmde tecelli ettiriyor. yılmaz erdoğan'ın mükremin'i hatırlatan ve bu yüzden de ezberlerimizi bozamayan oyunculuğu bile hiç bir şekilde irrite etmeyi başaramıyor. kadrajlardaki kompozisyonlardan yakın plan çekilmiş yüzlerin afişlik bakışlarına, dialoglardaki sahicilikten duygu sağanağına yakalandı yakalanacak detaylara kadar kuşkusuz bir başyapıtla sinema tarihine selam veriliyor... bir zamanlar anadolu'da, her sekans değişiminde sadece türk sineması'nın değil dünya sineması'nın da kucaklamaktan onur duyacağı görkemli bir mit'e dönüştürüyor kendisini.. nuri bilge ceylan'ın kusursuzluğuna gölge düşmemesinin en büyük nedeni de, anadolu'nun açığa çıkamayan çıksa da çığlığını hiç bir zaman duyamayacağımız sırrına, olabilecek en büyük temkinle ışık tutmasıdır.
dvd'si 7 dakika daha kısadır (bakınız: frame rate)
bugün izleme imkanı bulduğum filmdir. ---- belki spoilerdır ----- ilk defa bir nuri bilge ceylan filmini beğendim. yer yer gereksiz detaylar hissetsem de başarılı buldum. özellikle fırat tanış'ın neredeyse hiç konuşmadan sadece mimiklerle oynaması etkileyiciydi gerçekten. ilginç bir detay olarak aklıma takılan ise taşradaki ölüseviciliktir. elektiriği sürekli giden köy muhtarının modern morg istemesinden otopsi yapan memurun morg ve alet taleplerine kadar birçok replik ilginç geldi. ---- belki spoilerdır -----
bittiğinde ayakta alkışlamak istediğim filmdir. ucuz amerikan filmlerini baş yapıtları arasına koyan ve filme yanlışlıkla uğramış bir kaç seyircinin arka koltuğumda oturup olur olmaz yorumlar yapmalarına rağmen ben; ----spoiler----- oturdum muhtarla, savcıyla, komiserle kuzu etinden yedim arkadaş. ----spoiler------ tebrikler nuri bilge.
bu filmdeki muhtar* performansı hayatımda izlediğim muhtemelen en muhteşem acting performansıdır. bir insan ancak bu kadar iyi oynayabilir. daha iyisinin olabileceğine inanmıyorum. eğer oscar değerlendirme heyeti türkçe bilseydi, sırf onun yer aldığı sahneler için bu filme oscar'ı layık görebilirdi bana göre. abartıyor muyum? bana kalırsa hayır. ercan kesal aynı zamanda doktor ve filmin de senaryo yazarlarından. senaryonun doktor ercan kesal'ın bazı yaşanmışlıklarından beslendiği çok açık.
yok böyle birşey dedim kendime... bu kadar mı gerçek olabilir ya da biz mi sahteyiz kendimi sorgulamadım değil... --- spoiler --- filmin sonunda babası ölen çocuğun hastaneden çıkışta okulun bahçesinden gelen top için geri dönmesi ve annesine yetişmek için koşarken düşmesi bile filmin doğallığı ile ilgili son tokatlardan biriydi bana... --- spiler ---
--- spoiler --- oynadığı rol için evrende bulunabilecek en iyi adam fırat tanış, gece yolculuğunda arka koltukta oturan katil olarak nasıl oturuyor, nasıl bakıyor... --- spoiler --- nbc' nin yanal hareketlerini seviyoruz bu filmde. yine hisleniyorsun, buluyorsun, bulunuyorsun, üşüyor, ürpermeyi yedim, titriyorsun fakat gülüyorsun da, vaay puşt diyorsun. gri ve beyazın yanında boz da var. e anadolu böyle bir yer.
öyle arkadaşlara sahibim ki bu filmin yerine şirinler izlemek hususunda, muhabbeti "ölümü öp" noktasına bile getirirler. seans uymadığından şirinleri "kaçırarak" bu filmi izlemeye niyetlendiğimizde ise biletler pahalı gelir. o yüzden bu film hakkında yazabileceğim bir şey yoktur. oysa ki alt metinden okuduğunuz gibi kültürlü ve zenginim... edit: fante demiş ki; "garip ama oysaki bitişik yazılıyor."
güzel ve belki de çoğunluk için ağır bir film. ama ne olursa olsun izlenmeye ve verilen paraya değer. --- spoiler --- o savcı kesin intihar edecek. --- spoiler ---
olanca taşra sıkıntısıyla birlikte tüm devleti üç arabaya sığdıran film... öyle bir sıkıntı ki, sonsuz bozkır dahi dar geliyor...
seyrederken sıkıldığım filmdir. --- spoiler --- filmin bana daha önce söylenmiş olmasına rağmen unutmam neticesinde, nuri bilge ceylanın olduğunu bilmeden gittim. nbc filmlerinde daha önce okuduğum yorumlardaki sıkıcı, gereksiz uzun, bayıyor gibi fikirler yüzünden gitmemiştim. filmin başlangıcında buğulu camın ben diyeyim 20, siz deyin 60 sn.lik görüntüsünden sonra "lan yoksa bu nbc mi" soruma " e evet, söylemiştim daha önce" cevabını alınca -2 puanla başladım seyretmeye.. filmi seyretmek açıkçası bana zul geldi, birde zamana baktım ilk 45 dk sonra ara verilmeyince "kaç dakika bu film" sorusunu sordum, "3 saate yakın" ı alınca cevap olarak iyice bir gerildim. sinemayı severim, çok alakasız filmleri ard arda izleyebilirim, arşivim sağlamdır ama gel gelelim sanat filmleri ile aram hiç ama hiç iyi değil. kasılıyorum izlerken elimde değil... sonuç olarak film olarak kötü bir film mi, bence değil.. ama film arasında elimde olmadan " kırıkkale'nin çeşmeleri üzerine gerçekleştirilen bir belgesel sanırım ama neden vizyona koymuşlar anlamadım", "ikinci yarıda çeşmeler çok daha akıcı olacakmış", "ölen kadının gizemini öğrenebilmek için kaç sezon harcamamız gerekecek acaba" gibi birbirinden anlamsız ve sıkıcı esprilerle birlikte gittiğim arkadaşımı baydım, baymam lazım patlayacağım yoksa.. neyse ikinci yarı da bitti ama bende bittim, yaşam enerjim çekildi, bir mala bağladım,duruldum.. açtım zaten belki sanat filmleri aç karnına çekilmiyordur ondan, bir sonraki denememde, ki 50-55 yaşında falan düşünüyorum, tok karnına deneyeceğim. yetkili gördükleri her yerde dertlerini sıralayan yurdum insanının, yetkililer tarafından ne kadar ciddiye alındığını gösteren bir film; acının, sıradanlığın ve böyle gelmiş böyle giderciliğin insanın haleti ruhiyesine, yüzüne ve hayata karşı duruşuna nasıl yansıdığını göstermeyi başaran bir film, gel gelelim bana uymayan bir film, bana kalda 20 dk lık bir filmle kısa film festivaline yakışır bir film. ben sinemadan anlamıyorum ondandır sanırım. --- spoiler ---
senaryonun son 20 sayfasını çekmeyi unuttuklarını düşündüğüm film. ama yazar ve yönetmen aynı kişi olduğu için (bkz: nuri bilge ceylan) pek de mantıklı gelmiyor. yani adam yazdığı şeyi bilmez mi hiç? zaten 2 buçuk saatlik film çekmişler, bi 10 dakika daha çekip filmi bağlamayıçok görmüşer. sanırım ekip "yeah! bu kadar sanat yeter, hadi gidelim" deyip, tası tarağı toplamış, gitmiş. iyi de olmuş. yoksa nasıl gizemi bir sanat filmi olurdu?
şahsi kanaatimce şu ana kadar izlediğim en iyi filmlerden biriydi. dantel gibi bir film; oyunculuklar, ki favorim taner birsel dir onu da belirteyim,çekimi,kurgusu artık ben ne diyeyim dantel gibi film işte. seven olur sevmeyen olur o kişinin zevkidir anlayış göstermeye çalışırım, çok da öyle ısrarla film önermişliğim yoktur açıkçası...fakat bu sefer eşe dosta diyorum ki bu filme gidiniz,sinemaya biraz ilginiz var ise bu filmi mutlaka şöyle devasa bir sinema salonunda izleyiniz. dev ekranda hışırtının, yağmur damlasının, terin, gözyaşının, sofranın, muhabbetin, kahkahanın içine gire gire izlenmesi gereken bir filmdir.sinemada izleyiniz. laptop ekranına baka baka pişmanlıktan ağlarsınız deyim ben baştan da:)
hikaye, oyunculuk, atmosfer, incelikli detaylarla unutulmaz bir film. gerçek bir başyapıt. önünde saygıyla eğiliyorum.
ahmet mümtaz taylan'ın yine arabasının çalışmadığı ve itilmek zorunda kaldığı film. buna epey güldüm ben. yine arap'ın savcı şöförüyle tartıstığı nokta da çok güzeldi. muhtar resital sundu. taner birsel ile beraber hepimizin boğazı düğümlenmiştir. ben kalkıp bağıracaktım "kendimin amına koyayım" diye salonun ortasında. doktor, ah ulan doktor. dünyanın en ızdıraplı adamı gibiydi. otopsici doktor da ne dolmuş arkadaş. o da döktürdü. beyler bayanlar, her şeyi siktir edin! türk sineması için gidin bu filme. gidin ama. behzat'a da gidelim, recep ivedik'e de gidin ama buna da gidin. gidin yani.
nuri bilge ceylan'ın recep ivedik karakterine gönderme yapmadığı filmdir. görüntü olarak benziyor olabilir ancak nuri bilge'nin bu kadar küçük işlerle meşgul olacağını zannetmem. 13 şubat 2010 tarihli kurgu günlüğünde de bu olaydan şöyle bahsedilmiş; “ayaz ille de ‘recep ivedik’e gitmek istedi. (...) sinepop’a gittik. salonun yarısı boştu nedense. filmin bir yerinde adım geçince ayaz şaşırıp ‘baba ne dedi o? senin adını söyledi’ diye yüksek sesle konuşmaya başladı. başkaları duymadan zor susturdum.” bence bu sahneden, nuri bilge ceylan'ın aşırı bir şekilde etkilenipte "ulan ben sana gönderme nasıl olurmuş göstereyim" diyeceğini zannetmiyorum, sadece gülüp geçmiştir bence. kaynak
uzun bir mesaiden sonra gittim bu filme. en sevdiğim şey olan hakkında hiç birşey bilmeden izleme keyfimle hemde. ne nuri bilge ceylan'ın ne de yılmaz erdoğan'ın fanatiğiyimdir. ama ikisini de beğendim. diğer oyunculuklar da iyiydi belki ama neşeli hayat'ta görüp beğendiğimiz mülayim yılmaz erdoğan tiplemesi bu filmde de başarılı şekilde yer bulmuş kendine. uzundur , pat diye biter , gereksiz(?) uzun planları vardır denebilir. ama farklı bir şey beklememiz artık saçma. --- spoiler --- ömrümün 8 yılını yemiş memleketin muhtar tiplemesi ise bence en büyük ödüllere layık. sanırım adamcağızı gerçekten savcı geldi diye kandırmışlar. yoksa böyle bir oyun olamaz. o diyalogları kim yazdıysa (tabi yazıldıysa) tekrar kutluyorum. yıllar boyu gördüğüm benzer insanlar harika yansıtılmış. sadece bu sahne için bile bir ödül almalı bu film. genel geçer kurallara göre göze çarpabilecek sahnesi ise kesinlikle otopsi. yönetmen bize resmen bir sinestezi yaşattı. güzel bitti. bir yerlere bağlamaya gerek olmayan bir hikayeydi zaten. --- spoiler ---
bir filmini daha izledim ve nuri bilge'ye neden hayran olduğumu bir kere daha anladım. aslında kendisine ayar olmam gerekiyor, çünkü ideolojik anlamda beni öfkelendiriyor. o burjuva yaşam tarzı, siyaseten konformizmi vs. asla uzlaşabileceğim hususlar değil. haddimi aşıp bi açığını yakalasam da ifşa etsem diye hayaller falan bile kuruyorum hezeyenlı zamanlarımda. ama tam o arada bi filmini izliyorum, gevşiyorum, geriliyorum; nefesimi tutuyorum, nefesim hızlanıyor; bir şekilde dengemi bozuyor adam. --- spoiler --- bu nasıl filmdir arkadaş yahu! sanıyorum hayatımda ilk defa arkadaş arasında "ben bu filmi çözdüm hacı" artistliği yapamayacağım raddede bir film izledim. nuri başkan üç maymun'da bıraktığı yeri (varoluşçuluk? şiirsel gerçekçilik? neyse işte) bu filmde oldukça öteye taşımış görünüyor. üç maymun -ölmüş kardeş olayı hariç- kapalı bir öykü olduğundan denklemi yerli yerine koymak, yapılan çözümlemenin sağlamasını yapmak oldukça kolaydı. ayrıca kurulan dünyanın birincil özne ve nesnesi olan kadın (hatice aslan), tüm hali tavrıyla tabiri caizse incelemeye sunulmuştu. bu filmse alabildiğine eril, özneler tamamen erkek ve kadınlar sadece onların öykülerindeki gerçeklikleriyle varlar. görünenlerse konuşmuyor, bakıyor; anlatmıyor, anlam üretiyor diyelim. ama ana mevzu kadın, ona kuşku yok, komser naci'nin dediği gibi: "bir olayda önce kadına bakacaksın." filmin bir derdi de "yüz". yüz çekimlerinin yoğun olarak, özellikle kullanıldığı bir film bu. suçu, suçluyu yüz'de gösteriyor. katilin de yüzü yaralı, savcının da. şimşekle beraber doktor'un gördüğü kabartma sureti de unutmayalım. burada şu notu düşmek istiyorum: levinas'ta felsefenin temeli etik, etiğin temeli başkası, başkası'nın da temeli yüz'dür. yüz; görülen, duyularla ilişki kurulan bir maddeyi, bedeni değil; formu veya görünürlüğü olmayan, aksine gören, anlam söyleyen bir deneyimdir. "yüz bana bakar ve konuşur". şimdi dediğim gibi ben filmi tam olarak çözdüğümü iddia edemeyeceğim ama önerecek bi metodolojim var. şimdi elimizdekilere bakalım, teker teker gidelim: - bir ölüm var. (öldürülen bir adam mı; yoksa öldürülen bir kavram, bir duygu, bir "bişey" mi?) - kadınlarıyla sorunları olan bir grup adam cesedi arıyor. (bir "bişey"in ölümünü yaşamışlar, ama adını koyamıyorlar?) - köy sahnesinde tüm o sorunlu karakterler muhtarın kızından büyüleniyorlar (platon'un koyduğu anlamıyla "ideal" kadını görüyorlar bence), öyle ki, katil öldürdüğü adamı da orada görüyor. - bu köy ziyareti/ideal kadının gösterimi sonrasında, ceset "bulunuyor." (problem açığa çıkıyor, kendi kendilerine itiraf ediliyor vs.) şimdi bu ceset öyküsünü doktor üzerinden okumazsak sıçarız gibime geliyor. çünkü şurası açık ve net ki "doktor" karakteri üzerinden bir "teşhis" arayışı olarak kurulmuş bu öykü, sonunda da "otopsi"yi yapan kişi doktor zaten. (kimi zaman cesedin bu şekilde bir metafor olarak kullanıldığı filmlerde olayı ısrarla dedektiflik öyküsü olarak yansıtırlar. bence bu doktor oyunu iyi olmuş. çünkü dikkat ederseniz insanların mahremlerini doktora açma realitesi iyi kullanılmış, yalanlarla bezeli dedektiflik öyküsündense kalıbınna uydurulup doktora anlatılan samimi öyküler filmi daha gerçekçi kılmış.) zizek de öyle diyor ya hani, "psikanalist dedektiftir" diye (ohh zizek demezsem ölecektim, zizek zizek zizek, rahatladım); burada psikanalitik değil, daha cerrahi bir araştırma yapılıyor ama alegori aynı yere işaret ediyor sonuçta. doktor film boyunca komser nacinin, arap alinin, savcının derdini dinliyor ama, her birinin kadınlar(ıy)la dertleri olmasına rağmen, asıl gerilim savcı üzerinden gidiyor dersek yanlış olmaz. zaten yüzü "yaralı" olan şahıs savcı. anlattığı öykü biraz netameli. eşinin ölümüne dair tek referans noktamız yine kendisinin anlattıkları. eşi kendini öldürmüş çünkü. bir konuşamayan, kendisinin yerine konuşulan kadın daha. burada bir parantez, clark gable'a benzeyen savcı, neden maktul hakkında "clark gable'a benzemektedir" esprisi yapıyor? kendini kurban olarak görüyor diyebiliriz sanırım, veya öyle görmek istiyor. komser de kendini karısının kurbanı olarak görüyor, değil mi? bence öyle. peki arap? karısının köyüne gitmek istememesi? ama doktor anlıyor, çünkü doktor rasyonel, çözümleyici akıl. doktorun film boyunca geçirdiği transformasyon konusunda elimizde iki işaret var bence. biri şimşekte görülen suret üzerinden verilen "zamansızlık" ve/veya "zamanda hapsolma" hissi, diğeri otopside yüzüne sıçrayan kanla içine girdiği ahlaki suç. kanımca "bir zamanlar anadolu'da tuhaf bi gece yaşamıştık" demeye ikna oluşunun resmidir bu doktorun. soluk borusundan çıkan toprakla erk(ekliğ)in suçunu gören, bu suçu kendisi de duyumsayan (kendi kadınıyla olan öyküsünü bilmiyoruz, onun anlatabileceği bir "doktor" yok çünkü) doktor, bu suçun "baki" olduğunu hissediyor, diyebiliriz bana göre. ama yüzüne kan sıçrıyor işte, ona engel olamıyor. suret sahnesine ek olarak; yuvarlanan elma sahnesi de bir bakıma bu mesajı vermişti diyemez miyiz, "günah meyvesi" olarak da okunabilecek olan elma yuvarlanıyor, yuvarlanıyor, ve bakıyoruz ki durduğu yerde başka elmalar (geçmişin günahları veya geçmişteki günahlar) da var. zaman günahları saklıyor. şimdi nuri bilge'nin tıpkı üç maymun gibi gökgürültüleriyle başlayan bu filme kattığı bir öneri/çözüm olarak, filmin çocuk cıvıltılarıyla bitmesini ele alabilir miyiz? ortada bir cinayet varken, yakınına düşen topa çocuksu bir vurdumduymazlıkla vuran maktulün/katilin oğlu, bize umut vaat ediyor mu? bence öyle. naci'nin çocuğu hasta, umut yok. savcının çocuğu, sahi o çocuk ne yapıyor? haber yok. bu suçlu erkekler dünyasının yeni jenerasyonunu, bu habil'in de kabil'in de suçlu olduğu cinayet öyküsünde, akan kandan attığı taşla hesap soran çocuk temsil ediyor diyebiliriz sanki. --- spoiler --- biliyorum ki derleyip toparlanabilecek yorumlar değil yaptıklarım, diyaloglarını öykü okur gibi okumak, görüntülerine tabloya bakar gibi bakmak gereken böylesi bir eserin hakkını tek izleyişte ancak bu kadar verebileceğimi söyleyebilirim özür olarak. ve eline sağlık diyebilirim nbc ustaya.
bittiğinde insanın içine bir çeşit tamamlanmışlık hissinin yerleşmesine sebep olan ve sanırım benim için tam olarak da bu yüzden fevkalade filmler kategorisine üst sıralardan ani bir giriş yapan filmdir. --- spoiler --- filmin her sahnesinin -yönetmenden bekleneceği üzere- ayrı bir fotoğraf karesi gibi olması bir yana; film boyunca herkesin, şartlar ve içinde bulunulan durum ne olursa olsun, kendi derdinin ardından koşuşturduğunu göstermek de ayrıca hayata dair çok isabetli bir tespit olmuş. bagajdaki cesedin kafasının hemen yanına iliştiriliveren kavunlar, 2 saatlik şarjla derede bayırda otopsi için ceset açabilen yeni nesil testereler, hazır adamını bulmuşken istenen morglar... hepsi de insanın yüzüne tokat gibi iniveriyor film boyunca. bir de o köyde; dört bir koldan muhabbet edilirken elektriklerin kesilmesiyle insanların gerçeğe dönerek suskunlaşmaları, muhtarın aniden adeta dedem gibi kuzu etinden dem vurup köy balını övmeye başlaması o denli tanıdıktı ki insan, belki de hiçbir zaman başına gelmeyecek bir ana konunun içindeki her gün temas ettiği ufak tefek bir dolu durumu izleyince, nasıl desem, kısmen hüzünle karışık bir mutluluk hissine kapılıyor. --- spoiler ---
bu filmin analizi bir yana, taner birsel ve yılmaz erdoğan'ın muhteşem oyunculuğunu izleme fırsatını sunması bile yeter demek yanlış olmayacaktır. --- spoiler --- top gibi bi ağaç göster lan bana! --- spoiler ---
filmi çok sevdim en baştan belirteyim ama beni üzen bir durumdan bahsedeceğim. dublaj yapılan sahneler çok belirgindi, o anda olması gereken sesler arka plandaki sesler yoktu çoğu yerde, özellikle dış çekimlerde kulağı çok tırmalıyordu. bir tek bana mı öyle geldi bilemiyorum tabi. çok gerçekçi çok iyi işlemiş filmde ses kullanımı daha iyi olmalıydı gibi geldi bana.
nuri bilge ceylan'in sinema sanatinda kemalata erme yolunda attigi en güclü adimdir. tek kelimeyle harika ancak bir kac kelimeyle anlatacak olursak; nbc filmlerini izlemekten sikilanlara bu da mi gol degil diye haykirma istegi uyandirdi bende. artik ceylan'in bundan sonraki filmlerinde kendine has sinema dilinin zevkine daha cok varacagimiz umudu olustu. ilk firsatta yeniden izleyip uzun uzadiya bir seyler yazmak istiyorum bu film hakkinda. simdilik sadece keyfini cikariyorum.
hayatında hiç nbc filmi izlememiş bir arkadaşımla gittiğim görsel şölen. ortada bir cinayet var ve arkadaşım sonunda birşeyler bekliyor , bu durağanlığın bir yere bağlanacağını düşünüyor. diyorum ki hiç birşey olmayacak sonunda, bir beklentiye kapılma. bu izlediğin hayatın kendisinden bir kesit. film ama aslında gerçeğin ta kendisi. filmi bitirdiğimizde gözlerime bakıp küfrediyor çoğu insanın dediği gibi, bu ne lan diye. zaten koca salonda 3 kişi izledik filmi. ama hıncal uluç gibi insanların anlamadığı şey nbc nin umrunda olmamaları. o sadece sevdiği işi kendi vizöründen paylaşıyor. çoğunluğumuz filmlerde gerçek yerine ütopyayı aradığından beğenmiyor bu filmi ve diğer nbc filmlerini. ustaya selam yola devam.
izninizle yorumlarima muhammet uzuner icin “doktor bu ne”, taner birsel icin de “clark gable senin eline su dokemez!” diyerek baslamak istiyorum. nuri bilge ceylan yine bir gorsel solen arzetmis. bazi sahneler var ki insan hic bitmesin istiyor. tadinda bir polisiye, azicik mizah, insanlarin icinde daha fazla saklayamadigi sirlar ve seyirciye “hep bizden beklemeyin, biraz da siz bulun ne oldugunu” tadinda ayar veren interaktif bir yapit sunmus. --- spoiler --- filme girmeden once “aha bu film biraz “butun erkekler toplandik, film cektik” gibi bir sey, daralmam umarim” diye aklimdan gecirmis olsam da sonradan fena halde yamuldugumu anlamis bulunuyorum. halkimizin morg ve olulere olan takintisi insani gulduruyor. kimselere itiraf edilemeyen ve yurekte saklanan sirlar ic sizlatiyor. gulduren bir iki sahne oldu. bunlardan bir tanesi komiser naci’den gelmişti. vaktiyle meslegi ogrendigi bir komiser agabeyi varmis cinayet masasinda. “bilmemne abimiz vardir kulaklari cinlasin. simdi surada gorev yapiyor” diye basliyor anlatmaya. aynen babam gibi. babam da mesleki tecrubelerini boyle anlatirdi ogretmenlik yaparken. neyse konumuza donersek diyormus ki tecrubeli komiser “nerede bir karisiklik, ortada cozulemeyen bir durum varsa ortasinda bir kadin vardir”. komiser naci de diyor ki “vallahi adam oyle hakli ki 20 yildir hic yanilmadi arkadas”. ben de diyorum ki “erkekler salak oldugu surece merkezinde kadin olan karmasik olaylar hep var olacaktir” :) bir diger gulduren sahne de muhtarin guzel kizinin cay ikram ettigi sahne idi. erkeklerin afallayan surat ifadelerini gormek cok etkileyici idi. yerimden firlatan sahne ise kucuk cocugun kenan’in suratina tas firlattiigi sahne idi. beklenmedik bir sekilde geldi. sinemada yanimdaki hatundan da bir “ayyy” sesi geldi o sirada. nasil koymussa artik nuri abi o sahneyi. oyunculuklara gelince hani taner birsel gelip “ben bilmemnerenin savcisi nusret” dese ben direkt yerim. oyunculuguna hasta oldum. adam direkt savci olmus, rol yapmiyor sanki. muhammet uzuner de hep doktor olsun hatunlar saglik ocagi onunde siraya girer eminim ki. oyunculuk, yakisiklilik, ses ne desem dort dortluk adamda. yazdigi recete eczaneye verilmez saklanir :) yilmaz erdogan tabi ki buyuk oyuncu ama malesef demet akbag hastaligi biraz ona da bulasmis. rol calma mevcut hafiften. yine mukremin havasindan tam kurtulamamis gibi.. ama yine de takdir edilesi tabiki. cok guzel kufrediyor bu arada. kufur etmek bazi adamlara yakismaz ama yilmaz erdogan’a pek yakisiyor. --- spoiler --- diger oyuncular da muhtesem. film muhtesem. oscar adayi olmasi bana pek mantikli gelmedi yalniz. kirikkalenin yollarinda cekilen bu hikaye bana ve avrupali alternatif insanlara hitap edebilir ama amerika cemaatine hitap edebilecegini sanmiyorum. malesef. gonlumuzun olcutu de oscar degil ya be nuri bilge abi. sen film cek biz izleriz. seve seve. yavas yavas...
--- spoiler --- aslında ölünün arandığı ve bulunduğu bir yolculuk. bu bakımdan da hikaye hayata benziyor. sonuçta bir şekilde ölüme ulaşılacak ve gerekli prosedürler halledilecek. arada konuşulanlar boş. herkes kendince birşeyler söylüyor, daha önce de benzer insanların benzer şekillerde defalarca söylediği gibi... ne anlatırsan anlat sonunda ölüyorsun. dünya kasvetli. haa ölümle buluştuktan sonra ne oluyor, hayat devam ediyor. ölenle ölünmüyor. --- spoiler ---
nuri bilge ceylan'ın son şiiri. dizeleri oyuncularıyla, set işçileriyle, anadolu'dan aldğı maya ile kurmuş. edit: salak! adam sinemanın şiirini yazmış. niye battı anlamam. değerlendirme ise seninki de benimki de değerlendirme. elli satır eleştiri mi döşemem gerekiyor sinema diliyle. şiirden iyi anlarım ve evet: şiir gibi sinema yapmış.
henüz açılışından kendini belli eden film. o ne güzel bir açılıştır, ne güzel bakıştır, ne güzel görüştür öyle. mekanın doğallığı, etrafın dağınıklığı, insanların oturuşu, rakı, kola... oyuncuların hepsi coşmuş. oyunculuk diye bişey varmış demek... elinize sağlık.
soluk alıp verir gibi izlediğim film.
iki saatte dünyanın kurtarılmasına alışmış bünyelere biraz ağır akması açısından sıkıcı gelebilecek film. ancak ilk izlediğim nuri bilge ceylan filmi olmasına karşın, sıkmadan kendini izlettirmiştir. film akmıyor diyenlerin nasıl yaşadıklarını da merak ediyorum açıkçası. bence tam hayat hızındaydı. ne eksik, ne fazla...
sonunda "ne sikim anladın?" diye sorsalar "bi sikim anlamadım" diyeceğim film. he bu filmin kötülüğü müdür benim öküzlüğüm müdür tartışılır. bence film bişey anlatıyo ama benim bunu kendim anlamam imkansız. iyisi mi bir bakayım ben entrylere.
muhteşem bir bozkır filmi. filme gidip "aağğbi yeaa bu nuri bilge filmleri de çok durağan yanee" diyenler hemmencecik taş olur. zaten olmasalar da, o bayıldıkları coen biraderler falan ilk uçakla gelip kendisini sinirli bir şekilde bi güzel döverler. akıllanmayanlara ise ceza olarak üç gün boyunca tree of life'ın big bang sahneleri izlettirilirken aynı esnada her yerlerine filmin hepsi birbirinden baygın minik minik metaforlarıyla mütemadiyen vurulur.
evet şimdi çok güzel film falan olaylarına girmiycem, gerçekten de güzel yansıtmış insanları ve olayları nuri bilge... ama arkadaş, sen normalde benim yarım saatte izleyip bitirebileceğim bu güzel filmi 3 saatte izletirsen, benim resmen ömrümden 2,5 saat yemiş oluyorsun. kim verecek bunun hesabını. 2,5 saat erken öleceğim oğlum senin yüzünden. ah giden 2,5 saatime yanarım. hayır yani öyle aman aman bir film de değil hani. izlemeyenler için söylüyorum (muhtemelen sözlüğün entelleri kötüleyecek ama) gerçekten yani gerek yok böyle şeylere. hani sanatsal falan diye cidden bi ilgi oluyor da, sanatsal değil ölümcül olabiliyor. filmin anlattığı olay yarım saatte olup bitiyor diyorum sana! edit: muhtar sahnesinden ibaret olsa dünyanın en güzel filmi olabilir yalnız.
pazar akşamı bir filme gidelim dediğimiz vakit gidip, pazar gecemi siken film oldu. filmden çıkarken içimden 10 kere bu filmi çekenin makatına elma kaçsın dedim. ulan gelmiş bana hayattan kesit satıyor, zaten hepimizin hayatı kesit. bana gelmiş, zaten herkesin farkında olduğu noktaları malak malak izletiyor. bırak allah aşkına bırak... bir filmi överken de abartmayın, benim yaptığım gibi de abartarak yermeyin. al sana kesit..! edit: haneke'nin arkadan yemişi gibi film çekene adam demem.
--- spoiler --- filmdeki savcı'nın fazla da karizma olmaması gerekiyordu ama taner birsel fazla karizmadan neredeyse öleceği için yüzüne bir kaç nazar boncuğu konduruldu. --- spoiler ---
hakkında yorum yapan birtakım denyoların en çok şu tepkisine gülüyorum: "gereksiz uzun, iki buçuk saat çalındı hayatımdan :(" hayatınızı sikeyim. sanırsın normalde dünyayı kurtarıyor pezevenkler de, nuri bilge ceylan alıkoydu onları... tekrar söylemek lazım: şu filme "gereksiz uzatılmış, istese bir saatte bağlar olayı." diyen insan, "abi filmde giriş-gelişme-sonuç olur yani aq." diyen insan; deme bunu lütfen. komik duruma düşüyorsun. bad teacher'i filan izle, gül eğlen, hayatın tadını çıkar. ama kafanın basmadığı konuda yorum yapma işte.
türk sinemasının en iyi filmlerinden biri olmuş. nuri bilge ceylan'da fazlasıyla olmuş artık. fazla söz söylemeye gerek yok. ayrıca muhtarın* oyunculuğu, filmin en iyi oyunculuğuydu bana göre. o doğallık, o geyik diyaloglar daha gerçekçi olamazdı.
nuri bilge ceylan bu film ile, nereye, nasıl, ne zaman ulaşacağını bilmeden bir elma gibi yuvarlanıp giden, domuz bağı ile bağlanıp diri diri gömülen yalnız ve güzel ülkesininin şimdiye kadar çekilmiş en anlamlı ve en sade fotoğraflarından birini çekiyor. ne de olsa "değiştirilemiyecek şeyler en azından betimlenmelidir."* altın palmiyeyi tree of life gibi bir ucubeye kaptırması inanılır gibi değil.
nuri bilge ceylan bu kez bir filmle çıkmıyor karşımıza, çünkü zannımca bu bir destan. tam ifadesi bu olsa gerek; destan... tozunu, rüzgarını ve keskin soğuğunu tüm gerçekliği ile hissedebildiğiniz, sonsuzluk hissi veren bozkır... tozun toprağın kokusu, şimşekler, soğukta araç camında oluşan buğu, geceyi delen farlar, yorgunluk ve stres... hepsi birer gerçek olarak yanıma oturdular ve birlikte dinledik bu destanı... --- spoiler --- savcıya ''tamamdır o iş'' demiş olduğundan; sorumluluk altında ezilen ve bunu şiddete dökme eğiliminde bir polis. çocuk hasta, hanım evde yalnız, çocuğun ilacı bitmiş yani ilaç almak unutulmuş, çocuk öyle hasta ki polis evde durmak istemiyor. tipik bir sorumluluktan kaçan erkek örneği. sorunlardan kaçarak uzaklaşan model. hep söylerim; bir erkek problemleri halletme metodu ile ölçülür. sorunları çözme şekli tüm kişiliğini açığa vurur. işte adamımız da çözülüveriyor doktorun odasında ''eve bile gidesim yok'' dediğinde... yani mevzu şu ki; o kadar bizden o kadar gerçek bir adam ancak bir destanda izlenir, filmlerde olmaz böyle adamlar... bitse de gitsek havasında başlayan ama git gide tüm destanı avucuna alıp yeniden yazan bir savcı. dermatiti, bıyık altı gülüşü, sükuneti, ''çok şey gördük geçirdik adamım'' bakışları, tutanak yazdırışı, polisi sakinleştirme metodu doğal ve gerçekliğin zirvesinde... daha önemlisi; neden bu konuyu açtığını anlamasak ta doktora anlattığı, ölen kadının hikayesi. öylesine, durduk yerde öldüğüne inandırmış kendini, ama inanmamış ta aslında. hep aklının köşesine takılmış bir detay yine doktor odasında gün yüzüne kavuşup koltuğumuza mıhlıyor bizi; bir insan başka birini cezalandırmak için kendini öldürür mü? tüylerimin diken diken olduğu sahnedir burası. aynı sahnede kapıdan çıkarkenki hali, yüzünün rengi, sesinin titrekliği, zaten bildiği gerçeğin yüzüne tokat gibi çarpması.. ayrıca muhtarın evinde uyuklarken, çayın gelişi ile uyanması; bir kaç saniye her şey yolundaymış, kendi evindeymiş eski hayatında, karısı çay getirmiş de ona uyanmış bakışları... işte böyle bir anlatım filmlerde pek sık gördüğümüz detaylar değiller... bu bir film olamaz. doktor anadolu kasabasında ötekileşen tayin olmuşlardan yalnızca birisi. yalnızlığı gördüğünü duyduğunu anlamasından, septik ve rasyonel duruşundan kaynaklanıyor. anadolu insanı, sıradan bir gününe etki eden meseleleri ilahiyata ve eskiden kalma totemleşmiş inançlara dayandırır. dünyası küçüktür, yaşadığı kasaba kadardır, büyük şehire gitmek gelmek bile büyük iştir. tüm bu küçük, yavaş ve sakin dünyada, algı şekli farklı adam yalnızlaşır. doktor böyle yalnız işte, ne kadar da kasaba halkının her türlü derdini dinliyor olsa da yalnız... ve kalabalık içinde yalnız hissedenin payına düşen susmaktır misali kapanık içine. otopsideki bulguları saklaması belki de bu algı biçiminin sonucu. diri diri gömmek kadını suç ortağı haline getirebileceği gibi katilin cezasını da arttırabilir. her iki ihtimal de çocuğun hayatını mehvedecek. bu; anadolu kasabasında doğmuş büyümüş bir aklın hesap etmekte zorlanacağı bir gerçeklik. yanakta ki kan lekesi ise onun yalanının nazar boncuğu... işte bir başka destan kahramanı... arap var tabi bir de ceset çıkarılırken kavun çalmayı ihmal etmeyen, ne kadar yuvarlansa da kopardığı elma gibi ancak diğer elmaların gidebildiği kadar gidebilecek bir arap bu... eşinin köyü ile kavgalı, tok olsa da bazlamanın sıcağını bulunca kaçırmayan, mıhlandığı dünyanın öfkesini barut yakarak atan bir adam. o kadar iyi gözlemlenip yazılmış ki, tekrar soruyorum kendime; filmlerde olur mu böyle karakterler diye. cevap belli; bu bir film değil ki! sahibinin cesedini otuzyedi kilometre mesafeden gelerek bulan bir dost, cesedin başında bekleyen, kovulsa da gitmeyen gözlerimizi yaşartan bir detay. kazma ve kürek daha çok zamanlar gelecek itilip kakılacaklar.çok çekecekleri var yiyecek çok fırçaları var daha. çakal katip, dul kalmış kadına asılmaya hazırlanıyor, biz filmlerde ''başka bir ihtiyacın olursa çekinme yenge'' diyerek bıyık buran tiplere muhatap edildik sinemamızda. bu ipnetor ise bir başka gerçek hakikaten... fırsatçı ama misafirperver bir muhtar. misafirperverliği belki zorunluluktan belki içten. kuzu eti koyuyor sofraya, onlarda kuzudan başka et yenmez. köyün diğer yolu çok bozukmuş, çok ta sorun değil, gasilhaneyle beraber bir morg yaptırmalı önce... projesi hazır zaten ama ödenek bir türlü çıkmamış. destansı oyunculuk, son derece rahat ve doğal bir sahne, aynı zamanda filmin ortasındaki kopuş noktası. muhtarın kızının, karakterlerimizin tamamını kendilerine getirmesi, durumun gerçekliği ve gerçeküstülüğü ile yüzleşmelerini sağlaması, yarı tanrı bir dokunuş zannımca. manda yoğurdu kadar sıradan bir sohbet içerisinde hayatı da kendisi de kararmış bir surat görüyoruz. kendi kalesini kahramanca savunan bu oyuncu, yalnızlar içinde en yalnız olanı ve muhtarın kızı ile göz göze gelmeden kavrayamayacak durumun vehametini. anadolu ahlakı açısından suç sayılan bir amel işlemiş ardından hukuki bir başka amel. içinde bulunduğu şok cesedi gömdüğü yeri hatırlamasını dahi engelliyor. top gibi bir ağaç, tarla ve çeşme tek aklında kalanlar. ama katil ya da cinayet; hiç alışık olmadığımız bir biçimde, hiç bir zaman ana konu olmuyor bu destanda, o bir aracı, diğerlerini bize getiren bir ulak. aşçı, dul kadın, asker, otopsi yaparken testerenin elektriklisini isteyen -ismi lazım değil- adam..... bunların hepsi gerçek ama asıl hayatımızda karşımıza çıktıklarında da bu filmdeki kadar gerçekler mi sorarım size... ''bir gün gideceksin, ama buraları hiç unutmayacaksın anadolu’da bir zamanlar bir kasaba vardı diyeceksin… masal gibi'' --- spoiler --- işin kurgusuna, kadrajına, ışığına vesairesine takılmaya ya da bunları yüceltmeye hiç mecalim yok. gerek te yok. çünkü bunlar nispeten daha kolay işler, asıl mesele bu masalı bu şekilde anlatmak.algılarımızı açabilmek için zamanı yavaşlatıyor nbc, kendi sükun dünyasında gezdiriyor bizi.aklımızı alıyor hamur gibi yoğurup yerine koyuyor. üç günümü aldı filmi sindirmem, koşa koşa gittim ilk günden aldım elime kurgu günlüklerini, bir solukta okudum, öyle dalmışım ki oturduğum yer ıslakmış, ıslak popoyla gezdim bütün gün bu nbc'nin yüzünden, yaşa oturttu beni resmen. becerebilene helal olsun ne diyelim... son olarak şunu söylemeli; bu filmi sevenler, işin gişesine takılmamalı. bir çok taşlar vardır dünyada ama elmas bir tanedir. her taş elmas olsaydı, kalır mıydı elmasın kıymeti... ...imla...
vakıf olduğuma üzülsem mi sevinsem mi bilemediğim bir bilgiye sahibim bu film hakkında (tam emin olmamakla beraber). ölen recep ivedik tarzlı adamın oğluna yemek veren yine recep ivedik tarzlı oyuncu, fıkralarla türkiye adlı harikulade komedi başyapıtında oynayan oyuncunun ta kendisi değildir de nedir? http://youtu.be/rcwakrrep8c?t=19s fıkralarla türkiye nire bir zamanlar anadolu'da nire. adam her yerde röber dö niro gibi kendini oynuyor.
--- spoiler --- filmin anlatmaya çalıştığı hayat, aynen filmi izlerken hissettiğiniz şekilde yaşanır.farklı bir bir coğrafyasında defalarca tanık olduğum gibi.insanlar çevreye uzun uzun bakar.her şey ağır çekimde yaşanır sanki.bir hayvan yoldan ağır çekimde geçer.bir insan tarlasına ağır çekimde gider.o ağırlık her yerinize siner.bir yerden diğerine giderken mevsim değişir.günler uzar ve uzar...bu hissi sinema dilinde işte aynen bu şekilde anlatılabilir.o sıkıntıyı ve o sıkıntı içinde bir yaşam geçirmek zorunda olan insanların yaşama biçimleri tabiki en keskin ve mutlak gerçek olan ölümle yoğrulmuştur. köyde insanların, evinin bahçesine mezar yaptığını ve güzel havada o mezarın taşının üstüne çaydanlık koyarak piknik yaptığını gördüm.o kadar ölümle barışıktır köydeki insanlar.herkes öleceği güne hazırlanır.bunu asla aklından çıkarmadan yaşar.aklından çıkarmadan büyür,olgunlaşır ve ölür.bir sahnede küçük dereye yuvarlanan elmaların hikayesinde anlatıyor bunu film.daldan kopan elma suyu takip ederek ölmüş olanların yanında zaman içinde ulaşıyor.diğerlerinin öldüğü yolu takip ederek.ve mutlak sona doğru sürüklenerek.bu insanlar her anında ölümün etkileri ile yaşar.çünkü o coğrafya tamamen hakimdir insan hayatına.rüzgarları,karı,yağmuru ile insan üstünde tam bir hakimiyet kurmuştur.elektrik kesildiğinde iyice ezici olan bu duygu, muhtara o büyük kabullenme ile artık fısıltıya dönüşen yenilgi cümlelerini kurdurur.köylerde ve kasabalarda işte o kabullenme anlarında aynı bu biçimde bir fısıltı sesi ile konuşulur ve dinleyenler içlerinde var olabilecek her türlü hırsın iplerini bir bir çözer. doğanın karşısında herkes başını eğmiştir artık.uçsuz bucaksız stepler,dağlar bu kayboluşu son noktasına kadar büyütür.insanlar tarlada rüzgarla salınan bir başak gibi yaşar bu yörelerde.doğanın içinde ne yapması gerekiyorsa onu yapar.büyük bir sakinlik ve ağırlıkla.filmde bazı objeler tek başına ve uzun uzun gösteriliyor.bu sahneler benzer yörelerde insanların uzun uzun dalması gibidir.sıkıntı ve durgunluk o kadar büyüktürki muhattap olunan her şey,her an,her nesne,her canlıya uzun uzun dalabilirsiniz.onun ayrıntıları ve iç yapısını görmek ister gibi donuklaşır inceleme anı.ve bir anda çıkar görüşünüzden.neden o kadar incelediğinizi neden o kadar uzun o şeye daldığınızı hatırlamazsınız bile.çünkü bu şekilde yaşanır orada.sorgulamak anlamsızdır. film kırlarda,vadilerde,boş ve vahşi doğada başlıyor,köy de gelişip ,kasaba-ilçe de sonlanıyor.bu akış yöre insanın gelişim çizgisini sırayla takip ediyor.gelişim insanların yaşama alanlarında ufak tefek değişiklikler yaratsada yaşayış biçimlerini fazlaca etkilemiyor.bin yıllardır süren ve dış etkenlere genellikle kapalı bu yaşama biçimi içinde evlerin yapısı,yolların kaplaması,araçların teknolojisi değişsede ağır ve ezici bir şekilde onlara hakim oluyor.doktorun son bölümlerde kasabada geçirdiği anlar ve diğer sahneler bu hissi rahatlıkla veriyor.otopsiye göre kafasına darbe alıp öldü diye gömülen şahısın aslında mezarında uyanıp ,toprak yutarak boğularak öldüğü anlaşılıyor.ancak doktor sıradan yaşam biçimlerini derinden travmatize edecek gerçeği, belkide sonucu değiştirmeyeceği için kayıtlara geçirmiyor. yüz yıllardır sakin ve kendi yolunda akan bu dere hep bu şekilde akacak.yaşanan trajediler,yıkım yaratabilecek olaylar, burdaki ölümle yoğrulmuş yaşam biçimlerini hiç bir şekilde akışının dışına çıkarmıyor.aslında filmde görülen herkes ölü.yaşadılarına dair hiç bir ip ucu yok.film adeta anadolu'nun bir köşesindeki doğayı anlatıyor.dağları,vadileri,ovaları ve orda yaşayan diğer canlıları.bu yöreyi bu şekilde anlatabilmek,bu şekilde perdenin karşısında oturan topluluğa hissettirebilmek olağanüstü. --- spoiler ---
evvela (bkz: üç maymun/#18809351) * zamanında büyük laf edip üç maymun'dan sonra nbc ile aramıza kalınn bir çizgi çizmiş idik -duvarda örmüş olabiliriz- .. lakin adam artiz olunca bir şans daha verelim dedik. iyi ki de vermişiz. seksen dakikası gece seksen dakikası* gündüz olan "san'at" filmi sanırım türkiye sinemasının en "dolu-popüler" zamanını yaşıyor, zira entel dantelin pek de sebil olmadığı bir salonda** izleyici sayısı hiç de fena değildi. nbc kendi diyalog klasmanında oldukça ilerlemiş, diyalogu en bol filmi anadolu'ya kısmet olmuş. iyi de olmuş. bu filmden sonra nbc ne çekse izlenir demesek de güzel film olmuş. gölge, ışık, ses, anadolu/köy, insan, doğa ve diyaloglar 150 küsür dakikalık filmin "sıkıcı" olmasına izin vermemiş. üzerine çok şey yazılır, çizilir. ki her izleyici bir yorum(cu) demektir. mümkün olduğunca yorumculardan bağımsız izlemeye çalıştığım için "piyasa"da dönen yorumlardan bihaberim lakin; fimi izlerken, ölüm üzerinden kadın-erkek nasırına öyle bir basılmış ki canı yanmayan eril -insanevladı deyip genelleştiredebiliriz- yoktur. resim sergisinde el çenede resimlere uzun uzun bakıp derin derin anlamlar çıkarımsayanların film/fotograf kareleri üzerinden de benzer bir anlam yüklemesi yapması mümkün olan bir film. kareler müsait. dizi dizi fotograf kadrajına "film-diyalog" takılmış gibi. son olarak; bir arkadaşım film için nbc sanatını konuşturmuş, çok güzel film adam yılmaz erdoğan'a bile oyunculuk yaptırmış daha ne olsun minvalinde bir yorum yapmış idi.. haksız da sayılmaz hani. * * (bkz: acı veren ölüm değil ölüm şeklidir)
http://www.cekmekaset.com/…-zamanlar-anadoluda.html
sinematografisi çok başarılı, yılmaz erdoğan drama oyuncusu değil, yalnız bu sefer nuri bilge ceylan karakterleri biraz fazla konuşturmuş, sanırım kendi de sıkıldı. * elmanın yuvarlandığı sahne de şunu aklıma getirdi: pink floyd - high hopes http://www.youtube.com/watch?v=bqvcmud3lfq
ankara üni. sbf öğretim üyesi murat sevinç'in hakkında çok hoş bir yazı yazdığı film. ilk defa sözlükte yayınlanıyor: bir zamanlar anadolu’da murat sevinç bazen birine anlatmak isteriz. anlatmak istediğimizi kimsenin bilmeyi isteyip istemediğini düşünmeden. içimize atarız. içimize atarız ve konuşmak istemeyiz; içimizde kalsın isteriz. üzer, canımızı sıkar, unutulmaz, boğazımızda yumru olur. yumru olur ve isteriz ki birileri, o gizlediğimiz yumruyu görsün, bilsin. içimize attığımız ve konuşmak istemediğimizi, başkaları da konuşmasın. ama kimse konuşmazken, herkes o konuşulmayanı dinleyip hak versin. eski arkadaşlıklar, köklü olanlar. alıştığımız insanlar. bunu yapabilenler oldukları için eskidirler ve ilişkiler köklüdür. yanlarında yürür, günleri birlikte geçirir ve her şeyi anlatma, sürekli konuşma gereksinimi duymayız. konuşmadan anlaşmayı öğrenecek kadar çok zaman geçirmişsinizdir. kimse kimseyi yormaz. sizi yormazlar. beklentileri yoktur. yıllar içinde sizden bir şey beklemeyecek kadar, “bir” olmuşlar. en çok onların yanında rahat edersiniz. yalnızca onların yanında, nasılsanız öylesiniz. bir film seyredersiniz. bilet alır, koltuğa kurulur ve tanımadıklarınızın, neden yaptıklarını bilmediğiniz bir görüntü ve diyalog silsilesine kendinizi bırakırsınız. bir toprakta, yüzlerini daha önce gördüğünüz, adlarını bildiğiniz oyuncuları konuşurken bulursunuz. ne mekân sizindir, ne hikâye ne kurgu. sizin olmayan her şey, size dokunmaya başlar zaman ilerledikçe. arada kalırsınız. benzerlikler bulursunuz. kızgınlık duyarsınız. kızgınlık duyduğunuz için üzülürsünüz de; hemen sonra. yerinizden kalkamazsınız. kalkmayı istemezsiniz. kimseyle konuşmak istemezsiniz. amma velâkin, içten içe boğazınızdaki yumruyu da birileri görsün, bilsin istersiniz. o anda, izlediğiniz filmin yönetmeni, oyuncusu, toprağı, ışığı sizin eski arkadaşınız oluverir, birden bire, nasıl olduğunu anlamadan. yönetmen sanki yanınızda oturur ve hiç konuşmadan anlaşırsınız. birbirinizi yormadan. oyuncular tanışınız olur. bir şey söylemediklerinde ne anlatmak istediklerini anlarsınız. bakışlarından, sigarayı tutuşlarından, savurdukları küfürden, kılık kıyafetlerinden, kirli sakallarından, yorgun yüzlerinden. mekân anadolu’dur. ama söylemeseler de olur. çünkü o bakış ve sigara, o hikâye zaten coğrafyayı anlatır. arabalar vardır filmde. bir de farları. arabaların yolda kaldırdığı toz ve taş, farın göz alan, toprağı aydınlatan huzmesi, ışıkta uzaktan uzağa ilerleyişi, başka toprakta olmaz. içindekiler de toprak gibidir. sert, dertli, çıkarcı, vicdanlı; hepsinin vicdanı biri için kanar. o birini görmezsiniz. hiç görmediğinizi tanırsınız, azar azar. size tanıtmazlar, anlatmazlar; anlarsınız. bir adam; serseri kılıklı. biri diğer adamı öldürür. yanında pek saf başka bir adamla. bu dünyayla ilgisi olmayan nedenlerle. ülkeyle, hukukla, düzenle ilgisi olmayan nedenlerle. olsa olsa toprakla. ama öldürdüğü yeri, yani “olay yerini” göstermek zorundadır “devlete”. neden öldürdüğünü anlatmak zorundadır; polise, doktora, savcıya. gerekçesi her neyse; katil, gerçek dünyayla tanışmak zorundadır. konuşmaz. konuşmak istemez. başı eğiktir. bakar yalnızca. pişman mı değil mi, bilinmez. hayat ona da adil davranmamış. arabada, arka koltukta, başka şeyler konuşulurken çevresinde, bakar yalnızca. önüne. sabit. kızgın bir yüzle. sevdiğini düşünür; çocuğunu da herhalde. bir tek kendisini umursamadığını anlarsınız o bakışlardan. başına her ne gelecekse, istediği için gelecek. ama istediğini, seçmediğini bilir. başka türlü o kadar sert nasıl bakar insan önüne? gerçek dünyayı kuranlar da o gerçeklikle boğuşur. ve kendilerine dayatılanla. hepsinin vicdanı; o katilden, o yoldan, o fardan, yoldaki çeşmelerden, konuştukları, gevezelik ettikleri o insanlardan ayrı bir yerde, oluk oluk kanar. gece yolculuğunda, her biri kendi hikâyesini, insanı dehşete düşüren yalnızlığını yaşar. mızmızlanmadan. olgunlukla. konuşurlar. akılları konuştuklarında değil. hepsi, olmaması gerektiğini düşündüğü bir yerde ve hiç birinin gidecek başka yeri yok. katil, sesini duymadan tanıdığımız maktulün gömüldüğü yeri bulamaz bir türlü. belki bulmak istemez. polis, gözlerini kapar vazifesini yaparken; ama hak ettiği yerde değildir; milyonlarcası gibi. sonra anlarsınız, evde ilaç bekleyen bir çocuğu var. katlanmayı ve sevmeyi görev bildiği bir çocuk. pek ciddiye alınmaz çevresince. mecburi bir saygı ve acımayla karışık bir sevgiyle karşı karşıya. yaşadığı yerde, sevgi de saygı da o toprağa özgüdür. anlamaz; kim kurnaz, kim iyi, kim kötü, kim arkasından konuşur. ne yapsın, kurduğu ilişkiler de kendincedir işte. yaşamı, toprağı kazan kürekçiler, kasabanın suçluları ve çıkarcılarıyla çevrili. katile çok kızgındır ama sonunda insan olduğunu düşünecek kadar yufka yürekli ve en az onun kadar çaresiz. doktor, kederli. otopsi yapmak için orada. aklı ne otopside ne çevresinde. mecburen dinler insanları; başkası olmadığı için. boşanmış. bilinemez nedeni. kendi de bilmiyordur belki. bildiğimiz, unutmadığı. sevdiğinin pırıltılı fotoğraflarına bakar, dünyasında parlayan hiçbir şey yokken. yapayalnız bakar çevresine, insanlara, konuştuğuna. savcıyla konuşur en çok. savcı, doktorla konuşur en çok. en çok birbirleriyle konuşurlar. konuştukça kim oldukları çıkar ortaya. savcı, kendisini temize çıkarmaya çalışır sanırsınız; doktor ile. sanırsınız ki istediği, yaşamak zorunda kaldığı bırakıp gidemediği şu yaşamı, daha da yaşanmaz olmasın. vicdanı kanamasın artık. doktor, daha da kanatır. savcı’nın elinde ne kaldıysa geriye bu hayatta, alır elinden. savcı’nın yalanla, yalana inanarak katlanılır kılmaya çalıştığı yaşamını daha da ağırlaştırır, koyultur. öyle sanırsınız. kolay mı vicdanla boğuşmak. sonunda anlarsınız ki savcı’nın isteği, vicdanını temize çekmek değil o vicdana kaybetmek. kaybeder. arada, bir köy çıkar karşınıza. her şeyin tanıdık olduğu bir yer. muhtar çıkarcı. o çıkarcılıkta bile çaresizlik gizli. muhtar’ın hayatı, anlattıkları, talepleri, konuşması, mimikleri; tümü, diğerlerinin yaşadığı boğucu yaşamın sağlaması. o muhtar var olduğu için hepsi o toprakta ve onlar o toprakta öyle hayatlara mahkûm olduklarından, muhtar başka biri değil. kızı çok güzel muhtar’ın. çok güzel ve taşıdığı lamba kadar ışıklı, saydam. tümünün yaşamında bir kıvılcım olabilir o yüz. oluyor da. yitirdiklerini hatırlatıyor; her birine, başkasını. kısa bir süre, çok kısa. o kadar kısa ki belki hiç silinmeyecek izi. güzel, yalnız, sarı, tozlu topraklar. eski araba. far ışıkları. uzakta, belli belirsiz. yavaş yavaş aydınlanan gökyüzü. altında; kederli, vicdanları ağır, yalnız, çok yalnız ve acı çeken insanlar. sevmişler, olmamış. denemişler, olmamış. hata yapmışlar, ödenmiş. ödemişler, bitmemiş. iyiler, kimse bilmemiş. yaşıyorlar. bakıyorlar. anlıyoruz dediklerini. yönetmen ve oyuncular, eski ve küflü arkadaşlıklarımız gibi; anlatmasalar da biliyoruz dertlerini.
gittik, gördük hatta yaşadık bu filmi. sahiden yaşadık yani. pek de umut beklemeyerek girdiğim bir filmin beni bu kadar etkilemesi gerçekten ilginç bir deneyim oldu. gurur duyduğum, bir türk filmi.
kişisel olarak çok sevdiğim bir yönetmen olan nuri bilge ceylan'ın son filmi. filmi izlemeden önce kritik-eleştiri okumadan filme bir arkadaşımla gittim. bu yorumu da daha objektif olabilmek adına üç gün gecikmeyle yazıyorum. bitmek bilmeyen yarım saatlik reklam ve film tanıtım kuşağından sonra resmen filmin ortasına düştüm diyebilirim. karanlık içindeki farlar, sigara muhabbetleri, kadınlarla ilgili muhabbetler, köyde rüzgarda yuvarlanan plastik bidon, çeşmelerin arkasında ceset aramalar, yorgun yüzler-bıkkın ruhlar...ve nice detayların güzel-karanlık görüntülerle süslendiği filmin nasıl bittiğini anlayamadım açıkçası...bir de çok güldüm bazı diyaloglarda...hatta başlarda tuttum kendimi ama baktım ki benle beraber o seanstaki 50-60 kişi de koptu. oyunculuklar bence iyiydi ve hatta bazıları çok iyiydi. filmle ilgili çok şey yazıldı burada bir çoğuna imza atarım ama galiba cesedin yanına kavunların atıldığı sahne sanki günümüzün "senin derdin sana benim derdim bana" anlayışını yansıtıyordu. görüntüler her nbc filminde gibi şiir gibi aktı geçti. sevdiğim filmleri defalarca izlemeyi severim ve bu film de kesinlikle o filmlerin başında gelecek.
film gereksiz uzun falan filan dangozlar bir yana, bu kadar yüksek bütçeyle nasıl bu kadar çok hata yapıldığını anlayamadığım film. yönetmenin tarzı bu falan diye gelmeyin. daha ilk araba sahnesinde, bu hataya düşer mi dedim sesçi arkadaş çat diye düştü, "komiser mükremin çıtır, karısıyla cep telefonundan konuşurken karısı telefonu kapattığında ev telefonu sesini duyuyoruz. ya bu ıvır zıvır bi hata ama 330.000€ hibe almışsın bunu yapma, doktor'un odasındaki sahnede devamlılık tam bir felaket. muhtemelen nbc bir tane süper kamera almış, tüm filmi de onunla çekmiş istemiş, bu yüzden her cut'ta farklı bir açıdan devam ettik. doktor şehirde dolaşırken bir yerler ıslak, bir insanlar toz süpürüyor, bir hava günlük güneşlik.. teknik olarak bu tarz hatalar çok fazla. gelelim karakterlere, filmde 6-7 tane toplumsal tip yaratılmaya çalışılmasına rağmen, bence muhtar ve şakir dışında hepsi son derece yapay kalmışlar, cihangir'den bakınca belki bir taşra savcısı, doktoru, komiseri, astteğmen'i, memuru böyle gözüküyor olabilir, film içinde sırıtmıyor da olabilir, lakin filmi süper gerçekçi bir taşra tasviri olarak gören arkadaşlar bir daha düşünsünler bence: --- spoiler --- bir tane taşra komiseri düşünün, tırsa tırsa kasabanın doktoruna tırsa tırsa "doktor bey sabah gelsem de, benim oğlanın ilaçlarını yazsak." var mı böyle bir komiser tanıyan bilmiyorum ama benim aklımdaki taşra komiseri tiplemesi, doktor sabah müstahdemle benim çocuğun reçetesini gönderirsin tamam mı koçum" der. gelelelim kaymakama, yılıştıkça yılışan muhtar tiplemesi mevcut, bunu biliyoruz, velhasıl öyle yumuşak savcı tiplemesi benim zihnimde yok, tamam canım muhtarım, kayamakamla konuşurum, senin işi de hallederiz, şakir'le diyaloğu desen aynı biçimde... taşra savcısı dediğin 8 taşak kuvvetinde bir adam teorik olarak, her gelen adama belediye başkanı muamalesi yapıyor. kenan'ın kardeşi ise tam bir reklam karakteri, allah'ın unuttuğu bir köyde bile hurimsi bir kız tarafından coca-cola servis edilebileceği dışında hiçbir işlevi olmayan bir karakter. bir de abidin var tabi, cesetin bulunduğu mekana kadar, köydeki yemekte olsun, diğer arama çalışmaları sırasında olsun bu adamı gören oldu mu? olduysa 5 puan, bir anda elinde, kamera'yla, iskemleyle ve lap-top'la adeta gökten düşüyor. bu adam nedir, kimdir, o an o sahnede öğreniyoruz. herkese eşit ama savcıya biraz daha eşit davranan kahraman türk askeri ise, biraz gülelim diye konmuş heralde, "ama o düz mantık asker kimliğinin eleştirisi yaa" diye gelmeyin. o askerin eleştirisinin nasıl yapılacağı kosmos'ta gayet güzel var bence. gelelim doktor'a, elbette yönetmenin eşi kontenjanından, ebru ceylan'ın çektiği fotoğraflardan oluşan çocukluğundan bugüne doktorun hayatı adlı slayt şovu niye izlediğimize anlam veremeyenlerdenim. belki de "nbc'nin fotoğraf gibi film yapıyor ağbi" eleştirilerine bir göndermedir, bilemem. evet doktor çok yalnız, boşanmış, her şeyden kopmuş, kimseyle temas etmeyip, flaneur edasıyla taşrada gezinmek isityor, o yüzden telefonla konuşurmuş gibi yapıp, kimseyle muhattap olmadan hastaneye dalıyor. velhasıl, bu doktor 3-4 katlı hastanedeki tek doktor galiba, olay yeri incelemeye gidiyor, otopsi'ye giriyor, psikiyatri için yeşil reçeteye ilaç yazıyor, taşraya sıkışmış devlet memurlarına psikolojik terapi yapıyor, hayatı dibine kadar sorguluyor, ve ona yardım eden bir tane hemşire, 4 kişi için kocaman kazanlarda yemek yapan bir aşçı, bir de şakir var. --- spoiler --- karakterlerin dışında, bir de elma ağacı sahnesi var ki; --- spoiler --- stalker'ın ünlü dere sahnesine gönderme olmakla beraber http://www.youtube.com/watch?v=kzkavl_qx_y, tarkovsky'nin tüm dünya tarihini anlattığı bir sekansa karşılık biz bulanık bir derede çürümekte olan 3 elmanın yanına düşen yeni bir elma görüyoruz. artık bu toprakların tarihi de böyle bulanık mı demek istiyor, yoksa herkes debelenir debelenir çürür gider mi demek istiyor... hepsini mi demek istiyor bilemedim, ama filmdeki hoş sekanslardan biriydi. --- spoiler --- şimdi filme giydirdi, giydirdi kalktı gitti demesinler, ne olursa olsun bu ülke için iyi bir film, lakin iyi bir pr çalışmasının ve sponsorların gücüyle hiç kimsenin birazcık bile eleştiremeyeceği bir insan olabiliyorsunuz. velhasıl, kareler sanat işi, ciddi bir emek var, ciddi bir sermaye var, filmin çıkış tarihi uzadıkça uzamış bari şu ıvır zıvır teknik hataları yapma.
nuri bilge ceylan'ın gerçeği çekebildiği olağanüstü filmi. abidin dino mutluluğun resmini yapabildi mi bilemem ama nuri bile gerçeği kamera kadrajına sığdırmayı başardı!
film hakkında söylenecek olumlu/olumsuz bir dolu şey var elbette. fakat benim ilk elden ve bir çırpıda söylemeden edemeyeceğim şey şudur; film ödül almış, almamış umurumda değil ama, köydeki yemek sahnesindeki muhtar ve onun sıfır çapak oyunculuğu, of of off... olmak tabir edilen geniş bir kavram var oyunculukta ta eric morris'den başlayan. işte o performans bütün kuramın net bir tezahürüdür.
gittim, izledim. ve her nbc filminden sonra aklıma gelen o cümle takıldı aklıma; - silebildiğin kadar yazar, kesebildiğin kadar yönetmensin. bu filmin 160 küsür dakika olmasına değil eleştirim. 300 dakikada olabilir gerektiğinde. içi doldurulmamış bir uzunluk var tüm nbc filmlerinde. fotoğrafçılıktan gelmenin nbc için ciddi bir dezavantaj olduğuna artık ciddi ciddi inanmaya başladım. yakaladığı karelerin başarılı olduğu su götürmez ama her karenin gereğinden çok daha fazla şekilde ekranda kalması kişiyi filmsel zamandan uzaklaştırıyor. o uzaklaşma anını ise çok net yakalıyorsunuz salonda. birisi telefonuna bakıyor, diğeri öksürüyor, bir başkası oturma pozisyonunu değiştiriyor. sonrasında ise gerçek zamanın akıcılığına tekrardan kapıldığınız için filmden uzaklaşıp yabancısı olmaya başlıyorsunuz. filme baktığım zaman gördüğüm çok net bir şey var. bu film 120 dakika olsaydı da aynı şeyi anlatabilirdi. bunu yaparken ne karakterlerin derinliğinden kaybederdi ne de anlatacağı hikayeden uzaklaşırdı. oyunculardaki çapaksız, duru durum maalesef yönetimde yok bir kez daha. oyuncular tüm oyunculuk egolarından kurtulmak için ellerinden geleni yapmışlar. bu bir yönetmen başarısıdır. bunu yadsıyamam. ama tüm bu yalınlık çabası sonrası önümüze gelen uzun ve ağdalı planlar o yalınlığa alenen tecavüz ediyor. bu kafası karışık durum film boyunca devam ediyor ve film bir türlü belli bir eksene oturmuyor. eski nbc filmlerinden uzaklaşmaya çalıştığı kesin. ama yeni yola da oldukça mesafeli. köklere bağlı bir yenilik değil bu. tam bir kafa karışıklığı. her baharattan bir tutam koyunca maalesef istenen rahiya yakalanamıyor. aynı bu filmde olduğu gibi. filmde kimi yerlerde kullanılan ve özellikle son dönem sinan çetin filmlerinde görülen çöp konuşmalar fazlasıyla eğlenceli. propaganda filmini seyredenler fazlasıyla aşina oldukları çöp konuşmalarla dolu sahneler yakalayacaklar filmde. burada enteresan olan en iyi oyunculuğun bu tarz konuşmaların olduğu iki sahnede yakalanması. bunlardan biri bana göre efsane olmaya aday muhtarın sahneleri. senaryo yazarlarından da olan ercan kesal tek kelimeyle muhteşem oynamış. her haline, her konuşmasına, her hareketine hayran bıraktırıyor. ya babası muhtar ya da kendisi bir dönem muhtarlık yapmış diye düşünebilirsiniz. olamaz böyle temiz bir performans. bir diğeri ise otopsi sahnesi. sahnenin tamamı değil ama doktorun yardımcısının mekandan ve saymandan şikayet ettiği sekansta inanılmaz temiz bir oyunculuk var. bu iki sahnenin temel özelliği ise hiçbir şey hakkında olmaları. kısacık olmalarına rağmen karakterler hakkında gayet temelli bilgiler sunuyorlar. mikroda yaşanan bu başarı ise maalesef bu uzunluğa rağmen makroda yok. ne doktor, ne savcı ne de polis karakterleri bu kadar temiz ortaya çıkmamış. bir dolu soru işaretleri var ve bu soru işaretlerinin bilerek bırakılmadığı izlenimini alıyorsunuz filmden çıktığınız zaman. tiplerden - muhtar ve otopsi yamağı - kocaman karakter tahlilleri almışken asıl karakterlerin belirsizlik içinde bırakılması filmin uzunluğuna rağmen aceleye getirilmiş olduğu izlenimini veriyor seyirciye. oyunculardan isim isim bahsetmeye gerek yok. herkse tüm güçlerini ortaya koymuşlar film için. yönetmeni önemsedikleri ve projede olmak istedikleri çok belli. taner birsel ve yılmaz erdoğan. bu zamana oynadıklarının dışına çıkmak için uğraşmışlar ve bunu ortalamanın üstünde başarmışlar. filmdeki asıl başarı ise yan cast. muhtar ve otopsi yamağı daha önce de söylediğim gibi tek kelimeyle muhteşemler. ercan kesal ve ismini bilmediğim için binlerce özür borçlu olduğum diğer oyuncuya sonsuz saygılar. başlangıcı nbc filmlerine göre oldukça radikal ama bitişi tam bir nbc filmi. aradaki hız farkının sebebi ise yılmaz erdoğan. o sahneden her çekildiğinde hız bıçak gibi kesiliyor. bu söylediklerimden sıkı bir aksiyon filmi temposu fikri oluşmasın kimsede. nbc normlarına göre konuşuyorum. diyaloglu ve temposu nispeten yukarıda olan sahnelerden sonra kesilen hızın bir seçim olduğu varsayımından yola çıksam bile bu filmin herhangi bir eksene oturmadığı gerçeğini değiştirmiyor maalesef. bu sahnelerin sonunda ortaya çıkan yılmaz erdoğan'ı gördüğünüzde yıllardır görmediğiniz amcanızı görmüş gibi hissediyorsunuz. bu insanı filmden uzaklaştıran bir başka mevzu. daha önce de söylediğim ne yaptığını bilmeme durumunu en net betimleyen de zaten bu hız sorunu. kafası karışık bir yönetmenin geçiş dönemi eseri olduğunu varsaymak sanırım en iyisi. tarkovski'ye saygı duruşu niteliğindeki elma ve çalılık sahneleri ise sinefiller için ufak bir kaçamak olmaktan öteye gitmiyor. bundan sonra gelecek nbc filmi şu an için önemli olan. eğer ki o filmde bu filmdeki eksiklikler ortadan kaldırılırsa ve nbc kabuğunu kırmak istediğini ve hatta kırdığını ortaya koyarsa o vakit bu filmin tüm defoları anlaşılır hale gelir. eğer bu dediklerim olmazsa bir zamanlar anadolu'da nbc filmografisinde arafta duran bir film olarak yerini alır.
yazdıklarım, film hakkında az buçuk spoiler içerir. bu filmden kendi heybeme dolanları şöyle açıklayayım: --- spoiler --- daha önce nuri bilge ceylan filmi seyretmediğim için bu filmin akışını biraz ağır buldum. ağır ilerliyor film. bakınız sıkıldım demiyorum, sıkılmadım ama sahneler çok uzundu. örneğin daha filmin başında uzaklardan yılankavi yolları ağıraksak geçip çeşme başına gelen araba sahnesi gereksiz uzundu. o an içimden: "ulan dakikalar geçiyor ne göstereceksiniz geriye kalan zamanda, az çabuk olun," diye düşündüm. örneğin elmanın ağaçtan düşüp dere boyunca yuvarlanması sahnesi. yuvarlan babam yuvarlan bitmedi yolu. üstelik ben gidip maktüle çarpıp da durur diye düşünüyordum ki öyle bir şey olmadı. kısacası filmle ilgili söyleyebileceğim, sahnelerin çok uzun olduğu. ha bu nuri bilgi ceylan'ın uslubuymuş, onu da yeni öğreniyorum. saygı duymak lazım. sahnelerin uzunluğuna rağmen edebi bir anlatımı vardı filmin ve dediğim gibi sıkıcı değil, bilakis sürükleyici bir film. aslında hikayesi de zengin, polis, asker, savcı, doktor ve düşük dereceli memurlar bir arada. daha zengin bir senaryo da çıkabilirdi hani. oyuncu peformansları muthişti. yılmaz erdoğan çok doğal, tipik iç anadolu memurunu çok başarılı yansıtmış. ama yan rollerdeki, hatta figüranlardaki oyunculuk performansına şaştım kaldım. muhtar amca, hastanedeki aşçı, otopsideki kasap diyalogları ne de güzel kotardılar öyle. bu da yönetmenin başarısı herhalde. son söz, filmdeki yan hikayeler zayıf kaldı bence. intihar eden eş, doktorun boşanması, amirin karısı vb...çok afaki kaldı. belki flashback'lerle zenginleşebilir miydi? yönetmenin uslubuna aykırı demek ki. sonuç: film güzel, gidin, görün. bu film, roman okuyanların daha çok hoşuna gidecektir (alt metinleri okumak adına). dip not: muhtarın evinde yemekteki eşekçi muhabbetinin aynısı ya da bir benzeri yanlış hatırlamıyorsam vizontele'de de vardı. belediye başkanı, yardımcısı, kalem müdürü, ezik sekreterin de bulunduğu yemekte böyle bir muhabbet dönmüştü. bu yüzden bu sahnenin filme yılmaz erdoğan tarafından eklenmiş olabileceğini düşünüyorum. --- spoiler ---
aşkı, ihaneti, cinayeti her bişeyi son dönemlerin popüler türk filmlerinin aksine beyoğlunun ara sokaklarında değil anadolu'nun ücra köşelerinde yaşatan, korku filmi havasında sherlock holmes hikayeleri tadında bir film. --- spoiler --- doktor karanlık kuytu köşelerde çişini yaparken çakan şimşeğin aydınlattığı taşlardaki oymalar, aniden çalan telefonlar, muhtarın kızının gözlerini kocaman aça aça camdan öcü gibi bakması şöyle bir gerdi açıkçası. sonunda otopsi sahnesi ve doktorun yüzüne fışkıran kan da tuz biber oldu. filmdeki en gereksiz gibi görünen detay bile aslında başka bir sahnedeki sorunun cevabını verir nitelikteydi. en güzeli de savcının "bir arkadaş"ının başından geçen hikayeyi film boyunca her fırsatta doktorun eee sahi o kadın neden ölmüş tarzı soruları ile parça parça öğrenmemizdi. yol boyunca katil kendi derdine yanarken arabadakilerin manda yoğurdundan bahsetmesi, muhtarın evindeki yemek sahnesinde muhtar köyün önemli sorunlarını anlatırken konunun birden koyun etinin lezzetine gelmesi, otopsi sahnesinde burnuna sigara sokup ağzından çıkaran ilüzyonist adamın öylesine ciddi bir durumda bile elektrikli testerenin iki saatte şarj olduğunu anlatıp daha yeni aletler aldırmadığı için sayman'a saydırması ve ceset kaldırılıp arabanın bagajına yerleştirilirken arapın kavun derdinde olması, hayatta ne kadar önemli ve ciddi olaylar olursa olsun anlamsız diyalogların devam ettiğini ve bir yerden sonra herkesin kendi derdinde olduğunu gösteriyordu. ceseti çıkardıkları sahnede adam orda elleri kolları bağlı ölü bir halde yatarken savcının clark gable'a benzediğinin onaylanması üzerine keyiflenip bıyıklarını düzeltmesi de içler acısı bir umursamazlık sergiliyordu. bir adam ölüyor, bir kadın ve küçük çocuğu ardında kalıyor, ceseti aramaya giden ekipten polis ve savcı sadece işini yapan aslında hayatını devam ettiren ve kendi hayatının derdinde olan birer görevli sadece... gerçek de bu. orada elleri kolları bağlı yatan, yalnızca bir beden. ve onların görevi de onu bulup neden öldüğünü öğrenmek. savcı kendisi yüzünden intihar eden karısının ve bunu bunca yıldır anlamamış olmasının derdinde, polis hasta çocuğuna mı yansın karısıyla herkesin içinde yaptığı telefon görüşmesinde işittiği azarlara mı gerilsin bilemiyor... katile, maktüle, ve geride kalanlara karşı tek insani duygular hisseden ironik bir şekilde sadece doktor oluyor. ironik diyorum çünkü doktorlar her hastalığın her derdin daha da beterini bildikleri gördükleri için ne kadar hasta olursan ol, ne kadar ciddi bir rahatsızlığın olursa olsun tamam yok bişey derler, kusuyo musun ? ateşin mi var ? dokununca acıyo mu ? hıh tamam o zaman önemli bir şey değil… --- spoiler --- oyuncuların nefes almasından göz kırpışlarına dek her şeyi gerçeğine yakın bir yavaşlıkta izlediğimizden ötürü kimilerine sıkıcı gelse de izlediğim en hızlı ve en sürükleyici nbc filmiydi.
film şahaneydi gerçekten çok beğendim de.. arkadaş filmin ikinci yarısında bir yerden sonra her sahne son yazacakmış gibi hissediyorsunuz. uzak çekimler falan diğer filmlerde klasik bitiş sahnesidir ya, yemin ederim sonlara doğru şunun gerginliğinden filmin tadını çıkaramadım. neyse lan süper filmdi. doktorun hikayesini öğreneydik iyiydi be.
nuri bilge ceylan'ın türk milletinin ciğerini okuduğunun göstergesidir.bir de doktorun arapla konuşurken okudugu şiiri ve ceset bulunduktan sonra arapla komiserin halay ve halaybaşı olmak üzerine yaptıkları muhabbetleri yazarsa birileri süper olur ben tam hatırlayamadım.
--- spoiler --- (bkz: weber kastı) --- spoiler ---
senin benim gibi adamlar sevmez bu filmi. sabahları pencere gagalayan kuş, kafasını siker senin benim gibi adamların. "o mükemmel kuş, bana bir hediye vermişti, bana tanrıyı hatırlatmıştı, sabahın en güzel saatinde ne büyük onur! ne büyük gururdu beni uyandırman..." diye methiye dizer başkası belki. ama senin benim gibi adamlar methiye dizmez o kuşa. düşünmez böyle şeyleri. "kuş uyandırdı sabahın köründe amını siktiğimin yerinde" der, kızar. senin benim gibi adamlar gördüklerini yorumlarlar, görmediklerini, görmeye çalıştıklarını değil. senin benim gibi adamları etkilemez bu film. çünkü senin benim gibi adamlar zaten bu filmdeki hayatın bir şekilde içindedir, aynı diyalogları filmde tekrar görmek istemez. senin benim adamın köyünün muhtarı da aynen bu filmdeki gibi konuşur, babası da çocuklarını bu benim 2 numara 3 numara diye tanıtır arkadaşlarına. senin benim gibi adama pek uzak değildir böyle şeyler. böyle şeylerden burnunun dibinde olduğu için etkilenmesi için hiçbir sebep yoktur. senin benim gibi adamlar tanıdığı yeni bir araba alınca camından kafayı sokup, "kaç basıyo lan ehe" bu diyen adamlardır. araba kullanırken sokakta arkadaşını görünce arabayı üzerine doğru süren adamlardır. onun için senin benim gibi adamlardan elmanın ağaçtan düşüşüne fantastik yorumlar getirmesini bekleme. senin benim gibi adam biri yanında bundaki mucizevi olayı anlatsa, elini havaya kaldırır "la oğlum hay amına koyayım düştü işte elma ne var lan bunda, ne abarttın" der. belki de senin benim gibi adamlar zaman zaman o kadar düşünmüştür ki bazı şeyleri, elmanın dipdiri olmasına rağmen ağaçta tutunamayıp çürüklerin yanına düşmesini, "hayat ne kadar ani, ölüm ne kadar gerçek" diye yorumlayacak pek hali kalmamıştır. elbette bu demek değildir ki senin benim gibi adamlar sinemadan sanattan anlamaz. koy önüne cüneyt arkın filmi bak nasil gözünü kırpmadan izliyor, nasıl şaha kalkıyor bazı sahnelerde nasıl da parlıyor gözleri. senin benim gibi adamlar aslında yorgun adamlar olur. yorgun adamlar bazı şeyleri düşünmek istemez. düşünemediğinden değil lan. düşünmek bir tek sana mı mahsus amına koyayım? tamamen düşünmek istemediğinden. gereksiz bulduğundan. saçma bulduğundan, zaten bokun tam ortasında yaşıyorken, başkasının sik gibi hayatının umrunda olmadığından. bu yüzden sanma ki senin benim adamlar bu filmi oyle sik gibi 2 saat izler bir bok da anlamaz. senin benim gibi adamlar da görür doktorun o içinden çıkılamaz yalnızlığını ama düşünmez işte bunu, senin benim gibi adamlar da görür savcının bahsi geçen kadının kendi karısının olduğunu doktor anlamasın diye bakıp mal mal sırıtımasını. o da onlar gerzek sırıtışta yatan "aman çaktırmayayım eheh eheh" ifadesini. o hilekar, utangaç, sevimsiz duyguyu senin benim gibi adam bilmez mi saniyorsun? hafife alma senin benim gibi adamları. senin benim gibi adam içki içtiği anlaşılmasın diye tuvalete gitmeden hemen babasinin yanına oturan adamdır. babası kokuyu alıp, "lan acabaa??" ikilemine düşmesin “yok canım içki içse dibime kadar sokulmaz herhalde” desin diye. film kültürü olmayan, sanattan, sahneden, duygusallıktan hiç anlamayan hödükler olarak görme senin benim gibi adamları. çünkü senin benim gibi adamlar da filmin başındaki yoğurt muhabbetindeki o samimiyeti hisseder. sadece ifade etmez. çünkü zaten samimiyetsiz ortami zaten sevmez, o samimiyete bir ozlemi yoktur senin benim gibi adamin. tabii ki filmin sonunda çocuğun futbol topuna vurduğu an içinden şeyler kopar, ama bunu görmeye gitmemiştir işte oraya. bundan sayfalarca anlatılacak şeyler çıkarmaz. bunu doğal bulur, bu doğallığın sinemaya yansımasını, harikulade, etkileyici! muazzam! müthiş falan bulmaz. senin benim gibi adamların arkadaşlarıyla gün aşırı mutlaka gittiği fiks bi mekanı vardır ve o mekana böyle kamera sokulmasından haz etmez. hele oradaki tüm o sikten götten muhabbetlerden sanki çok bir bokmuş gibi, keyfi yerinde adamların anlam çıkarıp, methiye dizmesine hiç katlanamaz. insanlar görmedikleri, bilmedikleri, hayal ettikleri, farklı dünyaları görmek isterler sinemada, televizyonda. herkesin en sevdiği film aslinda bir yerde en buyuk özlemidir. ya da yüzleşemediği en buyuk korkusudur. onun için senin benim gibi adamlar, bir filmi beğenmiş olmak adına gördükleri şeylere ekstradan, uyduruk anlam yuklemeye çalışma çabasından hoşlanmazlar. nuri bilge ceylan filmleri zaten bu tarz olur diyorlar, senin benim gibi adamlar hangi yönetmenin ne tarz film çektiğini bilmez. onun icin eğer senin benim gibi bir adamsan haybeye izleme bu filmi. sana farklı bir şey anlatmayacak çünkü. sıkılıp duracaksın, rol de kesemeyeceksin çıkışta şöyle filmdi böyle filmdi diye. onun için hiç gitme gel bi clint eastwood filmi takalım, atlarımızı sürelim batıya doğru, ödül avcısı olalım. senin benim gibi adamların içinde bir kovboy vardır.
nedendir bilmem film arasında öyle bir sigara içme isteği uyandı ki bende ankamall afm sinemasında sigara içilecek bir alan olmaması beni üzdü. lise yıllarında olduğu gibi tuvalette sigara yakmama sebebiyet verdi film. filmin ilk sahnesine değinecek olursak kurduğum hikaye şu şekilde; --- spoiler --- maktulümüz kasabanın tabiri caizse hovarda bir abisidir. bunu ilmin ikinci yarısında doktorun çorba içerken bulunduğu mekanda duyuyoruz. rakı masasında yaptığı hovardalıktan bahseder katilimize ve onun kardeşine. katilimiz onu pür dikkat dinler. racona göre rakı masasında altta kalmamak için kendi kaçamaklarını anlatır ve rakınında tesiriyle katil maktülün karısıyla olan ilişkisinden bahseder. o anda film kopar. aldatıldığını öğrenen maktul ile katil ve kardeşi arasında bir kavga başlar. maktül ikiye karşı tek olduğu için* etkisiz hale getirilir ve öldürülmek için kasabanın dışına çıkartılır lakin ne küçük kardeş onu öldürebilecek cesarete sahiptir ne de katil. o yüzden domuz bağı ile elleri ayakları bağlanıp toprağın altına diri diri gömülür. savcı katile maktülü neden domuz bağı ile bağladığını sorduğunda ise 'arabaya sığmadı' der ama tüplü şahin'in arkasına maktül pekte zorluk çıkartmadan sığar. ben dikkat etmedim ama bir arkadaşım söyledi, katil kardeşine bir yerde 'sus' diye kızıyor. bu da asıl katilin kardeş olduğunu bize gösterebilir. çünkü ortada direk bir öldürme yoktur*. domuz bağı ile maktülü düğümleyen kim ise katil odur. devamında da katil gidip teslim olur. belkide kardeşine bir şey olmasın diye suçu üstüne alır ama kardeşininde olayla bağlantısı olduğu anlaşılır ve olay yerini aramak için savcı eşliğinde yola çıkarlar. kardeşi hep geri plandadır. aynı arabaya bindirilmez. katil ve polisler olay yerini gezerken kardeşi jandarma ile birlikte arabaların yanında bekler. tabi bu yazdıklarımın hiç birinin doğruluk payı yoktur. inanmak isteyene. --- spoiler ---
the new york times gazetesinde hakkında çıkan yazıda tek kelime ile "büyük" film yazılmış olan film. http://www.nytimes.com/…nuri-bilge-ceylan.html?_r=2
nuri bilge bu ülkeyi iyi tanıyor, çok çok güzel bir film. http://sarikent.blogspot.com/…idecek-bir-yerin.html
ilk 3 günde 18 bin kişinin izlediği film. linkte bu rakamın üzerine yazılmış bir yazıyı okuyabilirsiniz: http://gurkanhacir.com/…filmleri-neden-gise-yapamaz
filde muhtar'ın kızını canlandıran oyuncu selena dizisindeki çocuklardan biriymiş. sen ne ara bu kadar büyüdün evladım? (bkz: cansu demirci)
(ara: fotograf)
nuri bilge ceylan sinemasına profesyonel gözle bakıp beğenen, fakat izleyici olarak fazla keyif almayan şahsımın; hem profesyonel anlamda hem de izleyici olarak oldukça beğendiği film olmuştur. son dönem türk sinemasının en iyi 10 yapımından biri olduğunu düşünüyorum. ilk olarak şunu söylemek isterim; türkiye'de bugüne kadar kameradan ışığa tekniğin en iyi kullanıldığı filmdir bence. hele o nasıl bir ışık kullanımıdır. bırak türkiye'yi dünyada yönetmenlere ders olarak okutulması gereken bir ışık kullanımı. oyunculuk ve senaryo anlamında da nbc, ercan kesal'ın ve eşinin desteğiyle iyi bir iş çıkarmış ve sanırım bir de mesaj vermiş. "anca görüntü çeker o fotoğrafçıdır" diyenlere hem güldürebilen hem de gerçekten hüzünlendirebilen ve bir nbc filmine göre oldukça derli toplu ve beğenelim beğenmeyelim filmin ziyadesiyle merkezinde duran senaryosuyla kendi adına oldukça değişik ve yenilikçi bir iş çıkarmış. en ama en önemli noktası şu ki; beğen ya da beğenme felsefi altyapısı bu kadar kuvvetli bir nbc filmi izlememiştim. kastım şu, filmin suça veya cezaya veya taşraya ilişkin söylediklerini yersiz, yanlış veya sığ bulabilirsiniz. ancak dikkatli izlemişseniz üzerine konuşturan ve tartıştıran bir film bu. özellikle hikayedeki sırlarla, izleyiciye bırakılmış ayrıntılarla, göstergesel olarak çok boş olmayan ama neye işaret ettiği kesin olmayan birçok noktasıyla bence çok başarılı bir derinliği olmuş filmin.. filmin eksikleri de var muhakkak. öncelikle bazı yerlerde kara mizaha ve kahkaya fazla mı sığınılmış diye sormuyor değil insan. ancak karakter tespitleri ve yaratımları harika. ne az ne çok. çok gerçek ve çok doğru karakterler olmuş. genelde sanatçılar halkın dışında kalmakla eleştirilir. fakat doktor dışında o adamların hepsini tanıyoruz, gördük, muhattap olduk. film o bildiğimiz adamların ekstrem durumlar altındaki hareket ve fikirlerinin absürtlüğünü perdede göstererek güldürüyor. doktor filmden çıktıktan sonra benim için filmin zayıf halkası olmuştu aslında. fakat doktorla ilgili fikirlerim filmin üzerine düşününce değişti. aşağıda spoiler ibaresi altında bulabilirsiniz. --- spoiler --- doktorun önce yavan ve yüzeysel kalan bir karakter olduğunu düşünmüştüm. ayrıca tabiri caizse fazla düz bir oyunculukla iyi yansıtılamadığı görüşündeydim. kız arkadaşıyla pizza yerken gördüğümüz fotosuyla da anladığımız üzere şehirli ve eğitimli yaşantısından bir sebepten taşraya kaçmış etliye sütlüye karışmayan bir adam. fakat üzerine düşününce doktor aslında yönetmeni ve belki de izleyiciyi temsil ediyor. aynı zamanda hüküm veren bir yargıç. savcıyı ve kenan'ı yargılıyor. burada suç ve ceza'ya ilişkin bir fikir var. bir kere suçu kabul etmeyi ve yüzleşmeyi erdemli ve ödüllendirilmesi gereken bir davranış olarak görüyor doktor. savcının ise suçuyla yüzleşmemiş olması onu rahatsız ediyor. hatta bu etliye sütlüye karışmayan adam bu sebepten savcıyı deşiyor dahi. onu suçuyla ve gerçekle yüzleştirmeye çalışıyor. tabii bir de çocuk faktörü var. yani doktor, naci'nin babasız büyümenin zorluğuyla ilgili konuşmasından ve kenan'ın olduğu söylenen çocuktan etkilenerek de hareket etmiş olabilir. etkisi olsa da bence asıl sebep bu değil. benim buradaki eleştirim keşke doktor tamamen renksiz olsaydı. geçmişine dair o az da olsa çıkarım yapabildiğimiz bilgiler paylaşılmasaydı ve doktoru tamamen dışarıdan bir yargıç olarak görseydik. sanırım bu da filmin gerçekçi doğasını bozmasın diye tercih edilmemiş. yılmaz erdoğan'la ilgili benim de kuşkularım vardı. ama kanaatimce filmin en iyi oyunculuğunu sergilemiş ercak kesal'le birlikte. tabi kesal tek yönlü bir karakteri oynuyor. komiser naci ise birçok yönünü gördüğümüz daha derin bir karakter. hatta filmin en iyi ve ayrıntılı işlenmiş karakteri belki de. benim filmde en güldüğüm yer de en hüzünlendiğim yer de erdoğan'ın olduğu yerlerdi. "kazma kürek! her seferinde davet beklemeyin otomatikman gelin." bölümüyle yararken, domuz bağını görünce kenan'a "adamı öldürdünüz niye bağlıyorsunuz?" diye başlayan sahnesindeki oyunculuğuyla cidden hüzünlendirdi. tabii ki bazı yerlerde "mükreminlik" sıkıntısı oluyor. daha doğrusu filme bazı bölümlere o mükreminlikten dolayı gülünüyor. ancak bu yılmaz erdoğan'dan mı kaynaklanıyor, yoksa bizim yıllar boyunca mükremin'i çok sevip çok gülmemizden içimizde kalmış bir şey mi bilemiyorum. ikincisi daha doğru sanki. taner birsel çok çok iyi bir oyuncu zaten. fakat karakter ve oyun olarak savcı birazcık fazla batılı kalmış gibi geldi bana. ancak fikrimce filmin en iyi sahnesi olan tutanak sahnesindeki oyununa ve "clark nusret"ten sonraki jest ve mimikleri oyunculuk şovu gerçekten. helal olsun. --- spoiler --- tebrik etmek lazım. izleyici olarak sevelim sevmeyelim, ki ben uzak hariç sevmezdim bu filme kadar; sinema dili bu kadar net olan, kendi üslubu içinde yenilikçi işlere imza atabilen bir kişi nbc. zeki demirkubuz ve reha erdem ile birlikte bu ülkenin dünya çapında olan üç sinemacısı. ki bu üçünün içinde, diğerlerinin tercihleri de etkili tabii, dünya çapında da tanınan ve çok büyük başarılara imza atmış olanı. dünya çapında 50 yönetmen sayılsa adı rahatlıkla anılacak biri. bu film de türk sinemasının hakikaten yüz akı filmlerinden biri olmuş.
nuri bilge ceylan, bu filminde de 'yeni sular'a giriyor. film, spagetti western türünü hayli anımsatan karakterlere ve yakın plan yüz ifadesi çekimlerine sahip. diğer taraftan, incelikli 'bürokratik yapı eleştirisi',varoluş üzerine düşündüren öyküsü, ortadaki olayın üstüne gitmek yerine yan öyküleri fazlasıyla işin içine katan yapısı ile de yakın dönem uzakdoğu polisiye / dramlarını anımsatıyor. nuri bilge ceylan, oyuncu yönetimi üzerine de fazlasıyla uğraşmış olacak ki tüm oyunculardan çok başarılı performans alıyor. sonuç olarak bir zamanlar anadolu'da, sadece sezonun değil nuri bilge ceylan'ın da en iyi filmlerinden biri... (http://hayatimizsinema.blogspot.com/…luda-2011.html)
daha önceki nuri bilge ceylan filmlerini beğenmemiştim. ama bu filmi beğeneceğime emin olarak gittim. yanılmamışım. nuri bilge ceylan mükemmel bir iş çıkarmış. ayrıca çok iyi bir gözlemci olduğunu kanıtlamış. bir sinema filminde gördüğüm en doğal diyaloglar bu filmdeydi zira. polisi, savcısı, doktoru, muhtarı hepsi ama hepsi dertleri ile birlikte gerçekti. filmin başarısı da buradan geliyor. çok alengirli bir konuya gerek yok güzel bir sinema filmi için. sokakta gördüğün tanıdığın insanı perdede görünce hikayeyi benimsiyorsun. filmi perdeden izlemiyorsun böylece. her sahnede oyuncuların arasına dalıp kulak kabartıyorsun acaba ne diyor diye. tıpkı hergün gerçek hayatta yaptığın gibi.
sanki film sahiden bir gece ve onun sabahında çekilmiş gibidir. dış mekanlı tiyatro. ve sanki karşımda oynadılar. seçilen adamların sesleri birbirinden karakteristik. gece vakti alacakaranlıkta seyirci, kim, hangisi konuşuyor demesin diye. anadolu'da macera bulmuş mağripli gibi geceyarısı keşfe çıkan memurlar. sanki gündüzler torbaya girmiş gibi. nbc yuvarlanan elmayı gösterirken sıkmıyor, arkada konuşma devam ediyor zira. o kadar da zor değilmiş. bir fotoğrafa bakar gibi insanları melül melül ekrana baktırmanın yahut sahne geçene kadar şurda iki kestireyim dedirtmenin anlamı yokmuş. görülmeye değer kareyi bir filmin içinde ustalıkla uzun uzun göstermek de mümkünmüş. bunun için ustalaşmak gerekiyormuş sadece. şahşen yönetmen adına da çok sevindiğim bir durum. gene bir telefon melodisi numarası var. üç maymun'daki gibi kulağımıza soka soka olmasa da. iki film arasında ne oldu? neler yaşadı, ne izledi ne okudu kiminle konuştu da iki film arasında uçurumlar var diye düşündüm. iyi ki var o uçurum. benim tarzım bu deyip aynen devam edebilirdi. çok şükür ki etmedi. iki filmi kıyaslayacak olursak "muhteşem" bir kadın düşmanlığı var. üç maymun'daki durumu da açıklayan cümle zaten "bir yerde cinayet işlenmişse kadına bakacaksın." yakup kadri etkisindense kemal tahir ve oğuz atay etkisinden (oğuz atay'ın kafasındaki anadolu projesinden) söz etmek daha makul. ben bu listeye, tarık buğra'yı özellikle dönemeçte adlı eserindeki havayı da eklemekte bir beis görmüyorum. sabahaddin ali esinlemesi de aradım. doktor cemile'yle evlenip de kendini rakı sofralarına atmadıkça bariz bir etkiden söz etmek mümkün değil. kendime engel olamayıp beğenmeyen, dudak büken kesimine ne bekliyordunuz, niye bekliyordunuz diye soruyor ve huzurlarınızdan ayrılıyorum.
kitabı yazılamayacak film. (bkz: filmi çekilemeyecek kitaplar)
kardes turkuler'le birlikte new york semalarinda gorunecekmis. http://www.z2systems.com/…91193e1e6d4bb18m028615825
sanatsal yönünü bir yana bırakırsak amerikalıları etkileyiceğini, bu yüzden oscar'ı alacağını düşündüğüm film. --- spoiler --- bir odunun bakış açısıyla baktığınızda film aslında csi kırıkkale. milyon dolarlık aletleri mikronluk hassasiyeti yakalamaya alışık amerikan seyircisinin karşısına maktul 80-90 kilo arası yaklaşık 1.80 gibi yuvarlak hesaplarla geçiyor. --- spoiler ---
afm istinyepark sinemalarındaki kopyasının ilk yarısında bir buz pateni pistinden daha fazla çizik , yarık , leke vardır. henüz gitmemiş olanların bilgisine.
taner birsel bu filmde kendi kimliğinden, daha önce oynadığın rollerden tamamen sıyrılıp başka biri olmak nasıl bir şeydir, oyunculuk nedir, sorularının yanıtlarını vermiştir. ve bunu bağırarak değil usul usul yapmıştır.
iyi bir kitap okuduğumda ya da güzel bir şarkı dinlediğimde, yaşamak böyle bir şey işte diye düşünüyorum. bir kaç küçük mutluluk verici ayrıntı, hoşluk. ve ne zaman nuri bilge ceylan filmi izlesem iyi ki yaşıyorum diyorum. bizi, alıştırdığı tarzına bağlımlı bırakan yönetmen, bir zamanlar anadolu’dayla çıtasını yine bir basamak yukarıya çıkarmış. film, bir süre zihnimden çıkmayacak sahneleri, kafamı kurcalayacak soruları ve tarifi zor hazzıyla kendisinden beklediğim/beklemediğim her şeyi verdi. (bkz: yaşamak güzel şey be kardeşim)
muhtarın evindeki yemek sahnesi ve muhtarın performansı hayranlık uyandırıcıdır.
fyodor mihailoviç dostoyevski romanı okur gibi izledim filmi. o kadar çarpıcı, o kadar gerçek, o kadar rahatsız edici... nuri bilge ceylan'ın sineması şüphesiz herkesin hemen beğenip tadını alabileceği bir sinema değil. ama bu film bir saniye olsun temposu düşmeden seyrettiriyor kendisini... yılmaz erdoğan'ın oyunculuğuna da şapka çıkarıyorum...
nbc sinemasinin nin alistigimiz gorsel gucunu ve gercekligini, bu temel ozelliklerden feda etmeden "hikayecilikle" birlestirdigi nefis bir seyirlik. yine basi sonu belli bir hikayedense, gercek bir hayat kesiti var karsismizda. ancak bu kez yalnizca alt metinlerden degil, hikayenin kendisinden de tad aliyoruz.
nuri bilge ceylan'ın memleketi ve ilk 3 filminin geçtiği (koza, kasaba, mayıs sıkıntısı) yenice kasabasına selam çaktığı filmdir. nitekim muhtar oğlundan bahsederken çanakkale - yenice'de görev yaptığını ifade ediyor. ayrıca gırmaçakıl ve maşat muhabbeti de geçiyor. yenice'de gırmaçakıl diye tabir edilen bir bölge ve maşatlar diye geçen bir mezarlık da var. iç anadolu'da da bu isimle tabir edilen yerler yoksa eğer bu iki terimle de yönetmenin memleketine selam çaktığını söyleyebilirim. bu selam çakmalardan yola çıkarak bir sonraki filmini yenice'de çekeceği umudu doğdu içimde. umarım öyle olur. nitekim mayıs sıkıntısı doğallığını özler oldum filmlerinde. filmle ilgili yorumlarıma gelecek olursak söylemek istediğim çok şey var ve yazmaya üşeniyorum. o yüzden yazmıycam. tek kelime ile ifade etmek gerekirse sarı bir film olmuş. bozkırlar sarı, araba farları sarı, köydeki evler ve lambalar sarı, ağaçlar sarı yaprakları sarı. kısaca filmin atmosferi sarı. the matrix'in yeşil olduğu gibi. son olarak şunu da belirteyim. sinemayla ilgilenenler bilir; en zor çekimler dış-gece çekimleridir. herkes bir şekilde iç-gün, iç-gece, dış-gün çekimlerini yapabilir ama dış-gece dedim mi duracaksın. işte orada yetenek ve beceri girer işin içine. bu açıdan bakıldığında nuri bilge ceylan'ı ve görüntü yönetmenini takdir etmemek mümkün değil. helal olsun.
kesinlikle 150 dk yerine en fazla 120 dk civarında olucak bir filmdir.resim göstermek ayrı ama arabaların yollarda 20 dakka yol gitmesi çok fazla filmden kopartıyor.izleyici ister istemez filmden kopup sağ solla meşgul olup kopmak istemeyenlerinde canını sıkıyor.3 maymundaki ruh halleri bu filmden daha iyi anlatılmış.film baş yapıt olmayı burun farkıyla kaçırmıştır kanımca.
efendim filme gittik, izledik, döndük. şimdi öncelikle şunu söyleyeyim; minimalizm, kadraj, fotoğraf karesi falan çok bilmem. sinema-tv mezunu sevgilimin anlattıkları kadarını biliyorum. o yüzden filmin teknik yönlerine hiç girmeyeceğim ki girsem zaten saçmalarım sanırım. nbc filmlerini pek sevmem. sanırım bu teknik özelliklere pek yatkın olmadığımdan kaynaklanıyor. yani tam olarak o zevke ulaşamamamın sebebi, sıkılmamın nedeni bu. mesela en son uzak filmini izlemiştim film festivalinde baya sıkılmıştım. ancak bu film olmuş abi. konusunu, oyunculukları, oyuncuların teker teker hissetiklerini hissedebilmeyi, diyalogları baya beğendim. 150 dakikalık filmin bittiğine inanamadım hatta. düşün öyle akıcı geçti benim için. sanırım bunun üç nedeni var. birincisi; çok fazla diyalog vardı. emin olmamakla beraber sanırım nbc'nin en fazla diyalog olan filmi bu. değilse de ilk üçe girer. ikincisi; tanıdık oyuncular. önceden eşi dostu oynayınca sanırım pek sempatik gelmiyordu bana. karşımda tanıdık simalar görünce daha bi bağlandım galiba filme. hoş bu oyuncular da diğer filmlerde diğer oyuncular ne yapmaya çalıştıysa aynısını yapmaya çalıştı. ya daha iyi yaptılar ya da ben onları tanıyorum diye bana daha iyi hissettirdiler. üçüncüsü; sürekli olmamakla beraber bir gizeme, bir sona açık devam etti. bu üçü sanırım beni filme bağlayanlardı. keşke şu teknik etkileri de daha iyi bilsem ve benim için seyir zevki olarak çok daha uç noktalara çıksa. ama olsun. böyle de güzeldi. baya başarılı buldum. he spoiler vermezsek olmaz; --- spoiler --- 1. +"kola var mı?" 2. savcı, bildiğin bir arkadaşım ekolünden gelme. --- spoiler ---
eleştiri ciddiyeti "aabi adamın boş boş sağına soluna bakındığı sahneleri kısaltsan filmin süresi yarıya incek zaten u_u" seviyesinde olan cahil-cühela indikatörü film. izlemişliğini geç, ömründe duymamış ki adam nbc sineması diye bir şey, ne bekliyorsun?
--- spoiler --- bir parça kemik bir köpeği günlerce bekletebilir bir mezar başında. --- spoiler ---
izledikten sonra yapım ve post prodüksiyona dair detayları, yönetmenin iç dünyasını anlamak adına altyazı dergisinin ekim ayında ek olarak verdiği bir zamanlar anadolu'da kurgu günlüğü'nün okunması iyi olacak filmdir. okurken anlıyoruz ki kaba kurgudan sonra seslerin düzeltilme çalışmaları sırasında fırat tanış hiç gelmemiş, aramalara cevap da vermemiş. bu durum nuri bilge ceylan'ı oldukça kızdırmış. bu sinirle fırat tanış'ın tüm sahnelerinde başka birini konuşturmuş. bir de yönetmenin yine ses yüzünden filmin çekim aşamalarının başlarında ses ekibini kovması da var ki, buradan nbc'nin sağlam bir asabiyete sahip olduğunu anlıyoruz.
etkileyici bir eser olmustur. eserdir cunku eser olan seyler yillar gecse de degerlerinden bir sey kaybetmezler. ince ince yapilan gondermeler didaktik degil de bir koylunun ya da basit bir polisin agzindan ne muhtesem ne keyifli gelmistir. evet bazi yerlerde goze sokulan simgesel anlatimlar vardir ama filmin anadolunun topraklarinda gecmesi o simgeselligi o kadar dogallastirmistir ki, filmden ccikip da sinemanin ne oldugunu ya da ne olmadigini sorgulatan film. sanat eseridir.
nuri bilge ceylan' ın yine filmde başrolde doğayı oynatarak övgüleri aldığı film olmuştur. tabii iş kolay çünkü doğa her zaman mükemmel oyunculuk sergiler ve insanlar eleştiri yaparken doğadaki olayları doktorun , savcının vs. iç sıkıntılarından tut, köylülerin bulundukları yerden kaçamamasına kadar her şeyle bağdaştırabilirsiniz. tabii bunu yapmak iyi yönetmenlik mi emin değilim. çünkü bu tarz yine sığ övgü ve eleştirilere fırsat veriyor. yine de başta yılmaz erdoğan olmak üzere tebrik etmek lazım bütün oyuncuları.
gazımı alamadım, bir de ingilizce eleştirisini yazdım; bu sefer fandor için: http://j.mp/n6rlxf
imdb'de hatalı bir şekilde z harfinin küçük yazılmasını düzeltmek için uğraştığım filmdir. kaynak olarak wikipedia'yı gösterdim. ilk olarak ekleyen arkadaşı tebrik etmek isterim, türkçe başlıklarda bir büyük bir küçük harf nerede görmüş acaba? fransızca filmler, italyanca ispanyolca filmlerde evet genel alışkanlık sadece özel ismi ve ilk kelimeyi büyük harfle başlatmak, örn: http://www.imdb.com/title/tt0020530/ ancak türkçe'de olması gereken hepsinin büyük harfle başlaması, ki ingilizce başlıklarda da öyle. http://www.imdb.com/title/tt1807950/ ama nedenini anlamadığım bir şekilde başlıkların baş harfleri rezalet vaziyette: http://www.imdb.com/title/tt1784499/ ile http://www.imdb.com/title/tt0493264/ başlıkları arasındaki "vadisi" kelimesinin yazılışına dikkat edin. imdb'deki duyarlı türk üyeleri başlıkları düzeltmeye çağırıyorum. tamamı büyük harfle başlamalı. doğru başlıklar: http://www.imdb.com/title/tt1309178/ http://www.imdb.com/title/tt1795096/, http://www.imdb.com/title/tt2050064/ http://www.imdb.com/title/tt0253828/ yanlış: http://www.imdb.com/title/tt1347521/ http://www.imdb.com/title/tt1567448/
--- spoiler --- savcı bey iyi adamdı ama domuzbağı ile bağlanıp gömülmü$ bir cesetin öldürülmeden bağlanarak ölüme terkedildiğini ben izler izlemez çözdüm. kendisinin bu konularda tecrübelerinden dolayı çözmesi gerekmez miydi? maktül efendi "bagaja sığdırmak" için deyince inandı gitti hepsi. filmin akılda kalan en güzel bölümü ise muhtarın kızının çay dağıtma seremonisiydi. erkeklerin güzel kadına olan ilgilerini bakı$ları öyle bir güzel anlatmı$tı ki insanın o ortamda çay içesi geliyordu vallahi. sanırım kutu kolayı da kendi zulasından çıkartıp saf maktüle getirdi. --- spoiler ---
bahadır cüneyt yalçın bu filmle ilgili şukela bir yazı yazmış, absürt kısmı -daha da- göz önüne çıkarmış. '' bir zamanlar köyde “algılarımızın keskinliğini arttırmak için hayatımızın temposunu düşürmemiz gerektiği aşikâr. neden yavaş tempolu filmleri sevdiğim ve böyle filmler yapmak istediğimin nedenleri de buralarda yatıyor zaten.” bir zamanlar anadolu’da kurgu günlüğü, nuri bilge ceylan, altyazı aylık sinema dergisi, ekim 2011. 10 ocak, salı son iki gündür ikinci çeşmeyle uğraşıyorum. “araba yıkayan eşşektir” yazmışlar. çift ş ile bakar mısınız? öfkeli bir dil. kırmızı yağlı boya. önce kazıdım. sonra güzelce sıvadım. tabi bütün bunlar bir günde bitmedi. dün de boyama işini hallettim. o aptal cümleyi tarihe gönderdim. tarih, tarihe gönderilmesi gereken şeylerle dolu. orada nasıl bir depo var bilmiyorum. ama büyük olmalı. 14 ocak, perşembe muhtar geldi. bütün öğleden sonrayı okulun arka duvarını nasıl tamir ederiz diye tartışarak geçirdik. daha önceki yaptığım yan kısmın içine sinmediğini söyleyerek moralimi bozdu. okulun ruhuna uymadığını, daha hafif bir malzemeyle daha çocuksu etkilere açık bir sürekliliği olması gerektiğinden dem vurdu. anlamadığımı belli edecek şekilde gözlerimle etrafa baktım. başka bir açıklama yapmadı. bu kış odunumun yetmeyeceğini serzendim. hallederiz der gibi buğulu camdan dışarı bakıp gitti. 15 ocak, cuma akşam, üçüncü çeşmeye ancak gelebildim. ihtiyar heyetinden gelen mektupta çeşmenin ucunun her nasılsa taşla ezilmiş olduğu yazıyordu. çeşmeyi görünce haklı olduklarını düşündüm. her nasılsa taşla ezilmişti. hava karardığında bir arpa boyu yol kat edememiştim. parlament mavisinde çalışmak istediğim için yarına bırakmaya karar verdim. eve yürürken derin düşüncelere daldım. uzun uzun bozkıra baktım. yürürken bakınca yeterli etkiyi yaratmadığı için zaman zaman duraklayarak izledim bozkırı. neden sonra zihnime düştü: belki de taşla ezilmemiştir. balyoz filan da olabilir. 20 ocak, çarşamba bu sabah yalnız uyandım. kahvaltım anlamsızdı. 21 ocak, perşembe öğlene doğru kalktım. belim ağrımış. pencere açılmış, içeriye kar sepelemiş. demek ki belim de pencere yüzünden ağrımış. bütün öğleden sonrayı pencereyi nasıl tamir ederim diye düşünerek geçirdim. bir takım çizimler yaptım. kâğıt bitince gidip komşudan kâğıt istedim. çizim yaparken kendimden geçmişim, zil çaldığında saat üçe geliyordu. zeynep’miş. çay içtik. sonra zeynep’e yol verip çeşmeye doğru yola çıktım. parlament mavisi pek tez canlıdır, yetişmem gerekiyordu. 25 ocak, pazartesi hâlâ dördüncü çeşmeye ulaşmaya çalışıyorum. bu beni yeterince gerdi. dün sabah kasaba dolmuşuna bindim, beni sapa bir yerde indirdi. kayboldum. yoldan geçen arabalara el ettim. kar atıştırıyor, ben tarlalara bakıyordum. sonunda bir tane araç durdu ama o da bilmiyormuş dördüncü çeşmenin yerini. bir süre yere paralel gittikten sonra indim. hava kararıyordu. işık yetersizdi. kös kös eve döndüm. muhtar geldi, çay içtik. 29 ocak, cuma zeynep geldi, çay içtik. 1 şubat, pazartesi bugün dördüncü çeşmeye ulaştım. bu sefer kafaya koyduğum için gece eve dönmedim. komşu köyde kaldım. lavaşla kuzu eti yedik. muhtarın kızı fıstık gibiydi. kola istedim, kola getirdi. çay istedim çay verdi. bal istedim kavanozla… “muhtar sen bakkal mıydın?” dedim. gasilhane işletiyormuş. profesyonel mesleği buymuş. 2 şubat, salı beşinci çeşmenin sorunu ciddiymiş. kenarındaki piriketleri kırmış çocuklar. kırılan piriketleri de bir güzel ezmişler. bir tane de akü buldum arkada. acaba piriketleri aküyle mi kırmışlar diye aküyü inceledim. akü tertemizdi. uzun uzun aküye baktım, derken hava karardı. çok kızdım. işıkçıyı filan dövdüm. 5 şubat, cuma zeynep yoğurt getirdi. kokuyordu. 8 şubat, pazartesi akşama doğru muhtar aradı. üçüncü çeşmeye yaptığım pirinç musluğun il özel idaresi tarafından ödüllendirilmek istendiğini söyledi. “yarın güzelce giyin hükümet konağına gideceğiz. papyonlu takımın var mı?” dedi. “yok” dedim. 9 şubat, salı on yedinci çeşmenin rölevesini yaparken muhtarın oğlu geldi. halı saha maçı varmış. “kaç-kaç?” dedim. “9-10” dedi. “ayakkabı var mı?” dedi. başımı eğdim. dört dakikalık sessizlikten sonra “ayarlarız” dedi. bu beni oldukça rahatlattı. insanın bir halı saha ayakkabısı olmadığında huzursuzluğunun boyutu kendi boyunu aşabiliyor. çat kapı bir talep gelse, herkese de ayakkabım yok denmiyor. gidip sırf bunun için ayakkabı almak da çok işime gelmiyor doğrusu. muhtarın oğlu derinliği olan, okur-yazar bir çocuk. doğrusu onu ilk tanıdığımda emin değildim bundan. bazen bana tamirat işlerinde yardım ediyor. elmalar hakkında konuşuruz onunla. çürük elmalardan bahsederiz. 12 şubat, cuma sabah kasapta doktorla karşılaştım. bıyıkları sarkmış, sakalları uzamış. “o nasıl üst baş öyle” dedim. “sen devlet memurusun, kendine çeki düzen ver” dedim. “haklısın” dedi. bir kilo ciğer, yarım kilo beyin ve birkaç tane böbrek aldı. acelesi vardı ama gene de çay içtik. '' kaynak: http://www.afilifilintalar.com/bir-zamanlar-koyde
beyoğlu sineması'nın 12.00 seansına gitmek için biletimi alıp kapıların açılmasını beklerken, içeride özel bir gösterim olduğu ve biraz beklememiz gerektiği tebliğ edildi. yakla$ık 10 dk. bekledikten sonra içeriden bir grup insan çıktı. meğerse vizyona yeni girecek olan oğul adlı türk filminin basın gösterimi** varmı$. filmin süresi ile seansın ba$lama saati bilindiğine göre bunda kasıt ararım ben arkada$. seyirci film ba$ladıktan 10 dk. sonra salona girmek istese genellikle alınmıyorlar. neyse ki sinemanın özverili çalı$anları, özellikle makinisti reklamları falan geçerek direkt filmi ba$lattı da yapılan saygısızlık telafi edilmi$ oldu.
herkes oyunculukların mükemmel olduğundan, fotoğraf gibi sahnelerden, ilk defa bir nbc filminde bu kadar çok dialog bulunduğundan bahsetmiş. bu tespitlerin hepsine katılmakla birlikte bence nbc filmleri içinde bizimle en çok konuşan filmi de bir zamanlar anadolu'da filmidir. diğer filmlerde bilhassa uzak ve iklimler'de biz filmi / hikayeyi / kahramanları tamamen seyreden konumundayız. nuri bilge ceylan'ın fotoğraf sergisine gitmişiz de teker teker fotoğraflara bakıyor, fotoğrafın bize ne anlattığını çözmeye çalışıyor gibiyiz. bu seyranlık hadise ister istemez araya bir mesafe koyuyor. her ne kadar beğensek de, ancak belirli bir mesafeden seyredebildiğimiz bir güzellik misali. "evet tam da beni anlatıyor" diyebiliyoruz ama bu anlatı bir türlü "biz"e yönelemiyor. söylediği her şey monologdan ibaret kalıyor, müstefit bir sohbete, leziz bir muhabbete dönüşemiyor. vecizelerinin tadı damağımızda kalan ama bir türlü ünsiyet kesbedeğimiz bilge bir adam gibi... --- spoiler --- işte bir zamanlar anadolu'da bana kalırsa bize sadece anlatan değil, bizimle konuşan, sohbet eden, dertleşen bir film. "ben buradayım, sen neredesin?" sorusuyla insanı silkeleyip, daha da fenası insanın "aslında ben de senin olduğun yerdeyim" cevabını farketmesini sağlıyor. bütün karakterler bir cesedin peşinde yokluğun arayışında iken, sabahın ve adı gibi kendi güzel cemile'nin aydınlığıyla alabildiğine var olmayı keşfeder. biz de filmin bize sorduklarının cevabını keşfederiz. bu keşif karakterlerin önemsiz gibi görünen, şundan bundan bahsettikleri dialoglarda gizlenir. bu özelliğiyle de bana kemal tahir karakterlerinin konuşmalarını hatırlattı. iş icabı çok yol yaptım o sarı yollarda. gecenin bir vakti olmasa da o sofra gibi sofralara çok oturdum. o muhtar gibi muhtarları çok dinledim. hakikaten de elektrik problemi varken morg olmamasından şikayet eden köylüleri çok gördüm. küçük hesapların adamı diye sınıflandırıp şark kurnazlığı yaftasıyla sofrasına kuruldukları ev sahiplerini kişiliksizleştiren çok devlet memuru gördüm. aynı arabaya tekrar binince kendi yaptıkları küçük hesapların hiç farkında olmayan, mücavir alan ile birlikte o yol için alacağı üç kuruş harcırahı da hesaplayan adamlarla dolu bu ülkedeki bürokrasi. tıpkı filmde anlatıldığı üzere... bir de tam bir erkek filmi denmiş ama filmin içinde de geçtiği gibi dönüp bakılan her yerde aslında bir kadın var. naci'nin mütevekkil hali karısının isyankâr haline, doktorun yalnızlığı, karısıyla mutlu olduğu zamanların kalabalığına, savcının clark gable benzerliğine yüzündeki yara izleriyle bile halel gelmemesi, kendisi yüzünden intihar eden ve fakat çoktan çürümüş olan "müthiş güzel" kadına inat gibi...bütün erkekler varoluşlarındaki olmuş ve bozulmuş halleriyle hayatlarındaki kadınlardan intikam alır gibiler. yağmur yağarken arabada çalan bozlak sayesinde içimizde bir yerlere gidiyoruz. hacı taşan böyledir, insanı kendi içine çeker. filmin şüphesiz en sevdiğim sahnesi. finalde doktorun yüzüne sıçrayan kan ise gizlediklerimize atıftır. ortadaki suça, cezaya, merhamete, itirafa bizi de ortak eder. --- spoiler --- velhâsılı nuri bilge ceylan belki ilk kez "biz"i anlatmamıştır ama ilk kez soğuk, kibirli, üst perdeden seslenen sesini bir yana bırakıp oturduğu fil dişi kuleden "taşra"ya inip, bizimle aynı sofraya oturup dertleşmiştir. ed: hacı taşan değil neşet ertaş imiş. hic kimsenin babası söyledi, düzeltmek boynumun borcu oldu.
filmdeki çevre seslerinin çoğu zaman diyalogların yerine geçtiği, bazı diyalogların insanı ince ince güldürdüğü, 3 maymunla beraber gelen ve bu filmde de ağırlıklı kullanılan sarı - kahverengi tonları(hastasıyım), gece çekimlerinin muhteşemliği bu filmi anlatmaya yetecek bir kaç tespit. bunun dışında bence nuri bilge ceylan' ın şuana kadar en iyi senaryo ve kurguya sahip filmi, diğer filmlerine nazaran hikaye akışı, karakterlerin her birinin hakkını vererek inceleyip işlemesi bu filmi diğerlerinden daha çok öne çıkarıyor açıkcası. nuri bilge ceylan' ın filmlerini "yeeea hiç diyalog yok abi, bu ne biçim film" gibi yorumlarda bulunup izlemeyenler bile bu filmi izlediklerinde fikrini değiştirecektir, film genelde yavaş bir atmosferde ilerlese de hikaye daha akıcı kılıyor bu filmi. karakterlerin birbiriyle mücadelesi filan bir çoğumuzun günlük hayattan aşina olduğu şeyler. yılmaz erdoğan' ın uzun süredir kendi yazmadığı veya yönetmediği bir filmde sadece oyuncu olarak yer alması güzel olmuş, rolünün hakkını vermiş, aslında oyuncu olduğunu herkese yeniden hatırlatmıştır bu filmle beraber. sinemadan çıkarken yaşadığım ufak bir yaran monolog : "ya 3 tane arabayla film çekmiş adam, azıcık para kıyamamış yine, sadece 3 tane arabayla film mi çekilir yaaa?" kısacası, izleyin izlettirin.
ya memleketle ilgilenmeyenlerin ya da tutulan aynada gördüklerinden kaçanların veya aynadakileri s?k?yle g?t?yle ilgisiz sanan toyların beğenmediği... kıl tüy gerekçelendirip kulp bulanlarında amerikan malı civarında bi yapılandırlmışlık içinde bulunduğunu düşündüğüm, çok beğendiğim film. alt tarafı bir film.... sadece iyi film.
chicago uluslararasi film festivalinde onumuzdeki sali ve persembe gosterimde olacak film.
geçmiş bir zamanı anlatmıyor olmasına rağmen filmin isminin geçmiş zamana atıfta bulunmasının bir sebebi var. nbc filmin isminin leone'ye bir saygı duruşu olduğunu söylüyor. "bir zamanlar", "once upon a time" kalıbı özel bir kalıptır. geçmişteki herhangi bir zamana atıfta bulunmaz. bugünden bakıldığında unutulmuş, bugünden bakıldığında görünmez olmuş bir olayın zamanıdır "bir zamanlar...". filmin birbirinden ayrı gözüken temaları da bu hafızadan silinmiş şeylerin aranması üstüne kurulu: savcı, doktora anlattığı hikayede kendi geçmişini tarıyor. gidilen çeşmenin hüsran olması, cesedin bulunamaması gibi savcı da kendi arayışında durmadan başa dönüp doktoru haksız çıkarmaya çalışıyor. konuya ilgisiz doktorun laf olsun diye sorduğu sorular savcıyı kendi hikayesinin tutarsızlığıyla yüzleştirdikçe savcı gene başa dönmek zorunda kalıyor. filmde resmedilen taşralı bürokrat dünyası, gerçeği bulma konusundaki isteksizliğini sebep sonuç ilişkisi görülmeksizin girişilen prosedürlerle örtbas etmeye çalışan bir dünya. aynen böyle bir dünyadan beklenebileceği üzere (zira böyle bir dünyada farklılıkları belirleyen hiçbir şey yoktur) statü ve hiyerarşi konusundaki güvensizlikler filmin mizahını belirliyor. bu iç sıkıcı tekrarların arasında sadece doktor karakteri, o bürokratik dünyanın bir parçası olmamasından dolayı, sıradan bir polisiyede "dedektif" karakterine denk gelecek bir pozisyona geçiyor. ama sıradan bir dedektif gibi olaylara müdahil olmak, olayları çözmek gibi bir işlevi yok doktorun. daha ziyade nuri bilge ceylan'ın diğer filmlerinde de rastladığımız, üstündeki ölü toprağını atma konusunda güçlük çeken karakterleri andırıyor doktor. çevresindeki yeknesaklığı, sahicilikten ve gerçeği arayıştan uzak dünyayı görüyor. fakat bu dünyanın arkasındakilerden emin olamıyor: zira bu dünya, tüm vasatlığıyla öyle bir kendinden itiyor ki gerçeği, sadece ufak işaretler, rastlaşmalar, nereye ve nasıl konumlandırılacağı tam olarak belli olmayan ama büyüleyici anlar kalıyor onlardan geriye. kısaca toparlayalım: savcının hikayesindeki kadının ölümü, savcının anlatımında nedeni olmayan bir ölüme dönüşüyor. cesedi arayış ise cinayeti yaratan koşulları aydınlatmaktan uzak, gece vakti iç sıkıcı ve abes bir arayışa dönüşüyor. savcının durup durup kendi hikayesine dönmesi gibi, ekip çeşme çeşme geziyor. (elma sahnesinde etkileyici olan, sadece elmanın yuvarlana yuvarlana suya varışı değil, aynı anlamsız yuvarlanışı yapmış bir sürü elma olduğunu görüyoruz çekimin sonunda). doktorun temsil ettiği soru ise şu: bir cinayeti yaratan koşullar, bir kadının ölümüne yol açan nedenler olmalı. doktor, filmin sonlarına doğru boşuna kendi geçmişini taramıyor, kendi fotoğraflarını boşuna gözden geçirmiyor: "buraya nasıl geldim/yuvarlandım ben?" fakat aynı "uzak"taki yönetmen gibi, doktor da bu soruların cevabını bulabilecek gücü kendinde görmüyor sanki. nuri bilge ceylan için ataletin estetiğini keşfeden yönetmen diyebiliriz. pasiflikten çok atalet duygusu çok güçlü baş karakterlerinde. ataleti pasiflikten ayıran şey, karakterlerin yaşadıklarını başlarına gelen bir zulüm gibi değil, sanki bir rüya görürmüşcesine yaşamaları, izlemeleri. mayıs sıkıntısının yönetmeni, uzak'ın fotoğrafçısı, "bir zamanlar anadolu'da"nın doktoru, bir uyurgezer gibi, sanki rüyadaymış gibiler. taşradan gelen akrabanın vasatlığı, bürokrat dünyasının kabalığı ve yeknesaklığını delip geçen ve bu baş karakterleri harekete geçirebilecek her şey, karakterleri harekete geçirmek yerine bir rüyadaymış gibi izlenen estetik bir öğeye dönüşüyorlar.
mükemmel bir film. çok ekstrem bir tanım yaptım farkındayım ama film hakkındaki eleştirilerin %73'ünde söylenen (küsüratlı vereyim salladığım anlaşılmasın) "her karesi fotoğraf gibi" lafı daha da ekstrem. lan adam yıllardır sinema yapıyor ve yıllardır zaten her karesi fotoğraf gibi. "abi adam fotoğrafçıymış aslında o yüzden sinemada da her karesi fotoğraf gibi" bravo, "arkadaşları ona aynştayn diyor" arkadaş bu tümevarımı her seferinde ilk sen yapıyormuş gibi (bkz: cahil farkındalık) takılman beni mest ediyor. tamam sen çözdün nbc'yi de sinemayı da, çok farklı baktın olaya kimsenin aklına gelmemişti.
nbc'nin türk sinemasının no country for old men'ini çektiği filmdir. - ıssız bucaksız araziler, - o arazinin orasında öylece alakasız; kim olduğu meçhul bir adama ait bir ceset, - o cinayetin neden işlendiğinin tartışmalı olması, - "eskiden burası dutluktu, ben böyle dünyanın .mına koyyim" modunda, hayattan bıkmış; kendi dalgasında polisler, - olayla alakasız ama 10 numara başarılı karakterler ve dialoglar, - film müziğinin olmaması, - ....ve son olmayan bir son. bu noktayı geçtikten sonra diyebilirim ki insanoğlunun - özelde türk milletinin - o korkunç vurdumduymazlığını, hayatın ne kadar banal -sikimtrak birşey olduğunu harikulade anlatmış. ceset aramaya giderken kaymaksız yoğurt olmaz diyen polisler, bütün gece ceset aradıktan sonra "bizim çocuğun ilaçlarını yazdırsam" diye soran bir adam, babasının otopsisini seyrettikten sonra, okulun bahçesinden yola kaçan topu geri atan çocuk... hepimiz böyleyiz; hiç kimse yalan konuşmasın. ellerine, ağzına, aklına sağlık nuri bilge ceylan üstad; muhteşemdi. m u h t e ş e m
download linkleri hala internete düşmemiş oscar aday adayı film.
kendisi hala vizyondayken downloadu falan siktir edip sinemada izleyerek destek çıkmamız gereken güzeller düzeli film.
anadolu'nun samsun yöresinde yaşayan biri olarak bu filmi izleyebileceğim bir sinema bulamamanın üzüntüsünü yaşıyor ve buradan yetkililere sesleniyorum; bu film samsun'a gelmeden televizyonlara düşerse aldığı ve alacağı tüm ödüller haramdır, haram.
--- spoiler --- bildiğim kadarıyla müteveffanın terekesi yani öldüğünde üzerinden çıkan eşyalar sulh hukuk mahkemesinde açılan bir dava sonucunda yakınına teslim ediliyor. yani filmin sonunda zabıt katibinin ölenin eşine eşyalarını öyle tutanaksız zabıtsız vermesi gerçeğe uygun olmamış yada ben yanılıyor olabilirim. ha bu arada yine aynı sahnede ölen adamın (recep ivedik karakterini temsil ettiği söyleniyor.) donsuz olması üzerine otopsiyi yapan arkadaş tarafından yapılan espri(ki bu espri recep ivedik karakterinin olağan esprileriyle net bir biçimde örtüşmektedir.) ve ortamda soğuk bir havanın esmesi recep ivedik'e ve temsil ettiği izleyici kitlesine güzel bir gönderme olmuştur. son olarak heyetimiz caresizce ceset ararken yağmur bir türlü yağmak bilmemiş ancak fırat tanış'ın çözülmesi ve arayışın bitmesiyle beraber sabahın erken saatlerinde gökyüzü de boşalmıştır. çok güzel olmuştur pek de güzel olmuştur. --- spoiler ---
hiç fon müziği olmamasına ve iki buçuk saatten uzun sürmesine rağmen üstelik ben bir de çok yorgun ve uykusuz olarak izlememe rağmen zerre sıkılmadığım filmdir. aksine izlerken zaman zaman güldüğüm hatta ahmet mümtaz taylanın arabayı vurdurma sahnesinde bir leyla mecnun hayranı olarak kahkaha attığım zaman zaman da oldukça gerildiğim son zamanlarda izlediğim en iyi türk filmidir kendisi. sinemadan çok fazla anlamadığım için uzun ve ayrıntılı bir inceleme yapamayacağım ama tavsiyem hıncal uluçu dinlemeyin, izleyin, izlettirin.
--- spoiler --- ön planda erkekler olsa da, aslında aldatan ve aldatılan kadına dair hikayelerin anlatıldığı, belki de en çok şunu söylemeye çalışan film: "kadınlar bazen ne kadar acımasız olabiliyorlar." filmde tek bir şarkı dinleseniz de, şahsım adına fon müziğinde fırat tanış'ın yüzü yer alıyor. olanı, resmi dille anlatırken, olaya, faile ve maktule nasıl yabancılaşabileceğimizi; yabancılaşmadan işinizi yapmak imkansızlaşırken, yabancılaşarak kendinizden geçişinizi gösteriyor. film anadolu'da geçmiyor da sanki anadolu insanların içinden geçiyor . çünkü, memur için hep terketme istediği duyulan ancak gidilecek başka bir yerin olmadığıdır. senden uzak görünse de senindir, sensindir. filmin başrolünde, savrulan yapraklar, kendilerine gidecek yer bulamayıp bir yerde tıkanan dallarından düşmüş elmalar, dalgalanan otlar, sahibinin cesedini polisten önce bulup başında bekleyen köpek, çöp bidonunun altına saklanan siyah kedinin arkasından koşturan siyah poşet, çay tepsisinde taşıdığı gaz lambası ile herkese ilham veren muhtarın kızı, otopside paramparça edilen maktul ve oğlu var. bir de ben varım... tüm gün masamda hazırladığım resmi yazışmalarla, kadın olarak törpüleyemediğim öc alma duygumla, ertesi gün bile boğazımda yutkunsam da geçmeyen yumru ile, her iş günü anadolu'dan gelen insanlardan dinlediğim dertlerle. hele ki muhtarın anlattığı mezarlık hikayesi ile iki kere... --- spoiler ---
sinemanın, dünya literatüründe izleyici için karşılığı "keyifli vakit geçirmek" olarak anlam bulmuştur. "boş zamanlarında neler yaparsın?" sorusuna, "kitap okurum" ve "müzik dinlerim"le beraber yer yer üçüncü, yer yer ikinci, yer yer de birinci sıradan giriş yapan bi aktivitedir, "sinemaya giderim". "bir zamanlar anadolu'da"nın keyifli vakit geçirtmediği çok aşikar. sıkıntı basıyor her yanınızı, hatta her hücrenizi. yalnız, bu sıkıntı, bahsedilen o "2 buçuk saatlik estetik sıkıntı" değil. bu sıkıntı, karakterlerin kendi dünyalarında yaşadıklarının sizdeki zuhur ediş şekli. örnek vermek gerekirse; doktoru, o küçük anadolu kasabasına koyamayışımızın sıkıntısı bu. sıkıntısını, bu kadar net, bu kadar yalın, bu kadar kusursuz seyirciye aksettirebildiği için sahip olduğu sıkıntıyla aynı oranda büyük bir filmdir "bir zamanlar anadolu'da". fikrimce, bu ülke topraklarından çıkmış sinema adına en iyi iştir. hıncal'a, ahmet'e, mehmet'e düşeni bilmem; fakat bana düşen, bu "sıkıntı"da emeği geçen herkese naçizane şükranlarımı sunmak.
bu ülkenin üniformalı ve sivil bürokrasisinin anadolu'nun küçük bir coğrafyasındaki yaşantısını trajikomik bir biçimde başarıyla resmeden film. nice memur, yaptığı işin ciddiyetine duyarsızlaşarak en olmadık anlarda "fazla mesai" hesabı, "saymanlıktan izin" gibi ayrıntıları yaşamın merkezine koyar gerçekten. filmi beğenmeyenlere özel not: zor değil mi? anadolu'da 3 saatlik bir gerçek zaman dilimine bile dayanamadınız. orada yaşayanlar var biliyor musunuz? --- spoiler --- bütün gece biz koşalım... halayı o çeksin! --- spoiler ---
filmi birazdan izlemeye gideceğim, gitmeden sözlükte ne demişler diye bir bakayım dedim. mallık bende olabilir tabi böyle dediğim için ama: nbc filmlerinde "her kare fotoğraf gibiydi, muhteşemdi" demek; "oyuncular harikaydı, x döktürmüş, y yalamış, z'nin sırası gelmişti zaten" demek; "kocaman salon bomboştu, yarısı şu zaman çıktı" demek; safi "muhteşemdi, enfesti, 10 tane daha 150 dakikası olsa izlerdim" demek aptalca, gereksiz. sözlükte sinema üstüne lafları takip edilen, önemsenen biri değilseniz herkesin yazabileceği şeyleri yazarken bir şeylerin yanlış yaptığınızın farkında değil misiniz? en azından önceden yazılmışlara bir bakın kardeşim. filmden dönünce ben de yazayım "enfes, tşaklarım heyecandan geri kaçtı" diye, birilerine lazım oluyor herhalde.
ilk defa nuri bilge ceylan filmi izleyecek olanların gitmemesi gereken film. ekşi sözlükte san'at düşkünü entelektüel kesim anbılivıbığ derecesinde fazla olduğundan çok şakşaklanmış. koskoca cevahir cinebonusta millet az daha yerlere kusuyordu. kıvrımlı yollardan arabalar geçsin, elma yuvarlansın suya düşsün, 15-20 adet yakın çekim alın size san'at dolu süper film. insanın burnundan kan damlıyor sıkıntıdan ne bu aq?
anadolu'nun filmdekine benzer bir kasabasında büyümüş ancak üniversite eğitimiyle oradan ayrılmış biri olarak bir kurgu değil de sanki kendi kasabamda geçen olayı izliyormuşum hissine kapıldım. tüm diyalogları ile, mekanları ile bir flm bu kadar doğal olabilir. ceylan gerçekten ileride de adından söz edilecek türk sinema tarihinde adı geçecek bir film yapmış. çok eğlenmeyeceksiniz ama gerçek bir sanat eseri izleyeceksiniz.
muhtar rolünde oynayan ve gerçek hayatta da doktor olan ercan kesal'a rağmen çekim esnasında tüm ekibin domuz gribine yakalandığı filmdir.
buram buram iç anadolu, küçük hayatlar, adam boyu kaygılar. filmin merkezine oturan ama hiç göremediğimiz kadınlar, onların mutsuzlukları.. nbc inanılmaz bir hızla inanılmaz durulukta bir yaratıcıya dönüşüyor. iç anadolu'nun kasabalarından yolu geçenleri, oradaki küçük dünyalara şahit olanları, bozkıra vurgun olanları, detay manyaklarını ziyadesiyle ihya ediyor bu film. hazır yağmur da yağıyorken bozkıra, bir kere daha gitmeli.* -bir de duru bir güzellik karşısında çok şey anlatmak istersin de anlatamazsın ya bazen, yutkunup kalırsın, işbu entry filmden birkaç gün sonra böyle bir anda yazıldı. anlatamadım. olmadı.--
dun aksam new york film festivalinde gosterilen film. gosterim sonrasinda nuri bilge ceylan izleyicilerin sorularini yanitliyordu. amerikali bir izleyici soyle salak bir soru sordu ceylan'a: filmdeki polis karakterleri turk polisi, ve turkiye burokrasisinin bir anlatimi ve bir elestirisi mi? tipik bir amerikali sorusu iste. kendi memleketinden cikmayan, bir sozde ucuncu dunya ulkesinden cikan sanat yapitini egzotiklestirme ornegi. cunku bu man kafalara gore, burlardan gelen insanlar sinema dilini bir insani durumu anlatmak icin degil, anca bir turk durumu, endonezyali durumu ya da cinli durumu falan anlatmak icin kullanabilirmis, askin dil kullanimi sadece kendilerinden olanlara aitmis gibi bir durum var. belliki herifi biraz daha konustursalar midnight expresse falan girecek. allahtan ceylan kendisine guzelce cevap verdi. hayir anlatmaya calistigim sey 'human condition' dir dedi. her insanin yasayabilecegi, dusunebilecegi, hissedebilecegi bir seyleri anlatiryorum ben dedi. neticede cok guzel bir filmdi. 157 dakikanin her dakikasina degdi.
o elma sabaha kadar yuvarlansa sıkılmadan izlerdim. o derece harika görüntülere sahip bir film. tamamen hayatın içinden, herkesin her zaman yaşayabileceği, et ve yoğurt hangi hayvandan iyidir muhabbeti gibi sahneler inanılmaz hoştu. uzuuun uzadıya giden tek çekimler de harikaydı. bir savcının yazdırdığı raporu baştan sona çok fazla yönetmen izletemezdi heralde. (filmin gidişatıyla ilgili bir bilgi yok diye spoiler koymadım. gerekli olduğunu düşünen varsa yaksın yeşili) kısacası ben bu tarz filmleri severim diyenlerin kaçırmaması gereken, ben sıkılırım diyenler içinse faturayı yatırana kadar çok olay geçiyor diyerek gitmelerini önereceğim filmdir.
film habitatına benzer şekilde dile gelmiş. kıraç alanda nefes aldıran çeşmeler, diğer yandan ışığıyla aydınlık veren etkileyici sahneler. sanki olabildiğince ışığından yararlanalım diye filmde -nefes araları- verilmiş. sanığın "ay yüzlü kadını" gördüğünde kaybedişiyle yüzleşmesi, savcının kuşkularını kendi çabalarıyla ters yüz etmesi, komserin "dünya hali", muhtarın "kültür elçisi" tavrı, doktorun bizi gerilere itmeye ve onunla ilgili kararlar vermeye çalışan tutumu: "doktor bırak oraları sen, sen büyük şehir adamısın!"
--- spoiler --- top gibi bir ağaç gösterecek ecdadını siktiğimin. --- spoiler --- güzel film, gidin, izleyin.
eksiğini arayıp da bulamadığım film. senaryo muhteşem, seyirci yorumuna bırakılan hikayeler de bir harikaydı. oyunculuklar hayranlık uyandırıcıydı. (özellikle savcı ve doktor arasındaki diyaloglar ve mimikler kusursuzdu.) oscar aday adayı olarak hollywood ezberini bozmaya da adaydır. yüreğine sağlık nbc.
--- spoiler --- evvela: - şahane morg yapmışlar... nuriciğim önceki filmlerinde tek merkez bir hikayeden devam eder, nihayetini alegorik bi fotoğrafla sunup mevzuyu bağlardı. fakat burada film boyunca hikayenin merkezinde değil de yanında bi yerinde durup o merkeze ulaşacağınız anı bekliyorsunuz. film bittiğinde ben hala o anı bekliyordum. bu his sağda solda "e ne oldu şimdi"'yle ifade buluyor, öyle değil o. finalde doktorun pencereden katil/ maktül'ün -artık hangisininse gerçekte- çocuğunu seyrederkenki mütebessim hali ve sahne boyunca bulunduğu düşünceli vaziyeti sapıkça bi çıkarımla siz sevgili seyircilere ve kendime yordum, ki ben de siz de film boyunca arada güldük, çokluk düşündük hikaye üzerine. bir şey daha, katilin o melek gibi kızın tertemiz, mucizevi güzelliği ile kendi boktanlığı arasındaki kontrastı apaçık keşfetmesi ve çaresizce buna derinden duyduğu pişmanlık, acı... --- spoiler ---
--- spoiler --- sıcağı sıcağına birkaç not düşelim. nuri bilge ceylan'ın karısı olsam, adamın kadınlara bakışından şüphe ederdim yeminle. kadınlar ya melek gibiler, ya da tam yollu oluyorlar bu adamın filmlerinde. üç maymun'daki düşkün kadından sonra, burda da kocasını aldatan, "bacak bacak üstüne atmış, topuklu ayakkabı giymiş" bir kadın vardı. bir de muhtarın küçük kızı. ki melek gibi tasvir edilmesine rağmen, sürekli davetkâr bakışlar atıyordu. bir tane normal, kendi halinde kadın yok. araba farlarının, manzaradaki geçiciliği üzerine altı kompozisyon yazabilirim artık. üç maymun'un açılış sahnesini izlediğimde de "oha" demiştim, burda da araba farlarıyla resim üzerinde yapılan şey hakkaten çok iyiydi. kendine has mizahıyla nuri bilge ceylan, burada da çok komik sahneler çekmiş. tebrik etmek lazım. yılmaz erdoğan'ın diyaloglarını eğer kendisi yazmışsa, çok iyi bir yılmaz erdoğan izleyicisi olduğunu da söyleyebilirim. hayır, o sahnelerde yılmaz erdoğan doğaçlama yapmışsa, ezberden yapmış yani o doğaçlamaları... katilin yüz portre çekimleri, clark cable göndermesi, taşrada uzun bekleyişler filan derken bir çeşit western ve abd sineması göndermeleri geçidi de vardı filmde. daha fazla saymak için bir kere daha izlemek gerek. otopsi sahnesi, artık "insan" denen hadisenin bokunun çıktığına dair bir mesaj içeriyor muydu emin değilim. bana öyle geldi. yani "bu filmimde insanı anlattım" geyiklerinin önünü alamadığımızı düşünmüş olacak ki nuri bilge ceylan, final chapter'da suç unsurunu, yani objeleşen insanı bağırsaklarına varana dek parçalamış. suçun üzerini örtmüş olması da başka bir polisiye gönderme. böyleyken böyle... --- spoiler ---
--- spoiler --- filmde, otopsi sahnesinde maktülün üzerinden çıkarılan ve maktülün karısına verilecek olan kıyafetleri bir poşete dolduran abidin otopsi odasından çıkarken kapı aralığından maktülün gömleği görünüyor. yani poşetin içinde olması gereken gömlek, otopsi odasının dışında, masanın üstünde duruyor. kubilay tunçer'in marifeti olabilir. --- spoiler ---
sonuyla insanı babası ölmüş çocuk gibi öksüz, oğlundan gözüne taş yemiş baba gibi boşlukta bırakıyor. bu topraklardan çıkmış tek dünya çapında sinemacı bilge ceylan'dan yine şaane bi film. adam çekiyor. özellikle diyalogların gerçekçiliğine bayıldık. di mi burçin? sdlfkjdslk.
kameranın camdan uzun uzun içeriyi izlemesini, arabaların taa ebesinin hörekesinden kameranın önüne kadar gelişini görünce dedim "yine küfür ettiricek kendisine nuri bilge ceylan" diye. ama bilakis, çok sevdim filmi. film boyunca da "oha, siktir" nidalarıyla ağzım açık izledim. ama şaşkınlığım senaryonun ilginçliğine falan değildi. bu filmin yönetmeninin nuri bilge ceylan olmasına şaşırdım. adam resmen güldürüyor, korkutuyor falan. düşündükçe hala şaşırıyorum. gidin izleyin güzel film, valla.
beyazperde'de verilen rakam doğruysa türkiye'de sadece 66 salonda gösterime girmiş film. hem de oldukça güzel film. en dandirik bayağı yapımlar yüzlerce salonda birden gösterime girerken neden bu kadar az kopya yapılmış anlayamadım. (bilgisi olan varsa bilgilendirirse sevinirim) hem bu kadar iddialı bir yapımdan bahsediliyor, film ödüller alıyor, ödüllere aday gösteriliyor ama anadolu'da oynadığı sinema sayısı 66. yavaş yavaş nuri bilge ceylan'ın sinema seyircisi için değil festival jürileri için film yaptığını düşünmeye başlayacağım. (bza ile aynı dönemde çıkan karadedeler olayı filmi 76, babamın penguenleri filmi 77 salonda gösterimde, kaynak www.boxofficeturkiye.com) bu yukarıdaki olumsuzluk tabii ki film içeriğiyle değil işin pazarlama kısmıyla alakalı. pazarlamayı pek umursamıyor kimse anlaşılan. onun dışında ben çok sevdim filmi. o kadar uzun olmasına rağmen insanı hiç sıkmıyor. kopup gitmiyorsunuz filmden. bence aklında "acaba izlesem mi" diye tereddüt yaşayan herkes gitsin izlesin. pişman olmayacaklardır.
dun izledigim nuri bilge ceylan filmi. kadroyu gordugumde ilk olarak aklima gelen, yilmaz erdogan'in bir nuri bilge ceylan filmine ne derece dahil olabilecegi, ve yeteri kadar dogal olup olamacagi idi. bunun yaninda diger basrol(ler) ve yardimci oyuncu secimlerininde de pek alisik olmadigimiz bir yol izlemis n.b.ceylan. yilmaz erdogan bence oyunculuk kariyerinin en basarili isine imza atmis. nuri bilge gorsel solenini zirveye tasimis. hayatin bir kesiti, ancak bu kadar guzel ve etkili bir sekilde anlatilabilirdi.
84. akademi ödülleri'nde ''en iyi yabancı film'' kategorisinde türkiye'nin adayı olarak seçilmiştir. henüz izlemedim ama oscar'ı alabileceği düşünmek, söz konusu nuri bilge ceylan olunca gerçeğe hiç de uzak olmayan bir olasılık.
hem nuri bilge ceylan'ın, hem de türk sinemasının en iyi eseri olabilir. ilk izleyişimde edindiğim fikir bu oldu. fakat bu kadar kesin konuşmak için biraz daha vakit geçmesi gerekiyor. azıcık demi çöksün, dinlensin, sonra tekrar bakalım tadına... ve... ilk paragraf ikinci paragrafa hazırlıktı sadece! geçenlerde bir arkadaş blog'da sorunca aslında benim de aklıma takılmış olan bir soru yeniden canlanıverdi; belki bir cevap bulurum ümidiyle dolandığım google ağabey de istediğimi vermeyince yılansı fare gibi çocuklara danışayım dedim: filmde doktorun okuduğu şiirin adı ne? kime ait? eski bir şiir mi yoksa senaryo yazılırken mi karalanmış? dizeleri hatırlayan var mı? bunu da yaptım ya...
kıyaslama ölçütü "keyif" olarak kabul edilirse, seyrettiğim en iyi film olarak hafızamda yer edecek yapıttır. bir taşra kasabasının rutini ve dinginliği, bir bakkal dükkanının önünde bulunan ve üzerinde dondurma markası yazan yırtık tentenin rüzgarda kısa kısa dalgalanmasıyla en mükemmel biçimde anlatılabilirmiş meğer. bu sahnenin anlattıklarını bir yazar otuz sayfada anlatabilirse kendini başarılı saysın... oyunculukla ilgili de bir şey söylemek gerekir. baş roller dışında oyuncu kadrosunu tanımıyorum filmin. ancak zabıt katibi, savcının şoförü, katilin kardeşi, otopsi yapan adam ve köyün muhtarı rollerini oynayan oyuncuları google'dan aratıp gerçekten oyuncu olup olmadıklarını araştırma ihtiyacı hissettim. çünkü bu adamlar gerçek! oyunculuk hakkında tek kelime edebilecek bilgiye sahip değilim, ama küçük kasaba yaşamı ve orada görevli memurlar hakkında söyleyecek çok sözüm vardır, bir senemi geçirdim bu filmde gösterilen kasabanın çok daha küçüğünde. sandım ki gerçekten kasabada çalışan memurları oynatmışlar filmde. hepsini tanıyorum ben bu adamların, bunu hissettirdi film. hasıl-ı kelam, gidin, izleyin.
http://www.tumkoseyazilari.com/…osfer-yaratmak.html
jenerikte de yazdığı üzre, filmde fırat tanış'ı tuncer salman seslendirmiştir; ancak fırat tanış'ın "sus lan!" dediği sahnedeki sesi kendisine aittir. nbc'nin bir bildiği vardır elbet.
nuri bilge ceylan’ın son filmi. baştan söyleyeyim ben pek beğendim bu filmi. klasik nbc stilinde ama daha çok diyalog, daha çok karakter ve bu karakterler çevresinde dönen daha çok hikaye var. bu açıdan daha sürükleyici olduğu söylenebilir. nbc sinemasını hiç izlememiş birini bir zamanlar anadolu’da ile başlatmak örneğin bir uzak’a göre daha doğru bir hamle olabilir sanki. detaylara gelince; filmin kurgusu, görüntü yönetimi ve her biri bir fotoğraf karesini andıran sahneleri dört dörtlük, nbc’nin diğer filmlerinde olduğu gibi. yönetmen aynı bir fotoğrafçı gibi -ki kendisinin geçmişi fotoğrafa dayanıyor zaten- ışığı çok güzel kullanıyor. gece arabaların toprak yolu aydınlatan farları, güneşin doğuşuna yakın tarlaların üzerindeki kızıl-sarı ışıklar buna çok güzel birer örnek. oyuncuların hepsini –evet yılmaz erdoğan'ı da- beğendim. taner birsel’i ta itiraf’tan beri severim, kredisi gani. ahmet mümtaz taylan da ha keza. ama asıl sürprizler muhammet uzuner ve ercan kesal oldu. muhammet uzuner’ın çok ifadeli ve karakteristik bir yüzü var. karakterinin duygularını adeta bir bakışıyla, bir mimiğiyle yansıtabiliyor. umarım kendisini daha çok izleme fırsatı buluruz. --- spoiler --- ercan kesal’a ise ayrı bir paragraf açıp spoiler uyarısı vermek istiyorum ki sürprizi kaçmasın. kendisi köy muhtarı rolünde karşımıza çıkıyor ve kelimenin tam anlamıyla döktürüyor. ercan kesal’in filmde oyunculuk da yaptığını biliyordum ama muhtar rolünde oynadığını bilmiyordum. izlerken "kim bu adam, oyuncu mu yoksa gerçek bir köy muhtarı mı, adamı oradan mı bulmuşlar acaba" diye kuşkuya düştüm. o morgu anlatırkenki sözleri, savcıyla konuşurken takındığı bir yandan otoriteye saygılı bir yandan da buralar bizden sorulur tavrı o kadar gerçekti ki inanamadım. anadolu’da hangi köye gitseniz o muhtar oradadır, üç aşağı beş yukarı filmdeki o karakterin aynısıdır. ercan kesal’i ne kadar tebrik etsem az, gözlem yeteneğine şapka çıkartıyorum. --- spoiler --- benim için nbc filmografisinin incisi iklimler (bkz: iklimler/@empas kumpas). ama bu film de onun yanında -haklı olarak- yerini alıyor.
oscar alacağına inandığım film. demişti dersiniz.
türkiye'de yapılan filmleri ikiye böldüğümüz zaman, ödül filmi olarak adlandırabileceğimizdir. bilindiği üzere gişe filmi ve ödül filmi sinema dünyasının iki mottosudur. türk sinemasında genellikle gişe filmine ağırlık verilmiş olsa da, nuri bilge ceylan gibi yönetmenlerle ödül filmi konusunda baya ilerleme kaydedilmiştir. ödül filmleri gişe filmlerine göre daha sanatsal, daha psikolojik olur ve insanı etkiler. "bir zamanlar anadolu'da" filmi de kimilerini aşırı şekilde etkilemiştir.
filmle ilgili çok doğru okumaların olduğu bir makale; --- spoiler --- http://www.altyazi.net/…manlar-anadoluda-8-218.aspx --- spoiler ---
nuri bilge ceylan filmlerini seven, dolayısıyla sinema ile görece daha derin bir ilişki kurmuş birinin bir zamanlar anadolu'da kurgu günlüğü'nü okuyup da etkilenmemesine ihtimal yok sanırım. nuri bilge ceylan kadar dışa kapalı bir adamdan o günlüğü nasıl koparabildiler bilmiyorum ama kim başardıysa çok iyi yapmış; okuyabildiğim için kendimi şanslı saydım zira. -bu arada bilmeyen duymayan varsa; altyazı dergisi bu sayısıyla ücretsiz olarak veriyor.- film hakkında şimdilik söyleyecek pek bir şey bulamıyorum; 10/10'luk bir film daha.
gerçekten çok çok begendiğim film. aslında film demeye dilim varmıyor çünkü 3 saat boyunca film izliyormuş gibi değilde bir hayatın içindeymişim gibi hissettim.
-filmin fikir olarak çalışmalarına mayıs 2009'da başlandı. -bosnalı ortak yapımcı şirketin adı prod2006'dır. buna nbc bile "böyle şirket ismi mi olur, herkes 2006'yı filmle ilgili bir tarih sanacak" demiştir. -çekimler 2009 aralıkta başladı. -filmin kurgudan çıkmış ilk hali 2 saat 45 dakika idi. -filmin bütçesi 2.050.000€'dur (iki-beşyüz değil)
nuri bilge ceylan'ın sanatsal imgelemede çığır açtığı bir film.gerçeğin, yaşayan açık seçik sergilenişinin özetidir bu film.mantıksal çıkarsamalar yoluyla imgelemenin gücünü kullanarak derdini anlatmış yönetmen. hepimizin az çok bildiği taşra yalnızlığını, ıssızlığını sığlığını ve kısır döngüsünü birebir yansıtmadan ziyade dönüştürüp bir derinlik vermiştir bu filmde. iki farklı hikaye örgüsünü bu kadar inceden harmanlamayı başarmak kolay olmasa gerek.
filmde alt üst ilişkine dahil olmayan tek karakter doktor,köşede ve hep arkada.orda taşraya ait olmayan iki karakterden biri, diğeri savcı.ve ordan kurtulabilecek tek karakter -ki filmin sonunda nbc ona özgürlüğünü veriyor- birinin ona ''ne işin var burda, bak ne kadar boktan bir yer burası, neden sende bizim gibi burda çürüyesin ki, daha gençsinde yeniden aşık olursun''demesini istediği için sanki orda.filmin sonunda pencere kolunun uçağa benzetilmesini ve uçak sesini sevdim.filmin görsel atmasferi güçlü değildi;çünkü bu filmin ekseni tamamen insan odaklı.karakterler iyi işlenmiş, diyaloglar filmin en başarılı olduğu yerlerden birisiydi.ölünün domuz bağıyla canlı bir şekilde gömüldüğün göstergesi katilin ölüyü gömdüğü yeri bir türlü söylememesi gösterilebilir.öldürdüğüne değil bu şekilde öldürdüğüne pişmanmış gibiydi.olay yerini göstermeyerek diğer karakterlerle özellikle doktorla aralarına bir bağ oluşturdu,gözü hep doktordaydı.ağır ceza almaktan kurtuldu.
spoiler vererek mahvetmeye kıyamadığım, hiç nuri bilge ceylan filmi gibi durmayan film. o kadar uzun olmasına rağmen, 1 dakika dahi sıkılmadan, heyecanla keyifle izlettirdi kendini, öyle değişik. diyaloglar, karakterler o kadar oturmuş o kadar gerçekçi ki, 3-4 kez izleyebilirim üst üste. vavien kadar tat aldım. *
bugün bir ayrıntıya takıldı kafam.belki de sadece benim bakış açımla ilgilidir ama öyle olsa dahi o şekilde algılamak daha manidar geldi. aklıma takılan ise muhtarın avlusunda,kenan'ın,naci'nin verdiği sigarayı içiş şekli.her sigara içen için böyledir demiyorum belki dikkat edilen bir ayrıntı dahi değildir;en azından ben rüzgarda içmeyi sevmem bu mereti,yarısını o içer çünkü.bugün tam da öyle bir gün iken o tutuş şekli geldi aklıma ve aynısını yaptığımda fark ettim ki aslında kendime saklıyordum ateşi rüzgardan. sonra düşündüm o bir tek sigara ile kenan'ı...
--- spoiler --- doktor cemal : trachea... özafagus... boyun dokuları, normal görünümlü. otopsi teknisyeni şakir: doktor, sen biraz geri çık. üzerine sıçramasın. --- spoiler ---
daha dün the tree of life'ı izledim. bittiğinde bir 10 dakika oturup düşündüm. beğendim mi beğenmedim mi, noldu şimdi bana ne verdi? yanıt oldukça kararsızdı: "bilmiyorum!" şuan hala beğenip beğenmediğimi bilmiyorum. ne beğendim ne de beğenmedim. etkileyici, değişik, farklı bir bakış açısı ve tekniği olabilir belki ama bende net bir fikre neden olmadı. bunu bir karşılaştırma amacıyla da söylemiyorum. 9 seansında bir zamanlar anadolu'dayı izledim. 10 dakika'da çok kalabalık olmayan sokaklardan yürürken de filmi düşündüm. korkum, the tree of life'la aynı şekilde sonuçlanmasıydı. yanıtı bilmiyorum olan koca bir boşluk. ama öyle olmadı, 10 dakikada evime yürüdüm ve farkettiğim şuydu. filmde beni, bizi görmüştüm bolca. yaz tatillerinin köyünü gördüm, ıssız, rüzgarlı, her an yağmur yağacakmış gibi asi. amcamın eski arabasını gördüm, köyden kasabaya gidişlerimizi. korkunç yanlarımızı gördüm, eve yalnız yürürken ürkmeme neden olan. bence iyi bir sanatçı insanı en iyi şekilde tanıdığı oranda iyi bir sanatçıdır. insanı tanıdığını biliyorduk nuri bilge ceylan'ın ama türk insanını bu denli tanıdığını hiçbirimiz düşünmemiştik bence. bu arada, şu viyaklayan ergenlere bitiyorum, sinema sonrası yorumları yok mu, ah ahh... edit: imla
nbc'nin metafor savaşları sırasında kore sinemasına da meylettiğini fark ettiğimiz film. --- spoiler --- otopsi seansları ile birebir boksuneun naui geot, bir diğer adıyla sympathy for my.vengeance filmini hatırlatmıştır. sadece o filmde biraz daha ağır ve gerçek bir otopsi yapılıyordu. nbc sanırım cesaret edememiş ölümün o denli soğuk ve kanlı hakikatini izletmeye. --- spoiler ---
filmi uzun uzun tahlil etmeye yeltenmeyeceğim. yalnız dikkatimi çeken birkaç şeyi paylaşmak isterim; --- spoiler --- film iyi bir anadolu portresi çiziyor. hiyerarşik zincirin en üst halkasında savcı, en altında ise makdul, sanıklar, kadın ve çocuk var. bu alt basamaklarda kalan karakterler, film boyunca neredeyse hiç konuşmuyor. (konuşsalar bile savcı tekrardan; "oğlun var mı senin?" diye soracak ) sanıklar hırpalanıyor, kadın kocasız, çocuk babasız kalıyor. adam canlı canlı toprağa gömülüyor; o deniz seviyesinin bile altında şimdi. iyi özetlemiş dedim ya durumu; filmin sonunda yine kadın kaybediyor; topuklu ayakkabılarıyla kaybediyor, önyargılarla, hakkında verilen hükümlerle kaybediyor. muhtarın kızı da kaybedecek; yani öyle olacağını öngörüyor kahramanlarımız. dalından düşen taze elma gibi akan suya karışacak, bir zamanlar onun gibi körpe olan diğerlerinin yanında unutulacak, günden güne solup gidecek. oralarda kadın hep kaybediyor. adam ona sigara uzatan doktora teşekkür ediyor, ona çay getiren kız karşısında ağlıyor. yaşadığı suçluluk hissi yüzünden, ona yapılan herhangi bir incelik binle çarpılıyor. bu da kendini daha kötü, daha suçlu hissetmesine neden oluyor. sanırım hapse giden biri için en büyük psikolojik yıkım, çok iyi bir muamelenin içinden geçerek oraya gitmek olmalı. - savcının doktor odasında, doktorun yüzüne bakıp gülümseyişleri hakkında makale yazılabilir.- doktor hep mesafeli. şehrin taşraya mesafesi gibi. doktor şehirli. bulaşmamak, uğraşmamak, öğrenmemek istiyor. savcının hikayesini can kulağıyla dinlemiyor mesela. ama bir süre sonra daha fazla dışında kalamıyor; "savcıya kesinlikle! otopsi gerekir" derken, insiyatif alıp diri diri gömülme hadisesini örtbas ediyor. artık çok daha yakın. yanağında ölüden sıçrayan kan, dışarıyı seyrederken; çocuk hevesle topu diğer çocuklara gönderiyor. top, babasının ölüsüyle yolculuk eden kavunlara benziyor. --- spoiler ---
izlendikten çok sonra bile etkisini kaybetmeyen filmdir. anadolu insanını o kadar güzel anlatmış ki nuri bilge ceylan üstüne konuşulacak bir kelime dahi bırakmamış. mekanları yansıtmadaki üstün başarısı tartışılmaz zaten. o yollardan geçmiş, o yerlerde bulunmuş bir insan olarak rahatlıkla söyleyebilirim ki filmi izlerken yaşattığı duygular en fazla bu kadar gerçek olabilirdi. "bu adamda bir yaprağı beş dakikada dalından düşürüyor" diyenlere bu film bir kez daha kanıtlamıştır ki nuri bilge ceylanın anlatamayacağı duygu, içimizden biri gibi hissettiremeyeceği karakter yoktur.
izledikten sonraki etkisi diyaloglarda vücut bulan başyapıt. kozzy avşar sineması'ndan çıkan iki arkadaş filmin etkisi olsa gerek yön duygusundan mahrum kalmıştır. denizin ne tarafta olduğuna dair anlamsız tartışmalar içine düşerler. teller arkasında penceresi açık bir kulübede oturan güvenlik görevlisine doğru eğilir erkek. - iyi akşamlar, minibüs caddesine nasıl ineriz? + nereye gidecektiniz? - küçükyalı + şu ileriki yoldan dolmuş geçiyor, yukarı yöne gidene binerseniz küçükyalı'ya gider o. - peki tamam da şey, deniz ne tarafta kalıyor? + bostancı denizi mi? ...sonrası sanırım pek mühim değil.
beğendiğim ilk nuri bilge ceylan filmi oldu. hiç bir şey olmayacakmış gibi olup da aslında sonunda bir sürü şey oluvermiş olduğunu gördüğümüz bir filmdir. çok güzel de bir anlatımı var nurişimin.
anadolu topraklarının ve insanlarının filmi. anadolu bozkırında yol ve yolculuk filmi. ölüyü arama yolculuğu... ölüyü arayanların iç dünyalarına yaptıkları yolculuk... erkek filmi. erkekler oynuyor. ve anadolu'da hep yolun kenarında/dışında kalmış kadınların filmi. kadınlar oynamıyor. "bir zamanlar anadolu'da"yı değil, "halihazırda anadolu'da"yı çekmiş nuri bilge. bir kaç on yıl sonra ismiyle örtüşebilir belki film. --- spoiler --- bir katil. bir ölü. bir komiser. ki oğlu hastalıklı. oğlunu görmek bile zor geliyor ona. bu yüzden biz de görmüyoruz. komiserliğin gerektirdiği şekilde çalışıyor. savcı'ya açıklama yapıyor. askerle birlikte hareket ediyor. ve asıl olarak işini yapmaya çalışıyor, ölüyü bulup savcıya teslim etmek... savcının yanında kibar olmaya çalışıyor. ama zor kullanmak o mesleğin neredeyse icabı. dövüp sövdükten sonra rahatlıyor. bir anadolu insanı. sabahleyin doktora çocuğunun ilacını yazdırıp gidiyor. 20 yıldır böyle pis işlerle uğraşmış. ama hastalıklı çocuğu olduktan sonra çalışmak -evde durmamak- sanki daha iyi. * ölüyü ararken gittiği yol aslında "kaçış yolu." bir savcı. ki karısı intihar etmiş. yeni farkına varıyor intihar olduğunun. hem ölünün hem kendisinin peşinde. işini profesyonelce yapıyor. * ölüyü ararken gittiği yol aslında "karısıyla/kendisiyle hesaplaşma yolu" bir doktor. ki "yabancı" anadoluya. alışamamış belli. karısından ayrılmış. katil de ölü de ilgilendirmiyor gibi onu. sakin sakin duruyor. farklı farklı, yabancı yabancı... * ölüyü ararken gittiği yol "yabancılaşma yolu." muhtar. yurdumun muhtarı. devlet büyüklerini ağırlıyor. tam böyle olur bizim köyde de. anadolu'nun her yerinde böyle olur herhalde. köyün sıkıntıları var. onlar için önemli. komiser ve diğerleri için önemsiz. köylü için gelip giden elektrik çok dert değil. 15 dakikaya gelir nasılsa. olmadı "lüküs" yakılır. ama morg ve gasilhane çok önemli. halletmeye çalışıyor kendince. komutan. yurdumun jandarması. bir olay olmuş. kırsalda ise onun görevi. meskun mahal ise polisin. savcıya saygılı. başına iş gelmesin işini doğru yapsın da gerisi dert değil. polisin işi olduğu için sessiz. denileni yapıyor. ama iş kendi işi olacak olursa sazı eline almaya hazır, tabi savcıya bağlı, başlarına iş gelmesin de... şoförler, savcının kalemi, otopsideki teknisyen hepsi anadolu insanı. hepsi tanıdık. komiser ve savcının yüz ifadeleri ile doktor ve katilin ifadesizliği filmde dikkat edilmesi gerekenler. komiserin yılgın yüzü. görmüş geçirmiş, dertli. savcının ağır yüzü. görmüş geçirmiş. birşeyleri farkettikçe gülümsüyor ki acı acı... doktor. ifadesiz ve yabancı. katil ifadesiz ve kabullenmiş. bir kez ağlıyor ama. muhtarın saf kızı ağlatıyor onu. çünkü kendisi o kadar kirli ki. ve kadınlar. biri intihar etmiş ki kocası aldatmış onu. hamile olduğu için çocuğunu doğurmayı beklemiş. biri kocasından ayrılmış. biri hastalıklı bir çocuğun annesi, ki o, komiser* gibi kaçamaz. biri anadolu kadını. iki sevdiği olmuş herhalde. biri ölü. biri katil. hayatla baş etmesi gereken o. biri muhtarın kızı. daha yeni serpiliyor. ama güzel belli. şehirde olsa allanıp pullansa, giyinse şöyle bir, afet. ama köyde. bir kocaya varacak nihayet. kısılıp kalacak. kaybolup gidecek. film boyunca erkekleri izliyoruz. kadınlar yok. ya adları geçiyor ya fotoğrafları, ya azıcık sesleri duyuluyor ya kısacık görünüp kayboluyorlar. film erkek filmi. kadınlar kayıp. anadolu'da kadınlar kayıp çünkü. --- spoiler ---
film onat kutlar' ın bir şiirini anımsattı bana, çağrışım silsilesi, doktorun okuduğu kısa şiirle zirvede yığıldı kaldı. akşamüstü oturdum yol kıyısına düşündüm ne kalacak bizden geriye balkan yaylasından ve bozkırlardan kafdağlarına giden şu bulut sonsuz mevsimlerle esmerleşen şu toprak ve derin çınar ağacı biz yokken de vardı çocukların şu gülen sarı feneri ayışığı ve ıssız balkonlarda kırmızı biberlerle üzgün yaşlıları aynı mandalda kurutan güneş çayırda gölgeler bırakacak dalgın yeryüzünde çekilirken kalabalık çarşılara tortusu çökecek tüccarın kanpazarından mezarlığa taşıdığı paranın değirmeni döndüren ter ırmağı kuruyunca ardında tuz kalacak ve bir anı öfkeli işçilerden sinirli kediler bir tekir şerit olacak ve bir çöl esintisi dörtnala kaybolan arap atları bir çavdar haritası çizecek bozkırı terkeden tarla faresi kuş tüyleri gökyüzünün camını buzlu yazılarla donatacak hersey değişiyor ama ne yapsak duracak tarihin uzun duvarı taşlara kırmızı izler bırakan ve aynı kıyıdan yürüyen köle silecek kıralların adını gene de karanlık dağ başlarında yarın bir kin gibi hatırlanacak kanlı soy ağacının dalları kiraz ve kamıştan kavalımızın sesleri dağılıyor havada bir kuyu ağzından geçiyor gibi rüzgarı mor fistanlı zamanın bu güzel şarkı da unutulacak kıyımlar acılar kanlar içinde savrulurken yaşadığımız günler bu soruyu mutlaka soracaksın ne kaldı ne kaldı bizden geriye?
görüntülerden uzun uzun bahsedilmiş zaten. farlar, ağaçlar, ateşler... o yüzden sadece değinmekle yetiniyorum. evet alışkanlıklar sebebi ile genel olarak türk sinema izleyicisinin beğeneceği bir film değil. ama sanatsal kaygılarının yanı sıra sanırım biraz bu anlaşılmama, izlenmeme meselesi düşünülmüş olacak ki iyi diyaloglar, tanınmış oyuncular ve sıcak, canlı bir film çıkmış ortaya. bilhassa diyaloglar ve filmin tamamına yayılan doğallık çok başarılı. --- spoiler --- arabada ve muhtarın evindeki sohbetlerde ise klişelerin tespiti yerinde olmuş. izlerken aklıma böyle onlarca gerçek konuşma geldi. izleyen arkadaşlarımın da tepkisi bu yönde. "halktan kopuk yönetmen" söylemlerinden vazgeçilsin artık. --- spoiler --- tek başına bu sahneler bile geniş halk kitleleri ile yakınlaşmaya işaret. film bitince çok saçma olduğunu, hiçbir şey anlamadığını söyleyen, arkamda oturan o kızın ve benzer düşüncelere sahip olanların ise filmi, recep ivedik'ten kalma bir dikkatle izlediklerini zannediyorum. abartıla abartıla söylenildiği üzere anlaşılmayacak, hiçbir şeyin belli olmadığı bir film değil bir zamanlar anadolu'da. biraz dikkat, biraz boşlukları doldurmak gerekli, o kadar. bu da bir tarz ve tercih elbette. baştan aşağıya tüm olayların doğrusal bir zaman içinde hiçbir şüpheye yer bırakmasızın anlatıldığı kitaplar ve filmler var hala. isteyenler bu tür filmleri izlemeye, bu tür hikaye ve romanlar okumaya devam edebilirler, ediyorlar da. bu her ne kadar zevk meselesi de olsa hiçbir sanat akımının rastgele ortaya çıkmadığını, birtakım sosyal olaylardan etkilendiğini hatırlarsak bugün gündelik hayatımızda sebebini bilmediğimiz yahut birden fazla sebebi olan iç içe geçmiş, anlamlandıramadığımız sadece tahmin yürütebildiğimiz olaylar yaşarken filmde bunu görünce itiraz etmek çok mantıklı gelmiyor bana. yine bu bir zevk meselesidir elbette ama bu tür filmler izledikçe bu zevk gelişir. filmi ya da kitabı sadece olaydan ibaret zannetmek gibi bir hata var. oysa gazete yazısı ile bir hikayeyi birbirinden ayıran temel ölçütler bellidir. olayın işleniş tarzı duyguları yansıtmak açısından olay kadar önemlidir. bu bakımdan arabanın gelişini izlemekten sıkılmak, elmanın yuvarlanışını sıkıcı bulmak, otopsi sahnesine uzun demek "biri ne olup bittiğini özet olarak anlatsaydı daha iyiydi" demek gibi bir şey. detay izlemek, okumak sıkıcı olabilir. yönetmen/yazar, izleyiciyi/okuyucuyu sıkmak isteyebilir. bununla beraber iyi bir yazar ya da yönetmene göre her sahnenin her saniyenin, her kelimenin mutlaka bir anlamı vardır. orada rastgele bulunan bir şey yoktur. son olarak --- spoiler --- maktülün kanı doktora bulaşmış. daha ne olsun? --- spoiler --- ha bi de "daha detay daha detay merhaba oğuz atay" denmişti sanırım yeni mottomuz şu: daha detay daha detay, merhaba nuri bilge ceylan.
sinemadan çıktım arabaya bindim eve dönüyorum bu arada hala filmin içindeyim. sinema hayattır hakikaten dedim içimden sağ sola bakarken. nuricim bravo. beş yıldızlı bir türk filmidir.
şu ana kadar izlediğim nbc filmlerinin en olmuşudur. gerçekten o kasabada yaşıyormuşum, daha doğrusu o kasabaya hapsolmuşum gibi hissettim uzun bir süre. bu film, bir yerlerde bu olayların yaşandığına ikna etti beni. bana kalırsa oscar yolu da açık. evet 3 saatlik filmde sadece bir günlük olaylar anlatılıyor ve bu yüzden amerikan seyircisinin hoşuna gitmeyecektir belki. ama oscar jürisinin bu filmi görmezden geleceğine inanmak istemiyorum.
fazlasıyla barındırdığı yerel tatlar, yerel dokular ve domestik habitat sebebiyle oscar macerasına şüpheyle bakılan son derece başarılı film. anadolulu olmayan bir insanın bu filmi hissederek izleyebileceğine inanmıyorum. kültürel kodlar ve anadolu ağzı da sanki bu filmi bize özgülüyor. cannes jürisinin kriterlerini bilmiyorum ama nasıl oldu da filme ödül verdiler bilemedim şimdi. fazla doğulu, otantik ve 'farklı' bulmuş olma ihtimalleri de mevcut tabi. oryantalizme kurban verilmesini istemem ama. diyalogların ince, içten ve sahici olduğunu düşünüyorum. nuri bilge ceylan'ın gözlemlerini yansıtış biçimi çok başarılı. kentli bir yönetmenin anadolu'yu bu kadar iyi anlatması takdire şayan. en başarılı oyuncu seçimi muhtar olmuş bir de. muhtarın abdullah gül'e olan benzerliği de şaşırtıcıydı benim için. dramla komedi iç içe geçmiş filmde; filmi kategorize etmek mümkün değil sanki. unvanı 'kazma, kürek' olan anadolu insanları var bir kere bu filmde. pervasızca otopsi yapan; otopsi edevatının yetersizliğinden dem vuran komik bir figür de var. filmin içine yedirilmiş, 'ölüme karşı duyulan kayıtsızlık' da var aslında. türkiye'de ölümün son derece normal, sıradan karşılandığını; insanların hayatlarına aynen devam ettiklerini arada sırada vurgulamış yönetmen. ölüyle aynı bagaja kavun koyabilen, köyüne 'projelendirmesi' hazır morg isteyen, otopsi sırasında ölümle adeta dalga geçen insanların filme dahil edilmesi ölüme karşı alınan kolektif tavrı vurgulamış. yer yer abartılı olduğunu düşünmekle birlikte filmdeki ışık kullanımını da başarılı buldum. bana göre filmin en komik, absürd sahnesi ise suçlu çocuğun "kola var mı?" diye sorduğu sahneydi. çocuğun ses tonu, mimikleri, ifadesi beni gülme krizine soktu. elektriklerin kesildiği, çay servisinin yapıldığı bir anda çocuğa kutu kola getirilmesi de ayrı komikti.
yalnızca bir zamanlar anadolu'da bulunmuş izleyicilerin farkedebilecekleri yüzlerce küçük detaylar içeren bir başyapıt. filmin analizini yapacak kadar derin bir bilgi birikimine ve edebi yeteneğe haiz değilim. sadece aklıma mıh gibi kazınmış bazı sekansları not düşeceğim: --- spoiler --- - muhterem muhtarın fantastik bir bahane üzerine temellendirdiği "gasilhaneli" morg projesi. misafirlerine gösterdiği sevecenlik kadar hane halkına karşı buyurganlığı. - anadolu'da yaygın olarak kullanılan, aynı zamanda bir zamanların en beğenilen entrylerinde de konu edilmiş * zoofili temalı espriler. - taşradaki kamu binalarının koridorlarında ezelden beridir yankılanan "çay karıştırma sesi" - teknisyenin bitmek tükenmek bilmeyen "alet edavat" ihtiyacı. --- spoiler --- filmde anadolu yüze çarpılmadan, izleyicinin önüne adeta bir ayna konarak gösteriliyor. helal olsun
her karesini bir fotograf cercevesine sigdirip uzun uzun seyretme istegi uyandirmis olan guzel film. ayrica hep leyla ile mecnun bir seylere selam cakacak degil ya, bu sefer de nuri bilge ceylan leyla ile mecnun'a, arap'a araba ittirerek selam cakmis olsun.
(bkz: bir zamanlar türkiye)
aylardır yolunu gozledim ama sanılmasın ki nuri bilge ceylan'ın onceki filmlerinden yadigar olsun bu merak. kimisine bayıldım diğer işlerinin kimisiyle dalga geçmeden duramadım. ama bu sefer, the tree of life gibi bir işle kapışabilme kudretinde görülmesi müthiş bir heyecan uyandırmıştı. şükür, kendisini izlemek bugün kısmet oldu, bahtiyarlık diz boyu. memleketin ciğerini sökmüş, ruhunu okumuş meğer. goruntuler hala cok taze, hikayeler tortusunu bırakmalı daha. lakin sonuna kafam pek bir takıldı: --- spoiler --- doktorun, mevzunun üstünü örtmeye çalışmasına şaşırmakla sinirmek arasında kalan şakir, maktulün karnını yardığında bir anda kan doktorun suratına fışkırınca o an için biraz geç kalmış ama filmin genel zamanlaması adına çok manidar bir şeyi epeyi de manidar bir şekilde söyleyiverir: az çekil de kan sıçramasın doktor!. sesinde ironik bir tını vardır ama onun dışında söylediği de tuhaftır, çünkü o bunları söylerken bizler kanın çoktan doktorun suratına sıçramış olduğunu görürüz. ne kadar birtakım vicdani sebeplerle olursa olsun, mevzuyu daha fazla dallandırıp budaklandırmadan kapamaya çalışan doktor da, yalnızca işini yapıp ötesine karışmayan, prosedürcü, vakıaların arkaplanlarını görmeye asla çaba sarf etmeyen, hiçbir an "neden" sorusuyla uğraşmadan bir an önce gereği neyse onu yapmaya çalışan, yeri geldiğinde işleri kılıfına uyduran bürokrat sınıfının pis kanına bulaşmıştır bir bakıma. ve ne kadar yüzünü silmeye çalışsa da, bize savcının yanağındaki lekeleri anıştıran ufak bir kan izi sol yanağında kalıverir. canım doktor, başkalarıyla empati kurmaya çalışan, kendisinden başkasının hikayesini merak eden yegane kişi olan doktor, daha fazla üstelemeyim ve mevzu burada kapansın demiştir. hakkı vardır pek tabii, çünkü ısrarla üzerine gittiği şu kendi ölüm tarihini bilen kadın hikayesinde olduğu gibi, meseleleri deşmenin yaralayıcı tarafları vardır. en iyisi galiba, yaşamı, kendi durağanlığı ve akıcılığında oluruna bırakmaktır" --- spoiler ---
--- spoiler --- baktığın zaman doktor diğerlerinden çok farklı. konuşmuyor pek. çok güzel fotoğrafları var. onlara bakıyor ara sıra, biraz eksik, biraz buruk. ama yine de, diğerleri ile karşılaştırılınca en normal insan. asker, polis, savcı, köylüler, muhtar... bunlar çok daha kendilerini kaptırmış insanlar. düzenin adamı olmuş insanlar. savrulup, savrulduğunu farketmeyen insanlar. doktor daha bir ağır başlı. senaristin gerçekte doktor olmasından mıdır? nedir? yoksa başka bir sebep mi aramak lazım. doktor neyi temsil ediyor? bilimi mi? ona da mı kan sıçradı? ne diyor bu film? otopsi sırasında doktorun verdiği karar da çok hassas. bu adam tıp okumuş, savcı karşısındaki o soğuk duruşunu düşünelim. otopsinin gerekli olduğunu söylerkenki, kadınların böyle şeyleri kolay kolay affetmeyeceğini söylerkenki duruşunu düşünelim. bu adam gerçeği seviyor. otopsi şart diyor. diğer tüm elemanlar gerçeği büyük ölçüde çarpıtıp, kendi dünyalarını yaratmışlar. doktor öyle değil. doktor farklı. doktorda bi iş var. gerçeği sevmesine rağmen, gizliyor. yol bittikten sonra da doktorun hikayesi devam ediyor. hamama gidiyor felan. diğer bir insan üzerinden de devam edebilirdi. ama doktor farklı. doktor suskun. --- spoiler ---
hani bazı filmlerde bazı replikler öne çıkar ya, yıllar geçse de küçük bakınızlarla en azından burada biz yaşatırız onları, işte bu filmde benim favorim: "hayır, söylemeyim söylemeyim diyorum ama, gene tevfik gene tevfik..." nefis. yolunda gitmeyen, asla sorumlusu olmadığım, inkara doyduğum anlarda kullanmaya başladım bile. spoiler: hem ceset torbasını almak neden benim görevim olsun ki? alla alla.
ben bu filmi izlemedim. bizzat yaşadım. rüzgarında ürperdim, karanlığından korktum. doktorun yüzüne kan sıçradığında kendi yüzümü sildim.
özellikle elmanın yuvarlanma sahnesine hayran kaldığım film. daldan düştü, yuvarlandı, yuvarlandı sonra biraz daha yuvarlandı.. su akıntısının içine düştü sonra biraz daha takla atıp orada bir yerde durdu, o anda kendimden geçtim, elmaya ve ambiyansa hayran kaldım, yumruk atmadan önce kolunu kaldırıp 60 saniye kameraya doğru yürüyen kemal sunal bile bu kadar etkilememişti beni.
can dündar'ın hakkında aşağıdaki yazıyı yazdığı film. (önceden yazılmış mı bilmiyorum; aradım bulamadım) ----------------------------------------------------------------------- benim büyük dedem, keskinli bir bürokrattı. belki o yüzden keskin’deki bürokratların kıstırılmış dünyasını anlatan “bir zamanlar anadolu’da” çok tanıdık geldi bana... nuri bilge ceylan’a “niye keskin” diye sordum. film için gereken çeşmeleri orada buldukları içinmiş. filmin açılışında, bir gece vakti uçsuz bucaksız bozkırı farlarıyla ışıtan üç eski araç görüyoruz. komiser, komutan, savcı, doktor ve kurbanını gömdüğü yeri arayan fail; yani suçlularla güçlüler aynı arabada... ve araba, bu ikisinin birbirine çok benzediği bir coğrafyada... ancak taşrada suç mahallini bulmak zor; her yer öylesine birbirine benziyor ki... reşat nuri güntekin’in, daha 1936’da “anadolu notları”nda yazdığı gibi: “bu uçsuz bucaksız yolda ne kadar ilerlerseniz dönüp dolaşıp hep aynı yere varıyorsunuz.” her çeşme aynı tepeye, her tepe aynı bozkıra çıkıyor. hayata da akseden bıktırıcı bir biteviyelik... ceylan’ın ilk kısa filmi “koza”dan beri anlatageldiği durağanlık, sıradanlık... * * * tanıl bora’nın derlediği “taşraya bakmak” kitabını okumuş olanlara (iletişim, 2005), film çok şey söylemiştir. ceylan’ın fotoğraflarıyla zenginleşen bu kitapta tanıl, “taşra”nın olumsuz çağrışımlarından örnekler verir: “dar ufuklar, kahredici bir yeknesaklık, boğucu bir taassup, iletişim evreninin kısıtlılığı, cemaatlere sıkışmış kısır bir kamu âlemi, yabancı olan her şeyi tuhaf bir bitkiymiş gibi algılayan ‘yabani’ bir hal, vasatlığın hizaya sokucu egemenliği...” nurdan gürbilek, “yer değiştiren gölge”de, (metis, 1995) bu iklimde yeşeren “taşra sıkıntısı”nı anlatır: “evde kalmanın, yaşlı bir anneyle paylaşılmak zorunda olunan bir hayatın, hep aynı yatakta istenmeyen bir kocayla birlikte yatmanın, yük olduğunu bile bile bir ağabeyin evinde yenen yemeklerin, akşamdan akşama görülen sert bir babanın huzurunda uzayıp giden çatal bıçak sesleri eşliğinde, hiç konuşmadan yenen akşam yemeklerinin sıkıntısı...” bu sıkıntıyı bilen, filmdeki elmanın, neden derede öyle dakikalarca yuvarlanıp gittiğini de anlayabilir. * * * ceylan, o hayatın yarım günlük bir kesitinde, taşranın kasvetini, taşralının ruh halini otopsi masasına yatırıyor. bir savcıda suçluluk duygusunu, bir doktorda kafese kısılmışlığı, bir komiserde güç gösterisini, bir muhtarda iktidar hissini, bir otopsi görevlisinde hissizleşmeyi anlatıyor. bitkin insan suretlerinin ardında sinsi iç çekişmeleri, üstünlük taslamaları, arkadan konuşmaları, suçları örtbas etmeleri, linç kültürünü, umudu yok eden vasatlığı, her öykünün içinde, ama hayatın dışında olan kadınları, coğrafyadan kopmuş, neredeyse huy olmuş taşralılığı sergiliyor. koyu bir can sıkıntısının, bodur bir gündelik hayatın ve diri diri gömülmüş insanların mükemmel ve evrensel bir fotoğrafını çekiyor. ama yargılamıyor. “güzelim istanbul’umuzu mahveden taşra” diye dövünmüyor. içerden, sahici bir fotoğraf çekiyor. o fotoğraf ille bunaltıcı değil, arada sıcak ve komik... ille nostaljik de değil, arada kötücül, ikiyüzlü, kindar... * * * tabii “bir zamanlar”ın taşrası da “koza”sından çıktı zamanla... dedemin taşrasının gözü şehirdeydi. bugünün taşrasının zihniyeti şehirde; hatta iktidarda... o yüzden bu kez mücadele, bu kadar zorlu belki de... can dündar, milliyet, 29 eylül 2011 -----------------------------------------------------------------------
malum ortamlara düşmesini çılgınlar gibi beklediğim film.. 1080p'sini indirip 5000 liraya aldığım tv'de orgazm yaşamak için sabırsızlanıyorum.. ama bu nbc filmlerin dvd si de hep geç çıkıyor yahu..
hacı o değil de o muhtarın yemek masasında geçen 10-12 dakikalık muhabbet harikuladeydi. ben onu bunu bilmem. sırf o bölüm için bile izlenir yani. güzel filmdi. birkaç ay öncesinden bir iki nuri bilge ceylan filmi izlemiş biri olarak bu filme gitmem filmin nasıl ilerleyeceğiyle ilgili bana fikir verdi, iyi de oldu. hani ilk kez izlediğinde insan nuri bilge ceylan'ı bir garip oluyor, biraz karmaşa oluyor. o olmadı. "ee burada mı bitti lan film?" dememeye hazırdım yani mesela. "gerçek" vurgusunu yapmaya gerek görmüyorum, evet çok gerçek film. ve ben o gerçekliğe de bazı karakterlerde epey güldüm. eğlendim yani. gidin baba.
oscar'i almasi gereken nuri bilge ceylan filmi. dah iki gun once jodái-e náder az simini seyrettim, cok etkilendim, ama bir zamanlar anadolu'dayla yarisamaz bence. --- spoiler --- filimdeki en aci hikaye savcinin karisininkidir bence. bes aylik hamileyken kocasinin onu aldattigini ogrenmistir, tasra gibi bir yerde, herkesin herseyi gordugu, duydugu. olmeye karar vermistir. ben sonbahari gormeyecegim demistir, ama dinleyen olmamistir, cocugunu dogurmus, babasinin ictigi ilaclari alip icmis olmeye yatmistir. ama kocasi onun neden olmeye yattigini bilmemezlikten gelir. her sabah aynaya baktiginda karisinin aldatilan kadin ofkesi ile tirnaklari ile kaziyarak biraktigi izleri nasil gormemezlikten gelir? "sonra hic konusmadi, kocasini hemen affetti" diyebilir? isi gucu bu gibi olumlere supheyle bakmak olan savci konu kendi karisi olunca simdi olecegim diyerek olen bir kadinin olumunun kalp krizinden oldugunu dusunebilir? kadinin olerek kurtuldugu acisini gormemezlikten gelerek, "karim, kadinlar ne acimasiz oluyor degil mi" diyerek kendini acindirmaya calisir? kadina cocuga degil de kendine acir? kadinin adi yoktur cunku, kendisi bile yoktur, bir arkadasinin karisidur o kadin. ama doktorbiliyordu. kadinlar unutmuyorlardi. buyuk bir ihtimalle ayrildigi karisi ile cektirdigi resimde ucuncu pizza, resmi ceken ucuncu bir sahisa aitti? ayrilmalarinin nedeni kadinlarin aldatildiklarini unutamadiklari icin miydi? butun bunlarin o oniki saatte ortaya cikmasinin nedeni suclu ararken icimizdeki sucluluk hissinin daha da one mi cikmiasi mi idi? dusen elmanin bir sekilde gidip maktulun gomuldugu yeri gosterecegini sanarak yuregim agzimda izledim o sahneyi. ama oyle olmadi, ben de dusundum, ve aklima gelen "gokten uc elma dustu" hesabiyla ,o elmayi da bu hikayeyi anlatana hediye edeyim dedim. tesekkurler nuri bilge ceylan ben o yuvarlanip gelen elmayi cok sevdim. --- spoiler ---
nbc aslında bu filmin temellerini 2005 çektiği bir fotoğrafta atmış gibi görünüyor.
içinden tren geçen film.
(bkz: gerçeklere şaşırmak) hakkında çok şey yazabileceğim bir film aslında. karakterler, konu, olay hiç de yabancısı olmadığım olgular. ama kısa keseceğim. bu film değil, gerçek. savcıya fitil olan komiser, adliye taksisi ile özel taksinin kavgası, doktor ile savcının bakış açısı arasındaki derin uçurum, cinayet sebebi, cinayetin işlenişi, bürokrasi, maktülün eşi, iş bilmez görevliler, düz komutan, muhtar... bir an belgesel izlediğini düşünüyor insan. nbc'nin tüm filmleri birer belgesel aslında. bu toprağın insanını, bu topraklarda yaşananları görmek, tanımak isteyenler için birer kılavuz. insanının tahlilini bu kadar iyi yapabilen ve dahası bunu beyaz perdeye layığıyla yansıtabilen başka bir yönetmen tanımıyorum. adam özelden genele insanı masaya yatırıyor. her filminde de biraz daha hassas noktalara dokunduruyor. görüntülere zaten laf yok. ilaveten söylemeliyim ki; filmi izlediğim salonun yarısı boştu. üzüldüm. böyle bir film kapalı gişe oynamalı.
film güzel ve gerçek. hatta bazı anlarda o kadar güzel ve gerçek olması can bile sıkıyor. zira biliyorsun ki o gerçek değil film. ama film "hayır film değil gerçeğim ben" diye bağırdıkça kafası karışıyor insanın. gerçek hayatta olduğu gibi gerçeklerden sıkılıyorsunuz ara sıra, geceden bunalıyor, sabah ile beraber rahatlıyorsunuz. pek bilemedim kafam karıştı böyle film, film gibi olmayınca. 13 sene yaşadığım kırıkkale'de çekilmiş olması da cabası. ne gerçekti, ne kurgu şaşırdım. başka rahatsız edici yanı da aşırı erkek perspektifiydi sanırım. tamam nuri bilge beyefendi "erkeksiniz" amma kadını bu kadar imgeden ibaret göstermek.. ne biliyim can sıkıcı işte. bir de şey var: filmin izleyicisi.. ben sanat filmi izlemeye geldim. yemeden içmeden, sıçmadan, gülmeden, 3 saat boyunca nefes almadan izlerim tavrı yine rahatsız ediciydi benim için. zati müzik yok, efekt yok bişii yok. hoff neyse çok karamsarım galiba. siktiredin yazacağım kritiği de. gidin izleyin. komik yerlerde gülmekten utanmasanız yeter.
filmin içeriğine göre filmin adı "her zamanlar anadolu'da" olmalıymış..
ya tam bir fotograf albumu gib... saka saka, girmiyecegim o mevzuya. aksine, diger nbc filmlerine gore daha az kareler yakalanabilir bu filmden. ve diger tum filmlerinden cok daha fazla diyalog muhteviyatina sahip, zaman zaman da gulduren bir eser. 160 dakikaya yakin hem de. bu adam guldurcek deseler, kim inanirdi ki? ve de anadolu'yu bilenler icin asiri dogal oldugu anlasiliyor. ki film de bildigin akip gidiyor... --- spoiler --- filmin yarisi karanlikta, yarisi aydinlikta geciyor. ki, filmin yarisindan sonra "biraz aydinlik da olsun ya" diye dusunurken gunun agarmasi ve olaylara devam edilmesi beni mutlu etti. gozlerimi mutlu etti daha dogrusu. neyse, bu kisma kadar fuzuli bilgiler. filme gelirsek; doktor'un adamin diri gomuldugunu ortbas etmesi ve otopsici elemanin sanki inadina inadina kani ustune fiskirtmasi dikkat cekici. doktor, artik daha da boka sarmasin, aksin gitsin yasananlar diye dusunuyor. cocuga bakiyor pencereden, cocuk topun pesinde. ama yuzundeki kan, hakikati gizledigi icin bulasan camur aslinda. ama onun da derdi, o hayata uyum saglayamamakta. savci desen, gecmisinde tikanip kalmis. turk filmlerindeki "ya bi arkadasim var, birine asik." tarzi yollarla derdini anlatmaya calisiyor. bu iki karakter etkileyiciydi. polis ve tifil komutan da enteresan karakterlerdi gerci. bilhassa komutan, ne la oyle comezler gibi tripler. bi anda tecilden vazgecip askere gidesim geldi valla. son olarak, hayat devam ediyor anafikri yerine daha degisik bir son olsaydi, daha da tatli mi olurdu, bilemedim. ama yine de cok iyi, guzel. --- spoiler ---
nbc'nın filmlerinin en güzeli. açılış sahnesi ve ardından üç arabanın uzunları yakarak ateş topu gibi, kıvrım kıvrım yolda birbirini takip ederek aşağı doğru indiği sahne türk sinema tarihinin en estetik sahnelerinden biri herhalde.
ben sanat filmlerinden anlamam. ki anlamadığımı bundan sonraki cümleleri okumaya devam ederseniz siz de anlayacaksınız. anlamam ama izlemeyi severim. kaçırmamaya çalışırım, oturur izlerim. yok öyle "dostum ben sanat filmi izliyorum, çok derinler bence" filan gibi muhtelif ortamlarda prim yapmaya çabalamıyorum. daha anladığım şeyler hakkında bile afili cümleler kuramazken, anlamadığım şeyler hakkında atıp tutmam pek mümkün olmuyor. mümkün olsaydı atıp tutardım belki, bilmiyorum. o filmlerin feysbuk sayfalarını da beğenmiyorum entel bi hava oluşturmak için. sessiz sedasız ve üstelik anlamadan izliyorum işte. sözlerini anlamadığım şarkıları da dinlemeyi severim zaten. neyse. şimdi bu filmde - buradan sonrasını filmi izlememiş biri okumasın - cinayeti işleyen kardeşin, ölen abinin çocuğunun babası olduğu ortaya çıktığında benim aklıma direk müge anlı'nın programı geldi. valla. ben o programı izliyorum da evdeyken filan. işte izleseniz siz de görürsünüz. onda da hep böyle şeyler oluyo. mesela dedim filmi izlerken, bu adam suçunu itiraf etmeseydi, ölen adamın karısı da "kocamı öldürdüler, cesedi bulunamadı, suçlu kimse ortaya çıksın" diye müge anlı'ya başvursaydı.. orada tabii maktulün bütün yakınlarını çıkarıyorlar programa. bu katil de maktulün kardeşi olduğundan onu ve en küçük kardeşi de çıkaracaklardı tabii. sonra böyle bi yerlerden görgü tanıkları illa ki çıkıyo, programa bağlanıyorlar. ve her seferinde de cinayetten bağımsız, maktulün, karısıyla/kocasıyla, kardeşiyle veya en yakın arkadaşıyla ilgili insanların bilmediği bi ayıp oluyo. cinayet aydınlansın diye de o yörelerin insanları bağlanınca laf dönüp dolaşıp maktulün yakınlarıyla ilgili olan kimsenin bilmediği ve öğrenilirse herkesin çok ayıplayacağı o sırra geliyor. yani bu filmde de katil cinayeti işlediğini itiraf etmeseydi, maktulün karısı da müge anlı'ya başvursaydı, bunlar beraber programa çıksalardı, kesin yaşadıkları yerde çocuğun maktulün kardeşinden olduğunu bilen birileri vardır - ya da yengesiyle kaynının gayrimeşru ilişkisini bilen birileri - işte onlar programı arayıp bu durumu ima edeceklerdi, sonra kadın bi yandan kendini savunmaya, böyle şeyler olmadığını haykırmaya başlayacaktı, adam başka yandan savunmaya geçecekti filan. (hep buna benzer şeyler oluyor çünkü) ben de filmi izlerken bunları hayal etmeye başladım. tabii fırat tanış'ı filan gerçekten müge anlı'nın yanında tutarsız konuşan herhangi bi anadolu'lu olarak düşünemedim. oyunculuğundan sebep filan değil canım, tanıdık bi yüz oluşundan. ama kazma-kürek taşıyan adamlar, müge anlı'ya çıksalar yadırgamazdım mesela. işte ben böyle şeyler düşündüğümden maktulün karısı bana çok sönük geldi. yani benim müge anlı'da izlediğim kadınlar çok daha hararetli oluyorlar. tabi beş parmağın beşi bir olacak diye bişey yok. ama acaba nuri bilge ceylan bu filmi çekmeden önce hiç müge anlı'nın programını izlemiş midir? bunu merak ettim. bence izlese güzel olurdu. yaa işte benim sanat filmi eyyorlamam da bu kadar. bu entiriyi de tüm müge anlı izleyicilerine adıyorum. yarın sabah atv'de görüşmek üzere, esen kalın.
bu filmin dogalligini nasil anlatacagimi bilemiyorum ama anlatmak istiyorum. gece boyunca ekip dere tepe dolasirken o sogugu ben de hissettim, bir manda yogurdu ya da et ya da morg uzerine olan ayni seyi baska cumleler ile tekrar tekrar tekrarlayan bu sohbetlerin icindeydim sanki. kucuk yer insaninin durumunu bire bir anlatmis. mesela doktorun bir kac kasabali ile sabah corbacidaki sohbeti. aynen bu sekilde, bu insanlar cinayet gibi buyuk bir olayin ardindan kendileriyle iliskili bulduklari kisimlari buyuk buyuk anlatirlar. ya da ne bileyim sehir merkezinin 35 km disina cikmak buyuk bir olaydir. boyle dogaldirlar... bir nuri bilge ceylan filmini bu kadar zevkle izleyebilecegimi dusunemezdim. sanirim zamanla nuri bilge ceylanla birbirimize yaklaşıyoruz. uzak'i cok zor izlemistim, uc maymunu eh iste sevmistim, bu filmi ise buyuk bir zevkle izledim, bitmesini istemedim, biraz daha bu akmayan kucuk anadolu yasantisinin icinde kalayim istedim. --- spoiler --- anadolu'da morg buyuk sorun --- spoiler ---
bugun sikago'da gosterime girmis, bir suru amerikan arkadas tarafindan gidip izlenilmis ve deliler gibi begenilmis olmasi gercegiyle koltuklarimi kabartmis cannes odullu nbc filmi. kendim yonetmis gibi sahipleniverdim valla aninda.
kubilay tuncer'i görüp "aha sihirbaz lan bu" dememle q.b'nin sigarayı burnuna sokup ağzından çıkarması bir oldu, ama çok hoştu. yaşlı amcanın elinde vizitesiyle doktorun odasına girmek ve girmemek arasında kalışı, karanlık geceye bir kuyrukluyıldız gibi düşen muhtarın paranormal kızı v.s. hem çok beklediğim hem de hiç beklemediğim gibi. ayrıca senaryo ve diyalog yazımında ceylan'ın geldiği akıl almaz nokta "amma da gerçekçi olmuş"un çok ötesinde. övmek için sarf edilen "bir fotoğraf albümü gibi" yakıştırması ise haksızca bana göre. ceylan'ın mayıs sıkıntısı'ndan beri çektiği en iyi film. daha fazlası, pek yakında ekşi sinema'da. aklıma gelmişken, hani diyordu ya hıncal uluç "elma daldan düşüyor, yuvarlanıyor yuvarlanıyor, sonra dere yatağına düşüyor, sen bir şey olacak sanıyorsun ama hiçbir şey olmuyor" diye, o elma senin kafana düşeydi de newton gibi aydınlanaydın.
anadolu bozkırını, insanını, memurunu, bürokrasinin gevezeliğini, kadınların görünmezliğini ve sessizliğini zamandan azade anlatan bir nuri bilge ceylan filmi.
başyapıt.
http://bant.tv/news/?p=7737
ileride bir zamanlar anadolu da böyle bir film yapmışlardı diye yapanları saygıyla , sevgiyle ve ellerine sağlık diye bolca yad edeceğim , etmek istediğim film olmuştur . nuri bilge ; ellerin dert görmesin yüreğine sağlık yalnız ve güzel ülkene bu kadar güzel bir hediye miras bıraktığın için ... ercan kesal ; kalemin mi daha güçlü oyunculuğun mu bilemedim . sen köy muhtarı mısın benim güzel abim ... sen nasıl oynadın o rolü öyle sana şapka çıkarmaktan başka elimden hiçbir şey gelmez ... taner birsel ; savcım ben de seni rolünü iyi değil çok iyi oynamakla , beni büyülemekle itham ediyorum . gözümü senden ayıramadım bir jest , bir mimik kaçar da senin o usta işi oyunculuğundan mahrum kalırım diye ... yılmaz erdoğan ; bırak artık saçma projeleri , öğrencileri , godikleri ... etme ... sen bu oyunculuğunu bizden esirgedikçe bizlere kastediyorsun , etme ... bence tansu biçer in beş şehirdeki polis performansıyla kafaya oynar ... ahmet mümtaz taylan ; sinemada babacan tavırlı adam rollerinin ustası ... senin performansını artık sen aşarsın sadece , sen o karısının köyüne gitmek istemeyen utangaç , pisboğaz adamı oynarken detyalara hapsettin ya beni ... fırat tanış ; taş kafana isabet ettiği zaman o oyunculuğun sayesinde ben de kafama bir taş yedim desem . bu nasıl bir katil profili , tek falsosu yok , uzun süredir sadece gözleriyle beni oyunculuğuna meftun eden aktör yoktu desem muhammet uzuner ; seni sona yazdım . çünkü filmin son otopsi sahnesinde büyüdün büyüdün perdeyi viran eyledin . film boyu saf bir karakteri bu kadar rafine bizlere sunmak ... vallahi helal olsun ... bir de o muhtarın kızını oynayan kız ; savcının uyanınca yüzündeki ifade , doktorun onu görünce gözlerinin büyümesi , ve katilin onu gördüğü zaman kendi insanlığına ağıtı bu kızı benim kelimelerimden daha da iyi anlatır ... sırayla nuri bilge , ebru ceylan çiftine ercan kesal a , taner birsel e , yılmaz erdoğan a , ahmet mümtaz taylan a , fırat tanış a , muhammet uzuner e ve zeynep özbatur a , gökhan tiryaki ye bir zamanlar anadolu da böyle bir film yaptıkları için sonsuz teşekkürler ... sıra günah çıkarmaya geldi ; (bkz: #23651603) evet 5. ayda ettiğim bu lafları dün nuri bilge tek tek ... neyse efenim en kısa sürede perdede bir kez daha görmeyi temenni ettiğim önümüzdeki akademi ödüllerinde en iyi yabancı dilde film oskar adaylığı şansını yüksek gördüğüm , ama ödülle kucaklaşmasını bir hayli uzak ihtimal olarak değerlendirdiğim bu filmi perdede en az bir kez görün , imkan varken ... ve son söz ; bu bir sanat filmi değil , bu düpedüz bir kara filmdir ... edit: hevesler bir kez daha kursaklarda kalmıştır... http://www.medyatava.com/haber.asp?id=89127 yazık hatta çok yazık olmuştur. belki ben hayattayken yerli sinemamızdan bir akademi ödülü, bilmedin bir akademi adaylığı görürüm ama o ödül ya da adaylık bundan daha iyi bir filmle gelir mi ?... fazlasıyla şüpheliyim...
nuri bilge ceylan'ın şimdiye kadarki en iyi filmi. yılmaz erdoğan'ı hiç sevmem, sırf bu yüzden filmden de tat alamayacağımı sanmıştım ama o da iyiydi filmde. ben yine de çok sevdiğim bu yönetmenin filmlerinde yılmaz erdoğan'ı bir daha görmek istemem. yalnız ve güzel ülkenin hatrı için...
filmi izlememis ve sadece hakkında yazılmış yorumları okuyan biri olarak diyebilirim ki mükemmel olmuş bir film.
tabutta rövaşata'dan sonra beni en çok etkileyen türk filmi. iki kez izledim, ancak doyabildim anadolu çorağında kavruk büyümüşlerin hikayesine.
büyük bir ihtimalle, bir zamanlar istanbul'da adıyla yapılacak yeni bir nuri bilge ceylan filmi ile devamı gelecek serinin ilkidir.
--- spoiler --- - arap bi sigara versene. -nasıllll? -muhatarında kızı güzelmiş -nasıllll? -savcım bu son çeşme. -nasıllll? -yuvarlak ağaç varmış. -nasıllll? -vs vs vs. -nasıllll? -vs vs vs. -nasıllll? --- spoiler --- nbc bize nasıllll birşey anlatmaya uğraşmış anlamadım doğrusunu söylemek gerekirse.
bir de, oyuncu yönetimiyle ortaya şöyle bir şey çıkmış: (bkz: all star) birini eksilt, cık, yıkılır gider. bir kere izlemek de yeterli olmuyor. öyle acayip film gibi bir şey.
ikinci defa izlerken, daha fazla heyecanlandığım film. kola sahnesinde, nedendir bilinmez boğazım düğümlendi, gömüldüğüm koltuktan hıçklayıp doğruldum. sanki bana uzattı. şu dünyada, tüm duyularını sonuna kadar açıp yaşayacaksın hayatı. gözünün önüden akıp gitmeyecek insanlar, hayvanlar, bitkiler, olaylar. yüreğine batacak bir sokak kedisinin topallayan ayağı. elele yürüyüş yapan yaşlı çifti görünce mutluluktan kısılacak gözün. bahçe duvarındaki giderin içinden geçip, güneşe kavuşan zakkum dalını görünce, kendiliğinden sıkılacak yumruğun. birisi kola isteyecek, kimse duymayacak, sen duyacaksın.
sıkıcı atmosferi, klişe diyalogları ve insanı deli eden durağanlığıyla dikkat çeken vasat film. oscar adayı olmasını akademinin son senelerdeki skandal niteliğindeki tercihlere bağlıyorum. umarım oscar'dan eli boş döner bu film.
taraf yazarı erol katırcıoğlu'nun, filmi yapanların niyeti öyle olsun ya da olmasın, 1915 ermeni felaketini anlattığını düşünerek izlediği film. benzerlikleri yazısında anlatmış: http://www.taraf.com.tr/…ir-zamanlar-anadolu-da.htm (tam metin şurada var: http://www.duzceyerelhaber.com/…e2%80%99da%e2%80%99)
film değil belgesel izliyormuş gibi doğal bir seyir sağlayan eser. fragmanında yorumlardan birisi şu şekildeydi: "cannes'daki tek gerçek başyapıt". görsel öğelerin kullanımı harika (reklam yönetmeni olunca tabii). filmin açılışında arabaların arkalarından alev geldiğini gördüm misal. sonra anladım hileyi.
* bir modern zaman tragedyası.. (bkz: üç birlik kuralı)
yılmaz erdoğan'ın rolüyle devleştiği filmdir. artık tv projeleri yerine kendini beyaz perdeye adamalı. ayrıca filmde arap ile muhtara yarılmamak elde değil. teşekkürler nuri bilge.
bugün cinebonusta, sonuna gelindiğinde 15 dakika boyunca ayakta alkışlanmış filmdir. tek ben içimden küfür edip oturuyodum sanırım.
bir filmin her saniyesinden mi haz alınır? anlatımı, sadeliğinin içindeki o derin karmaşıklığı, insan ilişkilerini herşeyi ama herşeyi ancak bu kadar güzel anlatabilirdi bir yönetmen. öyle böyle değil gidiniz görünüz. oyunculukları, ışığı, ortamı, herşeyi çok ama çok güzel. not: alışveriş merkezlerinden nefret ettiğim için ankara kızılırmak sineması'nda izledim filmi ve inanılmaz bir netlik sorunu vardı. nuri bilge ceylan filmine yapılacak en büyük kötülük de sanırım budur. gidin düzgün bir sinemada görün.
nuri bilge ceylan'ın en iyi filmidir. hatta türk sinemasının en iyi filmidir. hatta dünya sinemasının.. ehm tamam o kadar da değil.
tek kötü tarafı, yılmaz erdoğan seçimi olan film. kötü oynadığından değil, iyi oynamış. ancak filmin büyüsünü de bozmuş.
iç anadolu yollarında geçen çocukluğu hatırlatan, bozkırın güzelliğini ve muhteşem atmosferini hissettiren film.
sevgili nbc, filmi yeni izledim. filme son çekmeyi unutmuşsun. muhtar çok iyiydi. cemile taştı. hadi öptüm kib bye. edit: kuzu eti harbiden kokar.
hayatımda yarısında çıktığım ilk film. bizim köydeki kıraathaneye kamera koysak demek sanat olurmuş. (bkz: düz adam)
film iyiydi, hoştu, güzeldi, her karesi beni benden aldı. özellikle daha ilk sahnede uzaktan arabaların görünüp çeşme başına kadar geldikleri sahne çok şahaneydi. şahaneydi de film boyunca yılmaz erdoğan'ın elinde gezdirip bir kere bile kullanmadığı, bırak kullanmayı dırıdırıt diye bir kere bile ötmeyen o telsiz beni sinirlere garketti. böyle mi olur lan polis telsizi. evet bir tek buna takıldım. bu kadar da sanatseverim.
filmin her karesi ayrı bi fotoğraf demeyeni dövüyorlarmış. dedik biz de gitti. ama asıl diyalogları, oyunculukları kusursuz... tek kelimeyle aşmış...
aslında bagajda cesetle enteresan hesaplaşmalara gebe olabilirdi bu film ama ilginç olabilecek yerlerde kayarak yapmış müdahalesini nuri bilge ceylan... sıradan izleyiciyi senaryonun içine daha fazla çekecek ipuçları vardı, bunlar işlenebilirdi ama komamış nuri bilge ceylan...
nuri bilge ceylanın, uzun tasvirleri, doğal ve akıcı diyalogları, üst düzey karakter çözümlemeleri ile süslenmis yurdumun insanın saf yönünü çok iyi anlattığı ve kadınlara ufak göndermeler de bulunduğu enteresan kitabı. enteresan olan tarafı ise, herkesin 150 dakika da bitirmesi.
imdb'de nihayet ismini düzelttirdiğim filmdir. oh be.
doktor cemal karakteri bana tarkovsky'nin nostalghia filmindeki andrei gorchakov karakterini hatırlatmış filmdir.
ruhunuz sıkılıyor filmi izlerken ama film kötü olduğu için değil gerçekten ruh sıkıcı bir yerde geçtiğinden ve yönetmen o duyguyu iyi yansıttığından.ayrıca insanı bir yalnızlık duygusu kaplıyor film boyunca. sonuçta kimin filmine gittiğinizi ve neyle karşılaşacağınızı bilerek gidin sürpriz yaşamayın derim.
bu adamin adi "nuri bilge ceylan", bu adamin meslegi fotografcilik, gorselcilik, yonetmenlik. bu adam bu ulkede cektigi yayinladigi 7. filmi bu bahsettigimiz film. iki turlu sinema seyircisi vardir; birincisi bilincli sinema seyircisidir, bir filme neden gittigini bilir, ne beklemesi gerektigini bilir ve sonunda ne alacagini yada ne alabilecegini bilir. ikinci sinema seyircisi de, "off hava cok kotu hadi sinemaya gidelim" tarzinda bir karar alip -ki bu tarz sebeplerini cogaltmak mumkundur ki mesela "yeni hatun dusurmustur gidip parmaklamak" falan dahi olabilir- sinemaya giden seyircidir. birinci tip adam nuri bilge ceylan kimdir, nasil film yapar, tarzi nedir, ne alir, ne verir ve ne kazanir, bunlarin hepsini bilerek gider, oturur, izler ve sonucunda der ki; onceki filmleriyle ayni cizgiyi yakalamis veya yine gorsel bir saheser koymus ortaya veya yine az laf cok is.. bunlari da cogaltmak mumkundur. bu adamin parasi var, gorsel zekasi var, kaliteli bir ekibi var ve en onemlisi fikirleri var. bu adam kendince bu ulkede birseyler yapip dunya capinda herkesin begenisine sunuyor ve sonucunda azimsanamayacak bir seyirci kitlesine ulasip dahasi da oduller kazaniyor. simdi sayin ikinci tur sinema izleyicisi, biliyorum, sen bu filme sirf turkce oldugu icin, sirf aha lan nuri bilge diye bir herif cekmis bu filmi, odul falan da almis gecen zart gezetesinin zurt dedikodu ekinin 3. sayfasinda amerikali bir mankenin gotune bakarken gozume carpan bir haberde gordum diye gittin ya, sonuc ne oldu biliyosun dimi sen bu filmden bir zkim anlamadin. kendine cok gorme bunu cunku sen o filme sirf bir filme gitmis olmus olmak icin gittin ve tabi hic bisey anlamaman normal. benim izledigim salonda filmden sonra adamin teki yuksek sesle; "bu filmin devami da cekilecek gorursun bak" dedi. kusura bakma sozluk okuru ve yazari, film hakkinda yazilanlari okuyunca film hakkinda yazmak gelmedi icimden cunku ben simdi bu film icin goruntusu boyle iyi, sesi soyle mukemmel, kurgusu amanin ne uber falan yazacam, sonra itin teki gelip "sen ne izledin arkadas ben bisi anlamadim nasil film izliyosunuz siz" falan dicek iyice moralim bozulacak. benim guzel memleketimde cannes juri'sinden cok daha iyi filmden anlayan adamlar var ya hersey ondan oluyor zaten. yalniz o diil de koyde sigara yaktiklari zaman tutunun cikardigi ses yok mu, o sesi sokmamis mi kulagimin zarina zarina bittim orda. eger bu satirlari okuyorsaniz bir kez daha tebrik ediyorum nbc ve ekibi. edit: harf imla falan filan.
hakkında söylenebilecek çok şey olan film. bir yandan da hakkında söylenebilecek çok az şey olan film. dvd'sini, torrent'ını beklemeden napıp edip koşarak gidin ve sinemada izleyin. her ne kadar çaresizlikten fragmanlarını izleyip durmaktan helak olsam da internete düşmemiş olması sevindirici. gittiğiniz sinema salonu da çok küçük olmasın. şehrinizdeki en güzel salon nerdeyse oraya gidin ve en rahat koltuğa konuşlanın. üç boyutlu olsa bu kadar yakına getiremezdi herhalde karakterleri ve mekanları. sanki ben de ordaymışımcasına bir histi bu. zaten tekrar izlemek için can atmam bundan herhalde tekrar o hayal dünyasında yaşamak istemek. vizyondayken izlemeyip de tvde ya da internette denk gelirseniz azap çekersiniz sonra sinemada izlemek vardı bu güzelliği diye. zerre sıkıldıysam ne olayım.. neyse devamı gelecek bu sadece izleyin izlettirin temalı bi entry olacaktı. amacımdan sapmayayım. iyi seyirler.
sonunda birinin çıkıpta yıllardır yaptığım otobüs yolculukları sırasında , anadolunun herhangi bir yerindeki herhangi bir nahiyesinden sabaha karşı geçerken nahiye giriş ve çıkışlarında sıkça görüp ilgimi çeken oto lastik tamircilerini harika ve sonuna kadar gerçekçi bir şekilde kayıtlara geçtiği film. sadece o sahne için bile teşekkürler.ama sıkıldım mı? evet.
yavaş akan ama kesinlikle baymayan film. oyunculuklar kusursuz. ama yine de, keşke bu kadar bilindik oyuncular olmasaydı da daha bir gerçekçi olsaydı dediğimdir. filmde ilginç bir nokta var: --- spoiler --- kenan muhtarın evinde öldürdüğü adamı görüyor. adam rahat nefes alamıyormuş gibi boğazını tutuyor. burada hayal gördüğünü düşündüm. daha sonraki sahnelerin birinde, doktor 2 kişiyle çay içiyor. adamlardan biri doktara, birisinin yaşar'ı gördüğünü, seslendiğini ama cevap vermediğini söylüyor. doktor da yaşar'ın 3-4 gün önce öldüğünü, imkansız olduğunu söylüyor. şimdi kenan'ın yaşar'ı gördüğü günle, bu adamın gördüğü gün aynı. benim anladığım; yaşar, öldükten sonra şöyle bir gezmeye gelmiş. tırsmadım desem yalan olur hani. --- spoiler ---
orhan pamuk kitabı gibi. bitene kadar akla karayı seçiyorsunuz ama bitince de içinize tüm ağırlığıyla çöküyor.
başıma bir şey gelmeyecekse, izlerken bi' hayli sıkıldığım film. ama oyunculuklara laf edemem, tek bir vasat oyunculuk bile yoktu.
herkes kendi cesedini arar şu hayatta; ya en sevdiğini ya en çok seveni ya da kendini...
birsürü kişi yazmış olsa da yine yazayım. dahil olduğunuz bir film bu. o bir gece ve bir günü o elemanlarla birlikte yaşıyorsunuz. meraksa meraklanıyorsunuz, korkuysa korkuyorsunuz, pişmanlıksa pişman oluyorsunuz, yüzleşmeyse yüzleşiyorsunuz. orada o kasabada 24 saate yakın bir zaman geçiriyorsunuz film ekibiyle birlikte. bu anlamda çok başarılı bir film. dışarıdan değil içeriden bakarak izliyorsunuz zira. böyle bir deneyim yaşamak istiyorsanız gidin izleyin.
anadolu'da yaşayan birisi olarak izlediğim en başarılı türk filmi. ve haddim olmayarak film hakkında şunu yazdım. filmi izlemeyenlerin okumaması tavsiye olunur. film hakkında bilgi içerir.
--- spoiler --- sadece "göç veren" esprisi için ilk fırsatta tekrar izleyeceğim film. evet böylesine sığ bir sanat anlayışım var. --- spoiler ---
aslında 30 dk kısaltılmış bir de bu film. izlerken kah eğlendik, kah sıkıldık. ama daha sonra film hakkında konuşunca aslında epey iyi bir film olduğu aşikar. --- spoiler --- doktorun otopside adamın diri diri gömülerek boğulduğunu kayıtlara geçirmemesi aslında katilin kadın olmasından kaynaklandığını düşünüyorum. nitekim ceset 4-5 defa başka yerlerde arandı. katil zanlısı sanırsam kadından aldığı bilgilerle cesedi aradı. niyekim nuri bilge ceyhan neden 5 defa ceset aratsın? ayrıca kahvede adamı gördüklerini söyleyen adam da onun aklını çeldi. neden öyle bir sahne olsun. kadının cesedi teşhiste yalnızca göz yaşı dökmesi ve teşhise topuklu ayakkabı ile gelmesi (gerçi istediğiyle gelir ama ne bileyim) doktorda bir şüphe uyandırdı ve özellikle daha fazla ceza almasın diye diri diri gömüldüğünü pek belirtmedi. ayrıca ilerde çocuk babası zannettiği adamın katiline yani gerçek babasına nefret duymasın diye de belirtmemiş olabilir. savcının eşinin intiharı kabullenmemesi de ilginç bir anektoddu ama illa savcının karısı olduğunu seyircinin gözüne parmak sokarcasına belli etmesi gereksizdi. --- spoiler ---
son zamanlarda sinemada izlediğim en doyurucu film. film hakkında hiçbir şey okumadan, dinlemeden gitmeye özen gösterdim. izleme tarihimin bu kadar sarkması biraz kulak tıkama başarımı olumsuz etkiledi ama yine de filmi izlerken bir şeyleri ilk kez izliyor ve keşfediyor olmanın keyfini doyasıya yaşadım. tüm filmlerini izlediğim bir yönetmen olan nuri bilge ceylan'ın izlediğim en başarılı filmiydi. --- spoiler --- oyuncuların isimlerinin aktığı anda, bizi fena halde seksist bir bakış açısını yansıtan film bekliyor dedim. filmde öne çıkan unsurlardan biri de buydu. filmi boyunca, ölü, ceset, morg vs. gibi kadınların pek uzak durmaya çalıştığı konu ve olayların erkekler tarafından alelade bir işmiş gibi ele alınmasını, bu gerçekliğin doğal karşılanmasını, hatta benimsenmesini gördük. imam, köye morg yaptırmak isterken heyecanlı; savcı, cesedin başında rapor yazdırırken komik olabiliyor, otopsi yapılan aletlerin yenilenmesini isteyen görevli ise, sahip olamadığı yeni otopsi aletlerine karşı çocuksu bir kıskançlık besleyebiliyordu. bence filmin yaptığı en güzel şeylerden biri de buydu. yani erkeklerin (genelliyorum izninizle) bu olaya "iş" gözüyle bakmaları, hayatlarının bir yandan devam etmesi gerçeğini açıkça yansıtabiliyor oluşuydu. olay yerini gösteremeyen zanlının yanında pekala manda yoğurdu muhabbeti yapılabilir. filmde ayrıca, "erkeklerin gözünden kadın" da çok başarılı aktarılmış. komiser naci, "bir iş ne zaman karışsa, orada kadına bakacaksın" derken tüm seksist yaklaşımı açıkça ifade edebiliyor. filmdeki iki kadından biri cinayete sebep oluyor, diğeri güzelliğiyle tüm erkeklere kendini sorgulatıyor. filmle ilgili diğer bir konu da bence filmin ilk yarısının karanlık, ikinci yarısının aydınlık geçmesi. belki kasıtlı bir durum değildir ama bana anadolu'da çokça söylenen "bir ayın yarısı karanlıksa, yarısı aydınlıktır" sözünü hatırlattı. olayların çözümünün aydınlık kısma denk düşmesi de böyle düşünmeme sebep oldu sanırım. oyunculuklara gelince... film hakkına hiçbir şey bilmeden gittiğime çok sevindim. o derece ki, filmin yarısında filmin afişine bakıp "vay doktoru koymuşlar afişe, demek ki yardımcı erkek oyuncular da istenirse afişin ortasına konabiliyor" gibi gudik bir yorum yaptım. tabi ikinci yarıyı izleyince, sen neymişsin muhammet uzuner demeden olmadı. tek kelimeyle ona: hayran kaldım. (iki kelime oldu galiba :p) yılmaz erdoğan, keşke birkaç yerde kendi gibi konuşmasaymış, daha iyi olurmuş. ama yine de sırıtmamış. severek izledim. filmde fırat tanış'ı görmek beni çok mutlu etti. fakat, filmin ilk yarısında sanki fırat tanış'ı başka biri seslendirmiş gibiydi, sesi görüntüyle oturmuyordu. (izlediğim sinemadan kaynaklı olabilir) illa olumsuz bir şeyler söylenecekse, ben bir noktaya takıldım. onu belirteyim: savcının (taner birsel) yüzündeki izler, bir belirip bir kayboluyordu. filmin başından sonuna, filmin son derece gerçek olduğunu hissettik. sanki filmin ilk yarısında cesedi bulma çabalarına ortak olduk sanki. sonra ikinci yarıda, doktorun o gitme isteği, o bölgenin gerçeğini içimizde hissettik. elmanın ağaçtan düşüşü, nehirde ilerlemesi, bir şeyler olup biterken doğanın yoluna devam ettiğini gösterdi bize. bir zamanlar anadolu'da diye anlatacağımız hikayelerimiz oldu. bu film benim için son zamanlarda izlediğim en dört başı mamur filmdi. özellikle son sahne, dışarıda çocuk neşeyle top oynuyor, babası ameliyat masasında paramparça, babasının kanı doktorun yüzünde, doktor çocuğu izliyor. --- spoiler ---
filmin bana tek hissettirdiği -3 saat üzerinde oturduktan sonra- göt uyuşmasıdır.
film yavaş tempolu, ağır, sıkıcı diye şikayet eden izleyicilere nuri bilge ceylan kurgu günlüklerinde şöyle seslenmiş : "yaşadığımız hayat nasıl olursa olsun, ne olursa olsun, onu algıladığımız oranda yaşadığımız gerçeğini derinden duyumsadım. hayat, kendi irademiz dışında bile değişecek olsa algılama şeklimizin de ona bir şekilde ayak uyduracağını kabul etmek lazım. hayatın bir şekilde yavaşlaması algılama gücümüzü nasıl da arttırıyor. çok hızlı yaşadığımız için yaşadığım hiçbir şeyin duygusunu gerçekten algılayamadığımı duyumsadım. sadece haz duyulması gereken bir şeyi hazzını layıkıyla duyumsanmaması değil, aynı zamanda acı vermesi gereken bir durumun da daha doğru dürüst varlığını hissettirmeden başka bir olay tarafından unutturulması söz konusunu oluyor. algılarımızın keskinliğini arttırmak için hayatımızın temposunu düşürmemiz gerektiği aşikar. neden yavaş tempolu filmleri sevdiğim ve böyle filmler yapmak istediğimin nedenleri de buralarda yatıyor zaten."
filme geç girme olasılığı belirdiğinde, "15 dakika geç girsek ne olur, en fazla iki bakış kaçırırız" demiştik sevdiceğimle. ama filmi gördükten sonra çok şey kaçırırmışız dedik. bu arada filmin tek kelimelik özeti için: --- spoiler --- kavun! --- spoiler ---
üç maymun'un bıraktığı yerden, vicdani çöküşe işaret etmeye devam eden bir film gibi geldi. filmdeki karakterler içinde, sadece bulmak için gerçeği arayan veya sadece başka türlü davranması mümkün olmadığı için, işine gelmese bile doğru olmaya çabalayan, ya da safça üzülebilen tek bir karakter bile yoktu. belki sadece katil zanlısının erkek kardeşi, o da yarım akıllı olduğundan, tam akıllı olsa diğerlerinden farklı olmazdı muhtemelen, bir de belki maktülün oğlu, o da henüz erişkin olmadığından, erişkin olduğunda gördüklerinden birine benzeyecektir muhtemelen. doktorun ise kendi dışında, kendisine dokunmadan cereyan etmiş olan, savcının eşinin (ya da arkadaşının eşi) intiharının nedeninin, aşikar bile olsa doğrulanması gerektiğini düşündüğü halde, işin içinde kendisini o ya da bu nedenle ilgilendiren bir durum olduğunda, hatta bu defa aşikar olduğu halde bile, gerçeği kolayca ört bas edebilecek kıvama gelivermesi de, kendisini filmin erişkin ve akıllı tek iyi insanı olabilecekken bundan uzak tutuyordu. ülkenin her yerinde insanlar üç maymunu kendilerince bir çıkar peşinde oynarken, bir zamanlar anadolu'da iyilik kalmamış gibi görünüyor. peki neden? nasıl böyle oldu? ne zaman oldu? hep mi böyleydi? ya da evrensel mi iyiliği kaybetmek? iyilik hiç mi yoktu? bu soruların cevabını bekler izleyici bir sonraki filminde nbc'nin, ondan sonra da bir umut ışığı belki, nasıl düzelecek bu durum hakkında bir başka film. herşeyi devletten beklemekten yeğdir belki de nbc'den beklemek, yalnız ve güzel ülkesini seven biri olarak.
içine yerleşip toprağa düşene dek minimal bir hayat sürmek istediğim şey. film de denebilir belki, evet. sonrası çok hafif spoyler. öyle uzun uzadıya tahlil etmeyeceğim filmi, "yeaa işte fotoğraf kareleri falan" geyiğine de girmek istemiyorum. benim esas söylemek istediğim farklı biraz, öyle oscar muhabbetinden falan da bağımsız hem. diyeceğim odur ki, nbc korku filmi çekse ne güzel olur lan. türk sinemasında şimdiye kadar musallat'ın, büyü'nün, karadedeler olayı'nın ve diğer birçoğunun deneyip de başaramadığı -ekseriyetinin epic fail'e uğradığı- anadolu kırsalının ürkünçlüğü ve o aynı zamanda hem samimi hem de tekinsiz olan atmosferini izleyiciye verme hususunda inanılmaz başarılı bu film. kayalardaki insan silüeti, köyde elektriklerin kesildiği sahne ve akabinde yaşananlar, meftanın öldükten sonra görülme muhabbetti ve fırat tanış'ın karakterinin bizzat meftayı görmesi gibi örnekler verilebilir bu konuda. film akar -ve ben de onunla birlikte sürüklenir- iken gidişatın az da olsa bu mevzulara doğru olmasını umdum içten içe, mamafih. yine de güzel bir hayaldi, kendi adıma. peki ya film? çok, ama çok başarılı. sinemamız bir başyapıt kazandı, ne mutlu. yemişim oscarını falan.
--- spoiler --- coen kardeşler arap'ın kavunlarını gördükleri anda sinirden birbirini tokatlayıp, "biz kara komedi çektiğimizi zannediyorduk özür dileriz abi" diyecekleri bir film olmuş. zaten daha önce nbc'nin bir filmini kendi kısa filmlerinde kullanmışlardı. artık buna ne yaparlar, hep beraber göreceğiz. --- spoiler ---
ben aslında uzak'ı severim en çok ama bir zamanlar anadolu'da da uzak kadar güzel olabilir. --- spoiler --- evet adamı kadın öldürmüş olmalı. sarhoşken bağlayıp öldürmüştür yoksa niye bagaja giren cesedi bağlamaya kalksınlar. hem de lpg tüplü bagaj.kocası ölmüş kadının ayak ayak üstündeki pozuna dikkat çekmesi de ilginçti yönetmenin. niyeyse saf anadolu kadınından şuh ve sitemkar bi kadına geçiverdi. filmde iki kadın vardı. birincisi ışıkla yürüyen bi melekse diğeri de bi şeytan olmalı. ama doktor niye katili korumaya kalktı onu anlamadım. bi ara ölenin çok kötü biri olduğunu konuşuyorlardı, beklki de önceden bildiği birşey var. filmdeki herkes işini duygularıyla birarada götürmeye çalışıyor. komiser şüpheliye kızıp dövmeye kalkıyor. savcı güzel karısına kıyamayıp otopsi yaptırtmıyor. doktor bilmediğimiz bir nedenle-belki birtek benim bilmediğim- otopsi raporunu hatalı yazdırıyor. bu arada başrolde doktor vardı ama bu oyuncu tanıtımlarda çok arka planda bırakılmış, hep yılmaz erdoğan hep yılmaz erdoğan. filmde hakkında konuşulmayan bir ifrit var. bu ifriti önceleri sanık sansak da, sanığın aslında duygulanan biri olduğunu anlıyoruz, hayır pek ifrite benzemiyor sanık. insanlar yoğurttan, göçden, baldan konuşuyor ama o ifritten hiç konuşmuyor. bir ara komserin konuşmak istediğini görüyoruz o da iple bağlamaktan öteye geçmiyor. en sonunda akciğerdeki toprak ifriti kötülüğün en son noktasında bırakıyor ama doktor bu sefer ifriti iyice saklıyor. --- spoiler ---
muhteşem muhteşem muhteşem bir film. 5-10 saat daha sürse hiç sıkılmadan izleyebilirdim.
her biri tabloyu andıran görüntüleriyle, bol karakterli ve bol diyaloglu nbc nin en iyi yabancı film dalında oscar aday adayı olan filmi. üç maymundaki gibi müzik, çalan cep telefonundan ve sokaktan geçerken duyulan ibrahim tatlıses in sesinden ibarettir. doğal ışık ve doğal sesler bol miktarda görülür ve duyulur. oyunculukların her birinin muhteşem olduğu ama en çok da fırat tanış ın katil bakışları ile doktorun film boyuncaki bakışları filmi daha da büyütmüş. bunun yanında muhtarın olduğu sahnede ile otopsi yapan şakir karakterinin filmin ciddiyetine gülümsemeler katan diyologları da ayrı bir tat vermiş. nbc nin görüntü ustalığının doruğa ulaştığı bu filminde en güzel sahnelerden muhtarın kızının içinde fener olan çay tepsisi ile geldiği ve salonda bulunan bütün erkeklerin büyülenmiş bir şekilde kıza baktığıdır. muhtarın kızı fenerin ışığı ile ay parçası gibi parıldamaktadır odada bulunan erkeklerin gözünde. hatta kızın güzelliği kendi aralarında yaptıkları sohbete de konu olmuştur. bir diğer sahne ise karanlıkta bütün ışıkları yanan trenin geçtiği sahnedir. film yavaş akarken,tren hızla geçer, tıpkı yaşadığımız hayatlar gibi. yine ağaçtan düşen elmanın bulanık nehirde akması ve bir yerde durduğu sahneyi de hatırlamak lazım. hayat akarken doğa da kendi ritmindedir. yeni elmanın yanında karaya vurmuş çürümüş elmalar vardır. tıpkı bizler gibi yaşayanlar ve kıyıda ölüme terk edilenler....yılmaz erdoğanın oyuncuğundan da bahsetmemek olmaz. artık kendisi film çekmesin oynasın diye düşünüyor insan film boyunca gösterdiği performans karşısında. her filmden kendini biraz daha aşan nbc, bu filmiyle sanatının doruğuna ulaşmış.
tam bir bir kaos ortamı; bireylerin iç dünyaları oldukça çalkantılı ve sancılıyken (bkz: fyodor mihailoviç dostoyevski), grubun bilinci ve olayların gidişatı müthiş durağan (bkz: franz kafka). bireylerin iç sıkıntılarının izleyiciye verdiği huzursuzluğun, filmin genelinde olan sakinlik duygusuyla büyümeden bastırılması, izleyiciyi film boyunca, filmin kendi çizgisinin hemen üstünde bir heyecanla canlı tutuyor. zor bir film gerçekten, anlatması da çok zor. kaç gündür düşünüyorum ancak bu kadar yakınlaşabildim.
bulanıklıktan söz edince buraya geldim. nuri bilge ceylan'ın sinemasıyla ilişki kurmaya çalışmak da büyük ölçüde bir insanla ilişki kurmaya benziyor. nuri bilge ceylan sinemasının herhangi bir filmini izledikten sonra oluşan bulanıklığın da zihinsel olarak aşılması, çözülmesi ve hemen her zaman filmin yeniden düşünülmesi gerekiyor. nitekim herkes nbc sinemasiyla kendisi arasında özel bir ilişki kurmaya, onu görmeye ve anlamaya çalışıyor. bunu bizzat film zorluyor. özellikle iklimlerden bu yana tekniğe daha fazla hakim olan ve izleyiciyle yeni bir ilişki dili arayan nbc sineması, artık izleyiciyi de giderek artan oranda filmle ilişki kurmaya, filmle konuşmaya zorluyor. iklimler, uzak ve üç maymundan itibaren giderek belirginleşen bu zorlama bir zamanlar anadoluda deyim yerindeyse iyice belirginleşiyor; filmle konuşamayan izleyiciler koltuğunda büzülüyor, sıkılıyor, yarısında çıkıyor, filmin bir hikayesi, konusu, aksiyonu, hatta sonu olmadığını, bunun sıkıcı bir "sanat filmi" olduğunu düşünen tembel ya da herhangi bir sanat dalıyla ilişki kurmayı bilmeyen, ihtiyaç duymayan, öğrenmeyi de umursamayan izleyici kaçıp gidiyor. ama kalanlar ve çaba harcayanlar da var. bu, yani izleyiciyi filmle konuşmaya zorlama ve sinemanın bambaşka bir sanat olabileceğini gösterme başarısı bergman'dan, kieslowski'den bu yana çok az yönetmenin başarabildiği büyük bir iş.. ama elbette bu başarının handikapları var. en büyük handikapı zaten söyledik. aksiyon ve stüdyo sinemacılığı alışkanlıklarıyla sinema kültürü oluşmuş çok büyük bir kitle nbc sinemasında izlenecek bir şey bulamıyor. çünkü bu sinemayla ilişki kurabilmek, nbc'nin daha eski filmlerini izlemenin getirdiği bir tanişıklık, kamera hareketlerinden, senaryo ve anlatım tekniklerine uzanan asgari bir sinema bilgisi, tarih ve psikoloji ilgisi olmadan pek mümkün değil. bir zamanlar anadolu'da sözkonusu olduğunda bu neredeyse imkansız. burada bza'yi izleyen ve beğenen, onu bir "kasaba filmi", "anadolu sıkıntısı" filmi olarak düşünenlere değinmek gerek. nbc filmografisi açısından, atmosfer sineması yapiyor denilebilecek dönemin çoktan geride kaldiğini, çeylan'ın iklimler'den sonra içine bakan ve izleyiciyi de kendi içine ve ilişkilerine bakmaya zorlayan karakterler üzerinden yürüyen filmler çektiğini biliyoruz. bir zamanlar anadoluda'ya övgü ya da yergi niteliğinde yapılacak her "anadolu sıkıntısı filmi" yorumu bu bakımdan büyük bir haksızlık ve yüzeysellik taşıyor. çünkü bir orta anadolu sahnesi önünde bütünüyle ve baskın bir şekilde karakterler üzerinden yürüyen ve anadolu'nun değişik yönlerinin birbiriyle karakterler aracılığıyla kurduğu ilişkiyi tartışan, "taşra sıkıntısı" meselesini aşan bir film izliyoruz. ama bu noktada nuri bilge'nin anadolu'yla kurduğu ilişkinin halen "yalnız ve güzel ülkem" retoriğinin peşinden gittiğini, hatta bu filmin cannes ödül töreninde yaptığı konuşmaya selam çaktığını, izleyicide yarattığı ilk izlenimin de "sıkıntısına rağmen güzel anadolu" olmasının şaşırtıcı olmadığını söylemek gerek. bunun ise nuri bilge ceylan sinemasının kasıtlı bir tercihi olduğunu düşünüyorum. az rastlanır başarısına ve büyülü gerçekçiliğine rağmen, neredeyse bütün karakterleriyle ve yaşadıklarıyla gerçek bir hikayenin (senaristler arasında yeralan erdal kesal'ın 20 yıl önce bir taşar kasabasına doktor olarak atanması sonrasında yaşadıkları) taşra sıkıntısı ve çaresizliğinden ibaret olarak algılanmasına yol açan bir sinema dili ve dünya görüşü çalışıyor nbc sinemasında. en kaba biçimiyle bir cinayet hikayesi zemininde karakterlerin cesetle, katille, devletle, yaşadıkları kasabayla ve birbirleriyle kurdukları ilişkileri düşünen ve didikleyen bir film olarak bza, cinayetin ve kasaba çaresizliğinin "suçunu" filmin sonunda yanağında bir kan damlasıyla kalakalan okumuş, eğitimli, şüpheci, büyük kentli, "yabancı" doktora yükleyerek kapanıyor. tek tek cesetle ve cinayetle ilişkilerini "benim işim bitti, bundan sonrasi sizin işiniz" diye kopararak sahneyi terkeden katilin, polisin, savcının ardından otopsi masasında cesetle yardımcısıyla birlikte başbaşa kalan doktorun da hastane sabahında kendisiyle yüzleştiği sahnenin ardından cinayete, gerçeklerine ve kendisine sırtını dönerek görmezden gelmesi, yanağına sıçrayan kanı farketmemesi büyük bir sinemasal anlatım başarısı olmasına rağmen, nbc'nin dünya görüşünün nasıl çalıştığını da gösteriyor. bza'da ancak adliye şoförünün, muhtarın, savcının, otopsideki hademenin talepkar ve kişisel ilişkileri çerçevesinde, işbilir memurlar aracılığıyla görünür olabilen ve işe yarayabilen devlet, ne taşra hayatının boğuculuğunda, ne kasabanın yoksunluğunda, ne cinayette ne de doktorun "gidilecek başka neresi var ki?" sözlerine yansıyan umarsızlığında herhangi bir pay sahibi değil. üç maymun'da zaman zaman televizyondan sesi duyulan ya da belli belirsiz "yatar çıkarsın, çıkınca toplu paran olur" kolaycılığında cinayet işini kolaylayan devlet, bir zamanlar anadoluda neredeyse hiç görünmüyor. kuşkusuz bir şey "niye görünmüyor" diyerek bir filmi eleştirmek akılcı değil, ama bütün suçun, taşra gerçekliğinin ve cinayetin sormluluğunun ona sırtını dönen, görmezden gelen ve bu durumu sessizce kabullenmeyi seçen okumuşların, eğitimlilerin ve kentli olanların sırtına yüklendiği, anadolu'nun hikayesinin kentin taşraya yönelik umarsız ve kabullenici tavrı olarak da okunabileceğini söyleyerek kapanan bir film çeken yönetmenin dünya görüşü eleştiriden muaf değil. orada bütün bir bizans'ın, osmanlı istanbulu'nun ve cumhuriyetin, ankara caddelerini "köyden gelen çarıklılara kapatan" devletin, yani merkezin taşrayla kurduğu ilişkiyi eleştiren, kurcalayan, didikleyen ama merkezi devlet söz konusu olduğunda sessizce susan bir dünya görüşü el sallamaktadır.. sürekli kendi içine dönen ve yaşadıkları kasaba gibi kendi hayatlarına kapanan polis, savcı, muhtar gibi kahramanlara doktorun da eklenmesi; bir güzellik vaadi olarak, bir ışık halesi içinde dolaşan muhtarın küçük kızında gördükleri değişim umudunu (katilde olduğu gibi) kişiliklerinin çözülmesi kaygısıyla görmezden gelmeleri tabloyu tamamlayan diğer parçalar olarak iş görüyor. uzak'ta ve üç maymunda olduğu gibi bir zamanalar anadoluda da kahramanların kendi dışlarına, bir başka hayata, diğer insanlara doğru atacakları her adımın bir kişilik ve durum çözülmesi kaygısı yaratması nbc sinemasinda hemen her zaman görülen estetik örüntü altındaki gizli sinizmin, umutsuzluk ve çaresizlikle kolkola yürüdüğü bir tutuma ve dünya görüşüne işaret ediyor. neyse, sonsuz bir uzatma arzusu içinde ama fazla uzatmamaya çalışarak bir iki şey daha söylemek gerek. filmin çok katmanlı, belirsiz, bazı sekanslarda netleyen, hatta patlayan yapısına ayrica işaret etmek gerek. öncelikle senaryonun ve senaryoyla büyük bir uyum içinde kotarılan görüntü yönetiminin bu kadar başarılı, çok katmanlı bir film ortaya çıkarması nbc'nin ulaştığı teknik ustalığı gösteriyor. nbc'nin üç maymun ve son olarak bza'da daha önceki filmlerini aşan bir beceri sonucunda senaryo, görüntü ve oyunculuk trikleriyle kurduğu atmosferlerin büyük bir işçiliğe, detaylı plan-mekan çalışmasına dayandığı muhakkak. otopsi sahnesinde sesler aracığıyla yaratılan atmosferin, yıldırım ışığında parlayan fresklerin, akıntıya ayak uyduramadığı için kenarda kalarak çürüyen elmaların simgesel anlam dünyası ve bunlar gibi birçok harikulade sekans ayrica sabaha kadar övülebilir. tüm bunların rijit bir oyuncu yönetimine dayandığını da görmemek ayıp olur. yilmaz erdoğan'ın zaman zaman aksayan oyunculuğu ve abartılı dramatik oyunculuk alışkanlıklarına mağlup olarak nbc disiplini dışına çıkması (belki yerli star sineması alışkanlığı, belki nbc'nin ona tanıdığı özgürlük, bilemiyoruz) dışında not edilecek bir kusur bulmak neredeyse imkansız. bizim kendisini entellektüel zanneden sinema yazarlarının biraz da oryantalist diyebileceğimiz bir büyük şehirli kibiri ve yüzeyselliğiyle pompaladığı bza'nın bir "taşra sıkıntısı filmi" olduğu fikrine ise sabaha kadar taş atabilir, neşemiz yerindeyse film hakkında iki gün iki gece konuşabilir, uzattikça uzatabiliriz. allahtan film uzun, her tür uzatmayı kaldırıyor..
filme dair bir değerlendirme; http://www.tersyuz.org/…ut-uestuen-emrah-cetin.html
itiraf etmeliyim ki uykuya ihtiyacım vardı, bir gazla gittim, nasılsa uyurum, başımın ağrısı da geçer diye düşündüm. ama ben de uyuyamadım. devamlı bir fren sesi, araba kapısı çarpma sesi, köy evi kapı gıcırtısı hatta ilk defa kendi aralarında sürekli bıdı bıdı konuşan adamlar beni epey şaşırttı. sanırım nuri bilge ceylan’ın baş ağrıtan tek filmi.. filmden birkaç gözlemimi spoiler tadında yazmak isterim: --- spoiler --- en başta arabada geçen diyalogları tutuk buldum, senkronizasyon yoktu sanki ama zamanla iyice oturdu ve kıs kıs gülebileceğimiz muhabbetlere tanık olduk. köy evine gidince camış gibi yeme olayının türklerde nasıl vuku bulduğunu da gözler önüne sermiş, onu da gördük ve eğlendik, köylerde sık sık gündeme gelen eşekçi muhabbetinden de dem vurdular ona pes dedim ayrı. halk için emniyet, adalet için hizmet mottosuyla savcının önüne gelene kadarki tüm sıkıntılı işleri yaptığını, halayın başınıysa savcının çektiğini söyleyen naci doğru bir yaraya parmak basıyor. bu her zaman vardır paslaşarak çalışan birimler ve alt üstler arasında. eğitimden tut, alınan maaşa, görülen itibara kadar. ama özellikle adli süreçte çok oluyor, onu iyi yakalamış ve güzel vermiş nuri bey. bir de savcıların da espri yapabileceğini gördük. clark gable görünümlü ceset. ha bir de o savcının yüzündeki izler sabaha doğru iyileşti, stres iyi geldi sandım ama sonra karısının muhabbeti girince olaya adamın yüzündeki değişim beni bildiğin ürküttü. ama senaryoda bir kopukluk var, bir kere orası kırıkkale ve oldukça küçük bir anadolu ili. burada doktoru, savcısı, öğretmeni, muhtarı herkes birbirini tanır. aileleri vs hakkında fikir sahibidir. bekar yetişkinlere evlenilecek eş adayları bile sunar halk. e peki nasıl oluyor da savcının karısının bebeğini doğurur doğurmaz kalp krizi geçirerek öldüğünü sürekli müşterek iş yaptıkları doktor bilmiyor ya da öğrenme olasılığının olması nasıl gözden kaçıyor. söylemeden edemiyciym. --- spoiler --- bir de yıllardır ağza pelesenk olan bir konuda cehaletim ortaya çıktı.. filmde yanılmıyorsam yılmaz erdoğan (naci) bir şey söylüyor: dünya hz. süleyman’a kalmadı, adam 750 yıl yaşadı ama ne oldu? göçüp gitti minavilinde bir muhabbet. dedim nooluyor, o dünyanın ne sana ne bana ne de süleyman’a kalmadığı süleyman, bildiğimiz sultan süleyman değil miydi? hayır değilmiş. meğer king solomon yani hz. süleyman imiş. ama şöyle de bir şey varmış: anatoliy timofeeviç fomenko isminde bir bilim adamı tarihsel olaylar arasında bir paralellik kurmuş. bu eski olaylarla yeni olayların fazlasıyla benzeştiğini, tarih içerisinde bunların yanlış yazıldığını söylüyormuş. yani bu durumda o’na göre iki süleyman da aynı süleyman imiş. (tsan chan saolsun aydınlattı beni). bunu öğrenince de hem utancımı rasyonalize ettim hem de adamı okuma isteği duydum. bu arada o muhtar aslen özel okmeydanı hastanesinde doktormuş, şoklara girdim ama kırıkkale'li olduğu ya da iç anadolu’nun bir köyünde büyüdüğü akıyor resmen. ben gerçekten de o köyün muhtarı sandım, inandım.. hâsılı kelam, biraz uzun bir film ama keyifle izlenebilir, oyunculuklara bir lafım yok genel anlamda. fırat tanış’ın tipi çok müsaitti mesela, iyi seçim olmuş, yılmaz erdoğan’dan tedirgindim onu da çok beğendim. doktora zaten yangınım. iyiydi iyi..
uzak filmiyle aydınların, üç maymun filmiyle aile kavramının iç yüzünü enfes bir şekilde gözler önüne seren nuri bilge ceylan bu filmle bürokratlarımızın ne tarz insanlardan oluştuğunu mükemmel bir şekilde ortaya koymuştur. bozkır toplumuyuz, taşra kültürü kol geziyor lafları hep klişe bir şekilde dolanırdı etrafımızda da aldırış etmezdik. buyrun bu filme nasıl da taşra ruhluyuz hep beraber görelim. o kadar güzel ayrıntılarla süslenmiş ki film izlerken kenetlenmemek elde değil. o değil film biraz daha uzun sürse neredeyse kırıkkale keskin bile gözüme güzel bir yer olarak gelecekti. velhasılı uzatmayalım lafı: ellerine sağlık diyoruz nuri bilge ceylan!!!
otopsi için kullanılan bir testere gibi film. başlangıcı ile insan bir paraşüt misali şişmeye bir başlıyor sonuna kadar. artık nereye inmeye çalışsanız yumuşak bir düşüş olmaz. muhtarın kuzu eti için dediklerini hatırlıyorum. karamsar filan deller amma hala etkisindeyim.
klasik nuri bilge ceylan filmlerinin aksine izleyiciyi sıkmayan bir film.
http://www.haberturk.com/…ar/672302-tasrada-kan-var
nuri bilge ceylan, izleyiciyi konu itibariyle büyük resimle, görsellik açısından ise kareleriyle yakalamak isteyen bir yönetmen. bu filmde diyalogları da denkleme ciddi biçimde sokmayı başarımış. her filminde kendini bir adım ileri taşıyor sanki. --- spoiler --- sonraki filmlerinde komiserin zanlının burnunu kırdığını görsek, otopsiye bir plan konsa, savcının tuvalet acısına şahit olsak vs. sanki daha iddialı filmler izleriz. --- spoiler ---
(bkz: bir zamanlar anadolu'daki muhtarın kızı)
--- spoiler --- bize nuri bilge ceylan'ın hidayete erdiğini gösteren film. filmdeki bütün kadınlar erkekleri ayartan onların aklını çelen, kötü yola sokan, katil eden tipler. gerek katilin metresi aynı zamanda kurbanın karısı olan kadın gerekse muhtarın kızı bunu imgeliyordu. özellikle cinayete sebep olan kadının daha cenaze günü topuklu ayyakkabı giymesi vs ayrıntıda bu rahatlıkla görülebilir. anlayana tabi. allah nuri bilge ceylandan razı olsun bir kez daha nisalara karşı gözümüzü açtığı için. " min şerrin nisa, belain nisa, fitnetin nisa " --- spoiler ---
* filmin yarısına kadar arka koltukta kaybolmuş doktorun neden başrolde olduğunu filmin sonundaki yumruktan anladığım film. öyle bir yumruktu ki bittiğinde akşam yastığa başıma koyduğumda acısını hala hissettim.
izleyiciyi sıkmadığı fikrine katılmamakla birlikte güzel bir film olduğuna katılıyorum. ayrıca gişe rakamlarıyla nuri bilge ceylan sinemasının kitlelerce kabul görmeye başladığının da kanıtı olan filmdir. film şimdiye kadarki nuri bilge ceylan filmleri içinde en iyi gişe yapan film olmuştur. haberin detayları
türkiye'nin ruhu.
bir zaman diliminde geçen olayları, yaşanmışlıkları, duygu durumlarını izleyiciye birebir aktarabilen, bana göre aşırı gerçekçi nuri bilge ceylan filmi. film öyle bir his uyandırıyor ki; filmdeki doktor, savcı, komiser, katil zanlısı, onun sevgilisi, çocuğu sanki gerçekten bir yerlerde yaşamaya devam ediyorlar. nuri bilge ceylan da onların bu yaşamlarından bir kesiti sadece kameraya almış. --- spoiler --- doktorun otopside gerçek tespitleri çarpıtması, herzaman gerçeği bilmenin iyi bir durum olmadığını kavramasındandı. savcıyla geçirdikleri bir gecede, savcının kendi açmazlarını, içten içe tahmin ettiği ama bilmek istemediği gerçekleri dile getirmesiyle kavradı bunu. doktor gerçek tespiti otopsi raporuna yazdırsa, katil zanlısı canavarca bir hisle adam öldürmekten yargılanacak ve belki de hiçbir zaman hapishaneden çıkamayacağı ağır bir ceza alacaktı. oysa içerden çıkarsa çocuğuna sahip çıkabilecek, daha fazla faydası dokunacaktı. zira bir katil olmasına rağmen, kendisine oldukça kötü muamelede bulunan komisere bile çocuğunu emanet edecek kadar çocuğuna karşı sevgi duyan biriydi katil. kadın da ölen kocasına karşı bir aşk beslemiyordu. otopsiye gelirken topuklu ayakkabı gitmeyi isteyecek kadar az acı çekiyordu kocasının ölümünden. belki de hala çocuğunun gerçek babasına aşıktı ve ona duyduğu öfke de kocasını öldürmesine değil düzeninin bozulmasınaydı. bu anlamda topuklu ayakkabı bir mesaj verdi doktora ve kadın, çocuk ve katil için en iyisi olacağını düşündüğü bir yaşam planladı gerçeği gizleyerek. --- spoiler --- velhasıl en iyi yerli film listemde birinci sıraya yerleştirecek kadar beğendim ben bu filmi.
sinemaya tematik filmler çekerek giren ve bu türün etrafında birkaç film boyunca dolanan ceylan’ın, öyküyü ön plana çıkaran bir anlatıcıya iyice dönüştüğünü gösteren bir film bir zamanlar anadolu’da. film sinematografiyi içeren her unsuruyla iki ayrı bölümden oluşmuş; gömülü cesedin arandığı ilk bölüm ve sonrasında günün ışımasıyla başlayan ikinci bölüm. akşamın alaca karanlığında başlayıp kuşluk vaktinde biten ve yaklaşık bir buçuk saat gecenin karanlığında geçen ilk bölüm, tipik bir author yönetmen sinemasıdır. sineması ülkemizde avam bir lügatle tartışılmaya devam ediliyor olsa da, nuri bilge ceylan, hızla author yönetmen düzeyine ulaşmakta. sadece far ışığıyla (zaman zaman kullanılan kontür aydınlatmayı saymazsak tabi) bir buçuk saati bulan bir hikaye anlatmak büyük cesaret işidir ve ceylan, o bilindik “dik kafalılığıyla” bunun üstesinden gelebilmiş. umarım bu tavrından hiçbir zaman vazgeçmez. öyle ki, karanlığın ve sesin dansıyla doyurdu bizi. fırat tanış’ın gerçek sesinden çok daha davudi bir tonda konuşması tesadüfi olmasa gerek. bu noktada filmin cast’ının ne denli doğru kurgulandığını anlıyor insan. karanlığın içindeki sesin teatral olması şüphesiz elzemdir, bu yüzden olsa gerek ki, yönetmen oyuncularını tiyatrocular arasından seçmiş. ceylan’ın öteki filmlerindeki kişisel tercih diye tanımlanabilecek oyuncu seçimi, bu filmde matematiği çok daha doğru kurulmuş profesyonel bir casting olarak çıkıyor karşımıza. filmin ilk bölümünden bahsederken muhtarın kızı sekansını es geçmek olmaz, sinemanın tanrıları bunu yapanı çarparlar. gecenin karanlığında elinde bir ışık topuyla (sonra anlıyoruz ki bir gaz lambasıymış bu) kadra ağır ağır giren genç kız, yönetmenin ortaçağ meryem ana ikonalarından esinlendiği bir metaforla izleyiciye sunuluyor. ceylan’ın alt plonje planlarla kızı resmeden çerçeveleri meryem ana tasvirlerinin hemen hemen birebir kopyası gibi. genç kızın kola içmek isteyen zanlının kardeşine uzattığı kutu kola da bu imgenin minik detaylarından birisi. kızın masum ve muhteşem güzelliği, ruhları sallantı içindeki bütün karakterleri sarıp sarmalıyor. kenan’ın genç kızla göz göze geldikten sonra boşalırcasına ağlaması da bu tezi güçlendiren sahnelerdendi. gecenin karanlığında yuvarlanıp duran elma, köy evinde rüzgarın etkisiyle sürüklenen nesneler ve ipe asılı giysiler oyuncuların savrulup duran hikayelerine göndermeler yapıyor adeta. günün ışımasıyla birlikte hikayesi hemen hemen sonuçlanan filmin dümenini oyuncuların iç dünyalarına yöneltiyor ceylan; bir anlamda ışığı da karakterlerinin iç dünyasına çeviriyor. ne var ki, yoğun ışıkla birlikte filmin kusurları da gün yüzüne çıkıyor. savcının hikayesi filmin en zayıf ayağı. izleyiciye aktarılan geçmiş yaşantı bir savcı için gerçekçi olamıyor, bundan olsa ki ilgili sahneler uzun tutulmuş. bu dramatik yapıyı ve tempoyu olumsuz yönde etkiliyor. senaryodaki bütün zorlama detaylara, alt metinlere rağmen, bir savcının başından böyle bir olayın geçebileceğine ihtimal veremiyor insan. bu olumsuzluğuna rağmen film, ışığın ve sesin nefis bir dansı olduğu gerçeğinden hiçbir şey kaybetmiyor. gün ışığı karakterler arasındaki iktidarı da belirgin bir şekilde ortaya seriyor. tutanak yazdırılırken yani devlet ağzı konuşulurken herkes yerini ve sırasını keskin bir şekilde biliyor. komiser naci’nin kenara geçip ezik bir şekilde savcının dedikodusunu yapması gibi; film boyunca çok yumuşak bir karakter çizen doktorun otopsi raporu yazdırırken bir komutan edasına bürünmesi gibi… sözü daha fazla uzatmamak adına, demek isterim ki, sırf bu detay için bile izlenebilir bir filmdir bir zamanlar anadolu’da.
bir bilgenin ustalık dönemi mahsulü. yalnız ve güzel bir ülkenin tutkuyla izlendiğinin, özümsendiğinin, kusurlarıyla sevildiğinin, ruhunun yakalandığının kanıtı niteliğinde... (bkz: bir ülkenin anatomisi) (bkz: bir ülkenin otopsisi)
iç anadolu'da bir *şehirde dün tek sinemada gösterime girdi..5 kişi izlemiş..bugün kaldırıldı. hepiniz mi o ses türkiye izliyosunuz ey halkım!
hukuka aykırı bir film. zira hukuk olanı değil olması gerekeni inceler, bu film ise olması gerekeni değil olanı gözümüze sokmuş. hukuk sisteminin içinden biri olarak rahatlıkla söyleyebilirim; anlatılanlarda abartı yok, bildiğin her günkü yer tespiti, otopsi sair.
hoş film. stalkera bol bol selam çakan film. --- spoiler --- misal ilk sahnede yaşarın et verdiği ve daha sonra onun cesedinin üzerindeki toprağı eşelemiş olan köpek. internette baktığımda yorumlar genelde doktor karakterinin stalkerdaki profesör karakterine tekabül ettiği yönünde olmasına rağmen; gerek dış görünüşünün benzerliği gerekse psişik tavırları sebebiyle ben stalkerla doktoru benzeştirdim. hiçbir zaman net bir şey olmamakla beraber; doktorun dünyayı algılayışında farklı bir taraf var. işerken çakan şimşekte heykelleri gördüğü sahnede doğaüstü bir taraf muhakkak var. doktor, hastaneden dışarı bakarken bir çöp tenekesinin altına kaçan torbaya benzeyen kedi ve çöp tenekesinin yanında uçuşan kediye benzeyen torba da mistik. * köylü kızına bakışında da bu dünyaya ait olmayan şeyler var. her şeyi çözmüş adamın hüznü var doktorda da ve stalkerda da. tarkovsky'e yağmurun gelecek olmasıyla da selam çakıyor ama yağmur yok filmde, tabi bi yerlerde yağıyor. bi de net olarak recep ivediki öldürüyor, bi taraftan da alay ediyor clark gablea benzeterek. sesli güldüm. filme şöyle bi çözümleme de getirilebilir: sıkıntılı bir gecede birbiriyle alakasız adamlar birbirlerine bir yerlerinden dokunuyorlar, empati var bol bol. mesela polisin çocuğu hasta olduğu için, çocuk üzerinden katille empati kuruyor. gecenin sabahında belediye başkanı gelmiş ama doktor onu bekletip, polisin çocuğuna reçete yazmaya öncelik veriyor. savcı kadınla empati kuruyor çok açıkça -karısı üzerinden-; çünkü filmi izlerken yaşarın karısının da işin içinde olduğunu düşünüyoruz, belki azmettirici ama savcı kadını hiç sorgulamıyor, hatta onun yerine olayı kapatıyor bile. savcının yüzündeki yaralar doktorun odasına geldiğinde neredeyse yok iken aynı sahnenin sonlarında, bi nevi kendine itiraf sonrasında belirginleşiyor. son sahnede doktor katille empati kurduğu için akciğere kaçan toprağı *ağırlaştırılmış cezadan kurtarmak için* görmezlikten geliyor. ama onun da yüzüne kan geliyor. bu kan savcının yüzündeki yarayla bir açıdan benziyor. doktor herkesle empati kuruyor da nedenini bilmiyoruz, bilmemek ne güzel, bol bol düşünebiliriz. bir de şu diyalog: savcı: "senin yerinde olsam giderdim" doktor: "nereye peki?" savcı: "herhangi bir yere" ama zaten doktor herhangi bir yerde. doktor "bir sebeple" şehri terkedip herhangi bir yere gelmiş biri. --- spoiler ---
rüzgarı çok seven, ışığı harika kullanan nuri bilge ceylan'ın 6. uzun metraj filmi olup, şahsi zevkimce üç maymun'un altında kalmıştır. filmde en iyi işi; kırıkkale bozkırı, suda yuvarlanan elma, ercan kesal (bkz: muhtar) ve fırat tanış'ın muazzam bakışları çıkarmıştır.
--- spoiler --- gişede ısrarla "benden selam söyle anadolu'ya"ya bilet almaya çalışmış olduğunuzdan tüm filmi o utanma ve sırıtma efektlerinizle izlemiş olabilirsiniz.dostoyevski'den, tarkovsky' den, hatta truffaut' dan bir şeyler bulabilirsiniz. gecenin köründe ıssız bir köyde o ışıklandırma sistemini kurmanın güçlüğüne dalabilirsiniz. filmdeki tek görülen kadın karakter (muhtarın kızı) üzerinden tüm karakterlerin kadınlarıyla; doktorun eski eşiyle, savcının merhum eşinin intiharıyla, zanlının çocuğunun annesiyle, komiserin mental retarde oğlundan dolayı acı içindeki eşinden kaçışıyla yüzleşmesine tanık olabilirsiniz. doktorun zanlıya benzer şekilde kaşlarını çatıp aynada kendine bakması bir empati sinyali midir? otopside asfiksinin görmezden gelinmesi ölüye saygıdan mı, katile acımaktan mı kaynaklanmıştır? kafanızdaki her soruya cevap bulamayabilirsiniz, bulmanız da gerekmez. her sese, her manzaraya sıkılmadan hakkını vermiş olma hissini yaşamak bile huzur vericidir. filmdeki meslek gruplarına sahip kişilerden birisi olup "bir zamanlar anadolu'da.." diye başlayan anılara sahip olmamız ise çok uzakta değil, belki de film o yüzden bu kadar samimi. şiddetle tavsiye edilir. kabusum oldun dido sotiriyu, o ayrı. --- spoiler ---
final sahnesiyle birlikte perdeye bakakaldığım, hem çok gerçek hem fazlasıyla spiritüel, bir daha izleme hissi uyandıran, ayakta alkışlanası, muhteşem film. nuri bilge ceylan noktasını koymuştur. ne bir eksik ne bir fazla.
sadece nbc'nın değil türkiye sinema tarihinin de en iyi filmi diyebilirim rahatlıkla. o kadar sevdim.
polise acıdım, katile üzüldüm, doktora kızdım, savcıyı sevdim...asker umrumda olmadı.
bende mayıs sıkıntısı kadar hayranlık uyandıran film. --- spoiler --- filmin ele alınacak, irdelenecek çok noktası var şüphesiz, ama benim aklımda en çok yer eden tema 'çocuk'tu. şöyle ki, komiserin çocuğu var, ama anladığımız kadarıyla engelli. savcının çocuğu var ama karısı onu doğurduktan hemen sonra intihar ediyor. ölen adamın çocuğu, belki de onun değil, katilin ta kendisinin. son sahnede doktorun yanağındaki cenin şeklindeki kan lekesi ve tavırlarından anladığım kadarıyla doktor iktidarsız ve hep bir çocuk özlemi içinde. muhtarın kız çocuğu çok güzel fakat o küçücük köyde hapis. kim bilir belki de ana kahramanların çoğunun ailesinin de çeşitli sorunları vardı onlara etki eden, hayatlarına yön veren, değiştiren. kendi çemberimizde, hayatın bize verdikleriyle yaşıyoruz mesajı aldım ben filmden. elbette bu söylediklerim filmden çıkarabileceğimiz ve üstüne tartışabileceğimiz konulardan sadece bir tanesi. bürokrasi, katil psikolojisi gibi bir çok şey var yoruma açık. mayıs sıkıntısı benim için çok özel bir filmdi, bir zamanlar anadolu'da da kesinlikle o mertebeye ulaştı diyebilirim. izlemek gerçekten büyük keyifti. --- spoiler ---
dunyanin en yuzeysel insani icin 2 kelimeyle hatirlanabilecek film: --- spoiler --- (bkz: top gibi agac) (bkz: essekci) --- spoiler ---
bir zamanlar anadolu’da... güzel isim. bi' 20-30, belki daha fazla yıl sonra daha net görülür. zamanı gelince geçmişi aydınlatıcı bir belgesel film vs olarak rahatlıkla seyrettirilebilir, çünkü gerçeğin ta kendisi. belki gerçekten daha gerçek. milletçe amerikan dizi ve filmleriyle yatıp kalkarken, yani her zaman olduğu gibi birlik beraberliğe en çok ihtiyaç duyduğumuz bu zamanlarda, imkanı olan herkesin izlemesi gerektiğini düşünüyorum. evet, bu tarz sanat filmlerine alışkın değiliz, zaman akışının çok yavaş olması, aslında normal seyirde gitmesi, kameranın uzun uzun bir noktaya odaklanması, karakter tahlilleri sıkabilir ki sıkıyor, ama değecektir. kendinden mutlaka bir parça bulur türk insanı ya da bulmalı. ayrıca türk bir yönetmen, türk oyuncularla, türkiye de, türkiye nin gerçek şartlarında bir film çekiyor ve gidiyor en prestijli festivallerde ödül alıyor, aldığı ödülleri de sana armağan ediyor. sen de kıçını kaldırıp gidip iki dakika sıkılabilirsin, fazla sorun yapmaya gerek yok. neyse filme dönelim. daha önce hiçbir filmini izlememiştim bu adamın, zaten bu tarzda izlediğim 2.filmdi. karakterler müthiş bi’ gözlemle oluşturulmuş ki aşırı boyutta gerçekliği sağlayan da bu. köy ya da kasabada zaten her daim rastlanabilecek tipler, onu geçtim normal hayatta da sıkça karşımızda yer alıyorlar. mesela; -sürekli konuşan, boş konuşan, üstlerinin arkasından atıp, önünden yağlayan naci. aynı zamanda evde ve işte mutsuz bir hayat, hasta bir çocuk. -sadece kendi çıkarlarını düşünen mücavirci komutan, -uyanık muhtar falan diye uzar gider bunlar. filmde gördüğüm abartı birkaç nokta var, onları da söyleyeyim. bok atmak gibi bi’ amacım yok, ne kadar ufak olduğu anlaşılır zaten. -hp bilgisayarın 20-25 saniyede açılması. -muhtarın kızının güzelliği. baya baya güzeldi. herkesin saniyelerce öküz gibi bakması da biraz fazla kaçmış. kenan karakterine de(hiç konuşmaması falan) abartı diyordum ama ağlayan kardeşine sus lan demesi gerçekliğini kanıtlamak için yeterliydi. son olarak film biraz uzun. gece 10 seansına gidip 1.30 a doğru çıkmıştım. sabah 10-11 de dersim olmasına rağmen burada bitmesin, burada bitmesin diyordum ama köyden dönüşten sonrası özellikle otopsi kısmı baydı. not: altyazı, filmin kurgu günlüğünü hediye olarak vermişti. ilginizi çekebilir. orada gördüğüm bir nuri bilge ceylan sözünü yazacağım. "algılarımızın keskinliğini artırmak için hayatımızın temposunu düşürmemiz gerektiği aşikar. neden yavaş tempolu filmleri sevdiğim ve böyle filmler yapmak istediğimin nedenleri de buralarda yatıyor zaten.
(bkz: muhteşem) sanırım en çok etkileyen şey, her karakterin kendi içinde dehşet bir kaos yaşaması ama bunun dışarıdaki olayların akışına hiç yansımaması. yani adamların içinde fırtınalar kopuyor ama bir yandan da işlerini her şey çok normalmiş gibi, olağan yapıyorlar. (gerçi hangimiz öyle yapmıyoruz ki) içlerinde zaman çok hızlı akarken, dışarıda ise olması gerektiği hızda akıyor yani. sanırım yönetmenin başarısı da burada ortaya çıkıyor. çöp kutusu, sarı yapraklar, kedi...en sevdiğim görüntü oldu filmde. (bana kosmos'daki uçuşan saman sarı gazete parçalarını hatırlattı)
filmde morg ile ilgili sekansların tümünde komedi teması devreye girmekte. bu anadolu insanın ölüme yaklaşımını çok doğru bir bakış açısıyla sergiliyor. ölüm geldi hoş geldi, ölüm mü? ne buluş!diyen insanların memleketidir burası.
izmir'de oynamayan ve sinemalarda bulunmayan film.
başka bir açıdan eleştirisi için; http://www.tersyuz.org/makale/370-yaar-sar.html
geçtiğimiz haftasonu izleme fırsatı yakaladığım film. 2,5 saat kıvrana kıvrana izledim. sanırım sanatsal filmler beni sıkıyor. sadece kamera çekimleri, ışık, renk, rüzgar beni tatmin etmiyor. yanında bir de sağlam bir senaryo olmalı. --- spoiler --- en beğenediğim sahneler, ağaçtan düşen elmanın yuvarlanma sahnesi. muhtarın çay getiren kızı cemile de filme ayrı bir renk katmış. onun dışında rüzgarda uçuşan su bidonu ve rüzgarda uçuşan çamaşırlar da fena değildi. --- spoiler ---
büyük bir merak ve heyecanla gittiğim, beğendiğim ama 1,5 saatte de aynı hissiyatı yaratarak çekilebileceğini düşündüğüm film. canım çok şeker çıkmışsın, ama, (bkz: yavaş).
bu filmde serim, düğüm, çözüm; bi olay olmasa da iyi olurmuş. her kimsenin dünyasının başka dünya olduğunu kafada şimşekler çaktırarak algılatan film. olaylar akıla en son geliyor. --- spoiler --- hareket eden nesneleri akılda bırakan. 25. kare tekniğini mi kullanmıştır bilemedim, önce elmanın yuvarlanışı, sonra rüzgarın köydeki ibriki, elbiseleri, hastanenin yanındaki çalıyı sürüklemesi kaldı aklımda. rüzgar sahneleri tarkovski abimizin zerkalosunu anımsatmıştır. --- spoiler --- ufak bir ekşici tespiti: şimşek çaktıktan sonra önce ışığı gösterip sonra sesi gönderen nuri bilge abimiz. neden rakı içerken çay bardaklarının tokuşturulduğunda çıkan sesin aynısını teneke kola ile çay bardağının tokuşturulduğunda da duydurttun bize.
sadece içerisinde, anadolu'ya özgü kaplanlı battaniye gibi bir fenomene kasti olarak yer verdiği için bile "aşırı gerçekçi" filmler ekolüne sokulması gereken bir eser. muayenehaneye dalan yaşlı amcadan, muhtardan, morg tutkusundan bahsetmiyorum bile.
nuri bilge ceylan'ın sinemanın dostoyevski'si olduğunu kanıtladığı filmdir. zaman farkı tersi yönde olsaydı, dostoyevski edebiyatın nuri bilge'si olmuş da derdim. çünkü kafamda o kadar örtüştülerki bu filmle beraber. dostoyevski romanlarının boğucu ve yoğun gözlem aktarımları ya da verdiği 'filmi olsa da izlesek' havası bu filmde yakalanmıştır ve hiç de rahatsız etmemiştir. film tam bir izlenebilir dostoyevski romanı olmuş ve edebiyattaki o yoğunluk gene olmasına rağmen rahatsızlık vermemiştir. burda da nuri bilge'nin bahsedilen ustalık döneminin etkisi belli olmaktadır. filmde karakterler kesinlikle karakter gibi görünse bile birer tip olmuşlar ama gene kesinlikle bunu çok iyi başarmışlar. hani içimizden biri gibi deriz ya bu duyguyu en yoğun veren film olmuş. oyuncular o kadar kaliteli işlemiş ve yansıtmış ki rolleri hiç bir şey sırıtmamış film boyunca. en ufak mimikler, tepkiler, hareketler hepsi tek tek ince elenip sık dokunmuş. ve tabi bunların var olmasını sağlayan muhteşem gözlem gücünü de boş geçmemek lazım. sonuçta 'halkın içinden' bir yapıma girişeceğiz diye apartman klişelerinde boğulan yazarlardan kat be kat daha olumlu bir iş var burada. senaryo ve oyunculukların dışında bir diğer etken ise tabiki sinematografi olmuş, ben sahnelerin, mekanların, gün içi zamanının (filmin sıkıntılı, arayışlı ilk yarısı boyunca gece, çözüme yakın kısımlarda sökmeye başlayan şafak, çözümden sonra ise güzel bir sabah) o denli iyi kullanıldığı bir başka film görmedim. o kadar iyi yerleştirilmiş ki bu düzen aktörlerin dışında ayrı bir oyuncu ayrı bir senaryo rolüne bürünmüş. filmin eleştirilebilir yanlarından ilki çok da rahatsız etmeyen plot-hole'lar. bir diğerinin ise müzik eksikliği olduğu söylenebilir, film boyunca bir tek şehre dönüş yolunda bir türkü giriyor. kesinlikle yeri ve zamanı çok iyi çok da güzel erimiş filmin içinde. şöyle denilebilir kullanılan mükemmel kullanılmış fakat biraz daha kullanılsa daha iyi olabilirmiş.
--- spoiler --- filmin ana fikri itibariyle düşünmeye meyleden son sahnesi, düşünmeye zorlamıyor insanı. doktorun kana bulanması kimin için haber değeri taşıyor? oradaki insanlar için taşıyor mu... polisler için, savcılar için, halk için? kimsenin umurunda olmayan bir müessese o köyde kana bulanmak. haydi diyelim kafkaesk bir dönüşüme şahit oluyoruz. burada doktorun aldığı nihai kararın; anlık, zorlamayla ya da refleksle almadığını nereden bileceğiz? hatta daha önce buna benzer bir karar almış da olabilir hekimimiz. lokman sütten çıkma ak kaşık idi, o kadar namusluydu ki...! bununla ilgili ön bir karakter analizi var mıydı? yoktu. bu yüzden düşünmedim final sahnesi üzerine. yani senaryodaki teknik aksaklıklar mı denir, boşluklar mı denir, ne deniyorsa, öyle bir çapak vardı ana hikayede. --- spoiler --- deneme güzel. nbc'nin bir üst lige oynadığının habercisi. üretmeye devam.
söz verildiği üzre arkadaşı beklediğim için filmi hala görememiş olduğuma mı yanayım, anadolu yakasında topu topu iki sinema salonuna talim edeceğime mi yanayım bilmiyorum.
zannımca nuri bilge ceylan'ın her anlamda en iyi filmi. ne var ki, kara mizahtan çok gerilim filmi olarak yansıtılmasından mütevellit bazı izleyicilerde farklı beklentiler yaratmış. keyifle, defalarca izlenebilir *
tüm karakterlerin bu kadar gerçek ve bu kadar içimizden olması hayran etti galiba beni filme. günlük hayatımızdaki kararkterler o kadar güzel yansıtılmış ki beyaz perdeye, nuri bilge ceylan'ın gözlem yeteneğine hayran kalmamak imkansız. film çıkışında taksiciye görüşürüz dememin de tek sebebi filmin etkisidir.
yetkilere dvd'sini çıkarmaları için 2 ay tanınan film. 2 ay sonra hala orjinal dvd çıkmaz ise sızlanma haklarından feragat etmiş sayılacaklar.
--- spoiler --- özeti şu şekilde olan film. koyu bilal bir cinayet işliyor, sonra savcı, polis, doktor hep beraber cesedi arıyorlar, cesedi bulup otopsi yapıyorlar. araya da 1er saat susma sahnesi ekle al sana 3 saatlik film.. filmin en bomba esprisi de göç veren esprisiydi. --- spoiler ---
filmde "anca filmlerde olur" denilebilecek hiçbir sahnenin olmaması sıkıcılığı naif kılan bir etken. "çok sıkıcıydı" diyen izleyiciler nuri bilge ceylan'ın işini ne kadar iyi yaptığının bir nevi kanıtı. o yüzden, "çok sıkıcıydı" ifadesi bir çok film için bazı şeylerin eksik olduğu manasına gelse de bu film için çok büyük bir iltifat. -gibi geliyor bana- çekim tekniklerine falan girmeye hiç gerek yok, birden fazla izlenebilecek potansiyelde bir film.
bu filmi gerçekten beğenen kimselerin profili incelendiğinde metropol insanı oldukları hemen fark edilir. daha önce anadolu'nun çeşitli il/ilçelerinde bulunmuş kişiler için bir filmdir ve sıkıcıdır da. entel ya da aristokrat olmamakla, kültür seviyesizliğiyle alaka kurmak manasızdır. seviyeden ziyade kültür türü ile bağlantı kurulması daha doğrudur.
ufuk uras, bu film ile militarizm arasında doğrusal bir bağ kurmuş olacak ki, filmle ilgili olarak " n.b. ceylan'ın son filmini de sevemedim, hep bir tam olmamış tadıyla sinemadan çıkıyorum, orduevlerinde tenis oynamaya devam edebilir." demiş, "tenis oynamaya niye olumsuz bir anlam atfediliyor anlamış değilim, ilhamı artırır, dinlendirir, konsantrasyonu sağlar, vs,." diye devam etmiş, son olarak da "tarkovski filmlerini" çok sevdiğini beyan eden bir tweet atmıştır. sanırım uras, filmdeki kesintili anlatımdan etkilenerek ilk bakışta nereye vardığı belli olmayan ifadeleri kullandı. gerçi bu cümlelerinden halen bir şey çıkarabilmiş değilim. herhalde jandarma jipini militarizmi yücelten bir öge sandı. maaşallah.
hakkında kurulmuş kendiminkiler dahil her uzun cümleyi israf buluyorum. muazzam bir film.
filmin dokturu, muhammet uzuner'in bi röportajında güzel güzel anlattığı, ara ara çözümlediği film. (bkz: #25958447)
hakkinda yazilan her yazida mutlaka "her sahnesi fotograf karesi e adam fotografci zaten azizim rererö" klisesi olmazsa olecek hastaligi vardir. sinemadan bir bok anlamayan insanlara film yaptigi icin izleyenlerin cogu bu yuzeysellikte elestirir filmi de nbc'yi de. siz gidin alisik oldugunuz ve 10 yillardir size aslinda dayatildiginin farkina varamadiginiz holywood yapimlarini izleyin. ama birakin da "sinema seven" adamlar da nbc'yi tarkovski'yi izlesin. siz anlamadiniz diye o film boktan film olmuyor. anlayan anliyor.
filmde oyunculuğun doğal olması öne çıkan güzelliklerden biridir. ayrıca bütün çekim açıları bir fotoğraf gibi.
dün ikinci kez sinemada seyrettiğim film. yine ilk seyrettiğimdeki duyguları yaşattı. karanlığın içindeki loş ışıkta kara mizah muhabbetler. iç anadolu'nun sert erkek iklimi filmin çekildiği zamanki sert iklimle buluştuğunda acıklı hikayelere kara mizah eşlik etmekte...daha önce de bu filmle ilgili yazmıştım buraya #25605577, gerçekten iyi film ve bence bir 2000 ler klasiği olarak sinemamızda anılacak...
demlendikçe daha iyi anlaşılan. alegorik, baştan sona. bir sembolle anlatılacaksa: yin yang. karanlıktan aydınlığa, aydınlıktan karanlığa.
anadolu'nun bağrından bir ilden * ve o ilin bir köyünden * olan ben, tek kelimeyle bu filme bayıldım. eğer ki sinemaya, sinema için gidiyorsanız sizde kesinlikle bayılacaksınız. bu filmi izlerken, nbc bir de aşk filmi çekse de biz de izlesek, aşk filmi nasıl çekilirmiş dünya aleme gösterse diye içimden az geçirmedim.
yer yer anakronik, bunun dışında gerçekten sanat içeren az sayıda yerli filmden biri. edit: gerçekten sanat içeren ne demek? gerçekten sanat içeren demek gişe kaygısı duymamak demek. siz beğenin diye yaptım değil; ben bunu yaptım isterseniz beğenin demek. serbest piyasaya, sinema'da karşı çıkmak demek.
izlerken; kendinizi filmdeki beyaz şahin'in arka koltuğunda bulabilir, gecenin kör vakti yapılan arama çalışmalarında ıslık çala çala esen rüzgarın içinizi titretmesine şahit olabilirsiniz.
--- spoiler --- film; kabullenmiş, sorgulamayan ve toplumsal düzen içerisinde hayatını devam ettirebilmek dışındaki kaygılarını törpülemiş insanlarımızın hayatını konu ediniyor gözükmekte. herkesin kendi ufak hesapları peşinde koştuğu bu düzende insanlar üretken olmayan, monoton ve temel yükümlülüklerin dışındaki ihtiyaçların yok olduğu bir hayatın bir parçası. zaten çokça sahnede vurgulanan "kasap et derdinde, koyun can derdinde" fikri de bu görüşü destekler nitelikte. işte bu insanları yutan, makineleştiren ve sıradan, duygusuz birer birey yapan bu düzenden sıyrılmaya çalışan insanlardan birisi de filmdeki doktor karakteri ama onun da sonu, yuvarlanarak özgürlüğüne doğru yol almak için çırpınan ama sonuçta asimile olan ve orada çok önceden beri duran ve çoktan çürümüş olan birkaç elmanın arasında kendine yer bulan elmadan farksız. aslında çoğumuzun sonu da malesef o elma ile aynı. --- spoiler ---
--- spoiler --- 1-) daha giriş sahnesinde rakı bardağıyla kola kutusunu tokuşturunca asla çıkmayacak olan "şrink" sesi ile işkillendim. 2-) komiser naci'nin suratına telefon kapandıktan sonra, cep telefonlarından duyulması mümkün olmayan "çevir sesi"ne ne demeli? bunlar bir kenarda dursun. filmde, muhtarın tiradı ve muhtarın kızının çay servisinden başka büyütülecek bir şey yok. tirat oyuncunun kendi kabiliyeti zaten. nuri bilge ceylan (nbc)'ın dişe dokunur yaptığı tek şey olan çay servisi sahnesi ise canına yandığımın 2,5 saati sinemada sıkılmaya değer mi? --- spoiler --- diğer oyunculuklar berbat. (ha, burada fırat tanış'ı da istisna tutalım. zaten kendisinin çok performans gerektirmeyen bir rolü vardı.) ama suç oyuncularda değil. oyuncuları tanıyoruz. aslında yetenekleri tartışılmaz kişiler. hep söylerim, bir filmde bütün oyuncular iyi oynamışsa marifet yönetmendedir. ama bu filmde tanıdığımız bütün yetenekli oyuncular belki de en kötü oyunculuklarını çıkarmışlar. o zaman sorun kimde? bende. "kasaba" filminden sonra daha da nbc izlemem diyen ama ne yaparsın oscar moscar, biraz da arkadaş gazıyla yeminini bozan bende! sanat filmlerini severim. örneğin zeki demirkubuz, semih kaplanoğlu hayran olduğum adamlardır. sorun nbc filmlerinin türü değil, nbc'nin aslında yeteneksiz ve dolayısıyla şişirilmiş bir yönetmen oluşu. bu filmin altında benim imzam olsa kimse eleştirmeye bile değer görmez, hiçbir yayın kuruluşunda küçücük yer almazdı. e takdir edersiniz ki yönetmenliğin tanımı "prezentasyon için gerekli bağlantıları kurabilme becerisi" değildir. filmin altında nbc imzası olunca olay oluyorsa, aynı filmin altında benim imzam olduğunda esamesi bile okunmuyorsa buna yönetmenlik farkı denmez, prezentasyon farkı denir. yani ki bu filmin bu derece ses getirmesi nbc'nin değil, filmi şişirenlerin başarısıdır. nbc yekta kopan'a konuk olduğunda "şöyle emek harcadık, böyle zorlu süreçler yaşadık" diye anlattı durdu. e be kardeşim, o kocaaa emektar ekipten bir kişi çıkıp da şu yukarıda bahsettiğim ses montajı hatalarını görmedi mi? sözüm ona realizm... hani realizm? seyirciye basit ses oyunları yutturmayla mı oluyor realizm? dakikalarca sessizlikten sonra saçma sapan bakışlar eşliğinde saçma sapan repliklerle mi oluyor realizm? geç bunları. bu saçmalıkların tamamını toplasan "kader" filmindeki bir bekir uyanışı etmez. bütün bunları filmi kaile aldığım için yazmadım. bu film benim için keçi boynuzundan farksız. bir gram bal için 2,5 kilo odun kemirdiğimle kaldım. deşarj olmak için de yazmadım. sadece şu notu düşmek için yazdım: ne zaman olur bilmem, belki yarın, belki bir yıl sonra, belki de beş yıl sonra... nbc'den de orhan pamuk benzeri bir çıkış bekliyorum. artık konu ermeni meselesi mi olur, tutar "hepimiz israilliyiz" mi der, bilemem. ama bu derece haksız şişirilmesinin bir diyeti olacak elbet. o gün geldiğinde, entel ortamlarda lafı edildiğinde fransız kalmayalım diye dişimizi sıkarak, film arasında yüzümüzü yıkayarak izlediğimiz bu niteliksiz filmlerle aslında ne biçim de kazık yediğimizi acı bir açıklıkla anlayacağız. kralın çıplak olduğunu, zeker-i hünkar makat-ı tebaaya dühul edince idrak edeceğiz. on bir ay sonra gelen edit: fırat tanış'ın çok performans gerektirmeyen bir rolü olduğunu söylemişim. bok yemişim. özür dilerim. bu cümle ve son paragraf dışında film hakkında hala aynı görüşteyim. on bir ay önce üzerimde bulunan şövenizm etkisiyle yazmışım son paragrafı. nasıl bir milli öğütüm sisteminden geçmişsek, ne kadar arınsak da hala üzerimize sinmiş kalıntılar oluyor malesef. bu on bir ayda da bir miktar daha arınmış olmalıyım ki son paragrafı okuyunca yerin dibine girdim. orhan pamuk'tan, nuri bilge ceylan'dan, ermeni arkadaşlardan ve son paragrafı okuyunca üzülüp insanlık adına umutlarında yıpranmaya sebep olduğum kişilerden özür dilerim. hakkınızı helal edin.
genel nbc filmlerinden sıkılmadığımdan uslu uslu izlediğim filmdir. --- spoiler --- tek hoşuma gitmeyen tarafı kenan'ın niçin bir anda milleti oyalamayı bırakıp olay yerini itiraf etmesiydi. ha denecek ki, yaptığından öyle etkilendi ki muhtarın evinde hayallerini görmeye başladı üstüne de uykusuzluk ve sigarasızlığı eklenince itiraf etmek zorunda kaldı.. bu da bağlantıyı sağlamaya bence yetmiyor. türk brokrasi hantallığı ve iletişimi iyi işlenmiş. savcı ve doktorun tartışmalarında doktorun savcıyı neden sonuç ilişkisiyle bilmeden köşeye sıkıştırması, savcının herşeyi bilirim havasını, herşeyde haklıyım havasını söndüren doktorun dirayeti tarafımdan beğenilmiştir ahmet mümtaz taylan'ın cesedin yanına kavunlarıda sıkıştırması ayrıca güldürmüştür. doktorun otopsi raporunda bilerek yanlışlık yapması, adaleti bir parçada olsa kendince verme gayreti, ukalalığını yansıtmıştır. raporu yazacak olan doktor, kararı verecek olan mahkemedir. bu sahnede ne vurgulanmış anlamadım. çocuğun babasız kalmaması için yaptığı fedakarlığı mı, savcıdan yüz bulan doktorun bilmişliği mi, kenanla yakınlaşmasından dolayı etkilenmesi mi?... aydınlatan olursa sevinirim... --- spoiler ---
bu filmin en vurucu yanı; gerçekliğiydi. bir fethi kabir işlemine ya da ölü muayenesi işlemine katılmışsanız bu filmin gerçekçiliğini daha iyi anlarsınız. sırf insan panoraması için bile "harkülade" filmdi. her şeyden önce; bir insanın ölümünün söz konusu olduğu bir yerde insanların kendi "küçük" hesaplarının peşinde koşuyor olmaları, hayatta o kadar büyük olaylar ve anlar yaşanırken insanların hala en ilkel duygularıyla menfaatleri için küçük şeylerin peşine düşüyor olması bu gerçekçiliğin en önemli öğesiydi. --- spoiler --- taksicinin elma ağacından elma, tarladan kavun çalması gerçek hayatta da vuku bulan olaylardan, bir kişinin hayatı hakkında kararlar verilirken insanların ne kadar soğukkanlı olduğunu görmek, onların kendi küçük hesaplarında oluşunu görmek bu filmin en derininden hissedilen mesajıydı sanırım. komiserin kızına ilaç yazdırmak için doktora yaltaklanması, savcının kendi hayatındaki gizemleri çözmeye çalışması, seçilecek köy konusundaki taksicilerin tartışmaları, peynir konusundan o küçük anlaşmazlık hepsi hayatın en "gerçek" yanıydı ve işin acı tarafı orada olan her şeyin gerçekte de öyle oluyor oluşuydu. doktorun otopsi raporunda yanlışlık yapması ise; kişinin alacağı cezayla muazzam derecede doğru orantılıydı. zira eğer kişi "canlı canlı" toprağa gömüldüyse "kasten adam öldürme" suçunun -eziyet- çektirerek yapılması sonucunda "ağırlaştırılmış müebbet hapis cezası" alacakken bu haliyle "müebbet hapis cezası" alacaktı. bu da koşullu salıvermede en az 6 yıl az hapis yatmak ve daha iyi bir cezaevinde ziyaret ve görüş saatleri daha esnekken bu hapis cezasının infazı anlamına geliyordu. o yüzden bu "nüans" belki de adaletin ne kadar "anlık ve kişilere bağlı" olduğunun tezahürüydü. hoştu. --- spoiler ---
film sinemalara geleli 1.5 ay oluyor ancak bir çok bölgemizde henüz hiçbir sinemada gösterime bile girmedi.
--- spoiler --- enfes açılış sekansı ve jeneriğin ardından, film boyunca defalarca kez tekrarlanacak olan manzara karşılıyor bizi: bozkırın orta yerinde, üç araba dolusu insan karanlığı yararak ilerliyor. onca insanı bir araya getiren şey ise bir cinayet... başlarda her şey normal. öyle ki; konuşmaya değer buldukları tek mesele manda yoğurdu. ama zaman ilerliyor, ceset bir türlü bulunamıyor, ve pamuk ipliğine bağlı karakterler yavaş yavaş raydan çıkmaya başlıyorlar. karakterlerin hepsi yalnız. anadolu'nun yalnızlığı üzerlerine sinmiş adeta. beri yandan hepsinin gizlemeye çalıştıkları yaraları var. üstesinden gelmeyi pek beceremeseler de bir şekilde hayatlarına devam ediyorlar. işlerini bitirip bir an önce gündelik rutinlerine dönme gayretleri bu yüzden. tabi mümkünse fazla "evrak işi" de çıkmasın! (bakınız; kilometre hesabı yapan jandarma komutanı) aralarında en soğukkanlısı gibi görünün doktor bile filmin sonunda gerçek ölüm nedenini gizleme ihtiyacı hissediyor mesela... hikayeye dolaylı yoldan dahil olan muhtar ve otopsi doktorunun da bir farkı yok. birinin tek derdi köye morg yaptırmakken diğeri eski model alet edevattan yakınıyor. yani ortada bir cinayet varmış, kimsenin umrunda değil. asıl mesele meçhule doğru uzayan yolculuğun bizzat kendisi... geceyi geçirmek, biraz olsun toparlanabilmek umuduyla sığınılan köy de işe yaramıyor. gaz lambasının aydınlattığı muhtarın güzel kızının çehresi, tokat gibi iniyor yüzlerine. nitekim kırılma anları da bu noktaya tekabül ediyor. (katilin bütün gece ekipleri oyaladıktan sonra vicdana gelip olay yerini itiraf etmesini bu şekilde okuyabiliriz) bu sahnenin bir başka önemi daha var. film, erkek egemen bir hikaye olarak sahip olsa da, tüm meselelerin özünde kadınlar yatıyor aslında. doktor karısından ayrılmış, savcının karısı ölmüş, naci komiserin sıkıntılı bir evliliği var, ve en nihayetinde cinayetin ucu da bir şekilde kadın meselesine düğümleniyor. işte alttan alta işlenen kadın figürü ilk kez bu sahnede vücut buluyor. hikayenin detaylarını irdeledikten sonra gelelim şu meşhur diyalog meselesine... nuri bilge ceylan filmleri genellikle 1 ila 3 kişiyi merkeze alır. burada ise sayı 6-7'yi buluyor. (yan karakterlerle beraber 10'dan fazla) bu durum dolaylı olarak hikayenin daha katmanlı ve -görece- daha konuşkan olmasını beraberinde getiriyor. "bir zamanlar anadolu'da"yı diğer nuri bilge filmlerinden ayıran başlıca özellik bu. ama sakın yanlış anlaşılmasın. çok konuşan bir film değil karşımızdaki. diyaloglar, bahsini ettiğim katmanları incelikli bir şekilde açmaya yarıyor "sadece". ercan kesal - ebru ceylan - nuri bilge ceylan senaryo üçlüsünün başarısı da burada yatıyor. hele diyalog meselesinin kendileri için yepyeni bir serüven olduğunu düşünürsek... hazır söz açılmışken, "diyalog yazmakta ne var?" sorusuna da açıklık getirmek isterim. diyalog yazmakta çok şey var!.. her şey güllük gülistanlık giderken, iş konuşmaya gelince bir çuval inciri berbat eden dünya kadar film var. bu durum özellikle yeni sinemacıların, ve haliyle kısa filmlerin en büyük dertlerinden biridir. çünkü filmlerde karakterler değil, senaristler konuşur. hal böyle olunca; ağdalı, gerçeklikten uzak, kör gözüm parmağına diyaloglar çıkar ortaya. sonra seyreyleyin cümbüşü. --- spoiler ---
herkesin kendi sikinin derdinde olma halidir bu film. atomize toplum yapısını anlatmayı güzel becerir nbc.
antepe hala gelemeyen film. ulan oskarlık filmimiz var madem neden biz izleyemiyoruz? ben de onu anlamıyorum...
(bkz: #26144735)
nbc film resmi web adresinde press kısmında film hakkında yazılan yazıları toplamış. türkçe bölümünde benim de #25782073 yazıma yer verilmiş, gurur duydum.
bence sadece nebece'nin değil aynı zamanda bu toprakların da en ağır taşyapıtlarından. filme dair yapacağım tek eleştiri, jenerik akarken herkesin isminin baş harfi büyük harfle yazarken, figüran ve dublörlerinki küçüktü. rolleri küçük diye neden böyle bir ayrım? "böyle bir şeye taktığım için kendimi anlayamıyorum" isimli şaşkınlığımla ve saygılarımla selamlıyorum nebece'yi.
iş şu anda asya pasifik ödüllerinde dört adaylıkla yarışan film. ilk ödül en iyi görüntü yönetimine geldi. ödül töreni canlı olarak şu linkte: http://asiapacificscreenacademy.com/webcast/
2011 asya pasifik sinema ödülleri'nde en iyi görüntü yönetimi, en iyi yönetmen ve juri büyük ödülü ile günü bitirmiş nbc'nin şimdilik en iyi filmi.
http://goo.gl/cqmnf
ülkemin bir çok şehrinde vizyona bile girmeyen film. hiçbir sinemada bulunamayan bir filmin asya veya dünyanın başka bir yerinde yarışmalara sokulmasından, ödül alması için ne idüğü belirsiz jürilerin ve lobilerin önüne atılmasından utanıyorum. öncelikle hikayesini anlattığı yerlerde en azından bir saygı nişanesi olarak gösterilmesi gerekirdi. benim hikayemi anlatıyor ama ben göremiyorum ki hiç de ufak bir şehirde yaşamıyorum. hele küçücük şehirleri tanıtmak için uydurulan sinema festivallerinin bulunduğu şehirlerde bu filmin ödül için koşturduğu düşünülürse. dünyada filmi yarışmadan yarışmaya sokmaktansa önce insanların kalbini kazanmaya çalışsalar çok daha iyi olurdu. zira hiçbir ödül seyircinin bir filmi sevmesinden ve seyirciye verdiği değerden daha önemli olamaz. hiçbir jüri de seyircinin verdiği sevginin yerini tutacak bir ödül veremez.
bu başyapıtla ilgili beni asıl şaşırtan, çoğu kişinin nuri bilge ceylan için "ulan bu adam da güldürecek miydi bizi?" demesi. birader, ilk aklıma gelen bak, uzak'ta 55 ekran televizyona porno takıp otuzbire yeltenen istanbullu okumuş abinin taşralı akrabasına yakalanma gerginliği vardı.. bundan daha komik ne gördün lan şu ekranda? dur aforizmayla bitireyim de buruk tebessüm oluşsun o tabak yüzünde, "hayat, en komik kara filmdir, nbc onun kulu ve elçisi.."
bugüne kadar izlediğim hiçbir film, beni sinemada beraber izlediğim insanlar hakkında bu kadar çok düşünmeye itmemişti. perdede oynayan insanlar var, salonda oynayan insanlar var. o kadar birbirleriyle örtüşüyorlardı ki artık bu bana çok fazlaydı. çocukluğumdan beri sinemaya gitmeyi sevmişimdir. eskiden kocaman balkonlu, çift katlı alabildiğince büyük ama sayıları az olan sinemalarda izlediğim "evde tek başına" filmini hiç unutmam. ama o tamamen bir yığın insanın aynı anda izlediğine verdiği tepkiydi. neticede perde de gülmemiz için yaratılmış bir film vardı ve herkes gülüyordu. ardından terminator, jurassic park gibi bilim kurgular gelmiş, yine amacına hizmet eden, kimsenin kimseyi ilgilendirmediği filmler. sonra biz mi yoksa sinema endüstrisi mi inişe geçti büyük salonlar 3'e 5'e bölündü ve ufak salonlara kaldık. bir grup insan salonu doldurabiliyor, izleyicilerin birbirleriyle verdiği tepkiler azalıyordu. konuyu şuraya bağlamak isterim ki hiçbir filmde ben durupta "yahu şu adam gülüyor ama aslında orası öyle değil" , "yönetmene bak be.. gülsünler diye araya neler sıkıştırmış." veya "zeka testi gibi film. gülsen bir dert gülmesen ayrı." tadında git geller yaşamamıştım. düşünmeye çok fazla iten bir film olmuş. değil kendinizi bir yerde görmek cümle alemi perdede görebilir, orada gösterilmeye çalışılan dünyayı an be an sinema salonunda yaşayabilirsiniz. çok enteresan bir tecrübeydi bu film benim açımdan. yalnız sinemada konuşmak, cep telefonu ile oynamak hatta onunla da konuşmak, parasını verdik acı çekiyoruz ama bari kalalım izleyelim bu sırada etrafta izleyen var mı yok mu sallamamak çok moda olmuş. acilen dvd/bluray neyse çıktığında evde tekrar sakin kafayla izlemek isterim. 2,5 saat büyük işkence şu bu laflarına inat tekrar izlenebilirliği yüksek bir film aslında. ama gerçekten katıldığım genel bir yorumsa bu filmin cidden karanlıktan aydınlığa/aydınlıktan karanlığa ana fikrini işlediğidir. doktor kişilik değiştirirken aynı derecede benim kafama girdi. başı yeni, ama sonu tam bir eski nuri bilgi ceylan filmiydi.
filmi hala izlememiş ve sinema konforuyla izlemek isteyenler için 2-8 aralık 2011 tarihlerinde desem'deki gösterimi iyi bir şanstır. bu arada desem'in salonlarının geçtiğimiz ay tamamen yenilenerek sinema konforunun sağlanabildiğini eklemiş olayım. böylece izmir'de yaşayanlar için bir zamanlar anadolu'da'yı desem'de izlememek için öne sürülecek son gerekçe de ortadan kaldırılmıştır. hem daha ucuz, hemi de konforlu.
doğanın en büyük denge ve aynı zamanda tezatlığı gece ve gündüzü enfes bir şekilde işlemiş nuri bilge ceylan. içeriği iklimler'e göre çok daha dolu bir film. ayrıca doktorun, maktulun gerçek ölüm şeklini gizlemesi, gelecek nesile duyduğu saygıyı ve çocukların günahsızlığını bir güzel dışavuruyor.
sonlara doğru beni mesaj kaygısıyla baş başa bırakmış olan film. --- spoiler --- otopsi sırasında doktora sıçrayan kan, maktulun gerçek ölüm şeklini saklamasına yönelik bir ironimiydi? yani kan bulaştı da bu cinayete ortak mı oldu, ne oldu?.. --- spoiler --- bu gibi sorularla boğuşuyorum dünden beri. mesaj kaygısının yanında derin bir kedere de salan filmdir. edit: şaka şaka film bitti kaktık eve gittik.
dvd'sini bulamadığım için krizler geçirten film. ben tekrar izlemek istiyorum bunun bir yolu yok mu? nereye sorsam çıkmaz 3 ay 5 ay daha diyo, bekle bekle çürüdüm.
açılış sahnesinin abbas kiarostami'nin rüzgar bizi götürecek'ini hatırlattığı film. dereye düşen elmanın olduğu yer de kiarostari'nin sözünü ettiğim filmindeki elmalı bir sahneye benziyor. yok yok, ikisi de muhteşem film bunların, böyle ufak benzerlikleri güzel olmuş.
türk kahvesi gibi film. her anının tadı çıkararak izlenesi. dinlendiren, tüm yorgunluğu, karmaşıklığı alıp götüren ve neden sonra durup dururken akla düşüveren vazgeçilmez bir tat. kelimelerim bu kadarına yetti şimdilik.
69. altın küre adaylıklarında es geçilen film. oskarların habercisi olması sebebiyle çok önemliydi. ne yalan söyleyeyim bekliyordum da. o yüzden şaşırdım ve üzüldüm. oskar adayları da buna paralel geleceği için beklentiyi düşürmekte fayda var da keşke biraz üstüne düşülse de lobisi yapılsa.
5. palto film günleri kapsamında sinema anadolu'da gösterilecektir. diğer filmler ve program için: http://www.paltofilmgunleri.com/
8. dubai uluslararası film festivali’nde ödül alan filmdir.
nihayet dvd'si satışa sunulan filmdir. http://www.idefix.com/…asp?sid=dy5hzkp6sz6zcj5y1mdy
film comment dergisi tarafından 2011'de amerika'da vizyona girmemiş en iyi 3. film seçilmiştir. http://medicaljesus.blogspot.com/…n-en-iyileri.html
en bomba esprisi yılmaz erdoğan'ın "sizin köy de çok göç veren bir köymüş" esprisi olan film.
yanlız ve güzel ülkemizi sinema perdesine olabilecek en dogru ve nefes kesici haliyle yansıtan film.
festivallerde, ödüllerde iran işi codayi-i nadir ez simin'in yanında gölgede kalmıştır. iki harika filmin aynı yılda gösterime girmesi hakikaten yazık. bir zamanlar anadolu'da her ne kadar, ve tabi ki bana göre, codayi-i nadir ez simin'den çok daha iyi bir film olmasına rağmen, ve hatta nuri bilge ceylan seviyesine göre çok konuşkan bir film olmasına rağmen en büyük handikapı genel düzeyden epeyce az konuşması. iran harikası filmimiz ise, ki bana göre o da çok çok iyi bir film, bildiğin geveze. en büyük artısı bu. iki film de bizi düşüncelere sevkediyor ama bir zamanlar anadolu'da bunu daha muğlak olarak yapıyor. üstüne içinde yaban memleket insanlarının anlamakta zorlanacağı noktalar da mevcut. sinemasal açıdan ve konuyu anlatımı açısndan iranlı rakibinden kat be kat üstün olmasına rağmen, codayi-i nadir ez simin konuşkanlığıyla yaban memleketlerde bile olası anlaşılamazlığının önüne geçiyor. soru işaretleri bırakıyor ama soru işaretlerinin yerini gösterip bırakıyor. daha kolay bir film. ama ikisi de çok güzel. ya ben şey diyecektim, bu kadar lafı eveleyip gevelediğime bakma, 2011'in en iyi ikinci filmi denilmiş ama hakkı birinciliktir. gerçekten bak. yoksa diğer arkadaş da yabancımız değil.
bağımsız türk sineması'nın bugüne kadar çekilmiş en iyi filmidir.
3 - 15 ocak tarihleri arasında beyoğlu'nda çok uygun fiyata izlenebilecek filmdir. gösterim ücretleri: 4 tl (tam), 2 tl (indirimli) yer:tarık zafer tunaya kültür merkezi/istiklal cad.şahkulu bostanı sokak no:8 tünel beyoğlu seanslar : 14.00 / 16.30 / 19.00 http://etkinlikistanbul.tumblr.com/
güzel fotoğrafları arka arkaya dizince film olduğunu zanneden yönetmenin kotardığı, eh işte idare eden film. evvela sinema nedir, iyi tanımlamak lazım. elbette cevap sübjektif, ve lâkin üzerinde yaygın şekilde uzlaşılan bir cevabı var; sinema görüntülerle hikaye anlatma sanatıdır. bu tanımdan yola çıkarsak nbc'nin aman aman bir yönetmen olmadığı gerçeği ortaya çıkar. minimalizmin ülkedeki en bilinen temsilcisi olması, ya da türkiye'nin tarkovski'si yakıştırmaları yönetmen olmak için yeterli olmuyor. hande yener'i de madonna diye bağrımıza basamadık henüz, ordan biliyorum. adam fotoğrafçı, çerçeveler güzel yer yer şahane, amenna. ama nedir bu adamı türkiye'nin en iyi yönetmeni olarak görmeler falan, size de fazlasıyla abartılı gelmiyor mu? şahsen ben, nbc'nin şöyle paralel kurguyla 2-3 farklı olayı yüzüne gözüne bulaştırmadan anlatıp anlatamayacağından pek emin değilim. bu tarz bir sinema dilini tercih etmesi, ve tarzını olgunlaştırmaya çalışmakla yetinmesi, sinema birikimine fazlasıyla inandığım bir dostumun da söylediği gibi fazlasıyla "kaçış" geliyor. başka bir sinema dili yok adamın, bu tarzında o yüzden ısrar ediyor. "ben elmayı yuvarlarım, kim ne düşünürse düşünsün"le olmuyor bu iş. kaldı ki 100 kişiye sorduk 100'ü de "aynı yolu izleyenlerin varacağı yer aynıdır" yorumu yaptı, yani elmada da bi numara yok. nbc accaip detay adamıymış bir de. en azından bir zamanlar anadolu'da filmini izlemiş insanlar bu tespiti yapmasın. devamlılık hataları gırla. plan geçişlerinde mimikler uçmuş, bir planda şam'da sonrakinde halep'te. bu mu detaycılık? bu filmi çok beğenince kızlar teklif ediyormuş, ondan olsa gerek bu denli abartılı entelektüel ergen hezeyanları.
cnbce insanlarının asla anlayamayacağı mütevazi bir insanın son yapımı(eleştirim belli bir algıdan dışarı çıkamayanlara, yoksa cnbce ile alıp veremediğim yok). nuri bilge ceylan'ın hayatı olduğu gibi yansıtması insanlara oldukça koyuyor. insanlar para verip bir sinema izleyince "vay anonagoying serhat, o son sahnede adeta şoke oldum inanır mısın" falan demek istiyor. öbür türlü verdiği paranın hakkını alamıyor, terliyip yaka silkiyor, salondan koşarak uzaklaşıyor. evine dönüp verdiği 10tl'nin ve tamamen boşa harcadığını düşündüğü zamanının(bkz: xhamster) acısıyla klavyesinden "entel kuntel, ne de sikko bir film" yazıyor. bu arada kırıkkale'ye de bi gidin. hiçbir bok yok ama bi gidin. belki bi sik öğrenirsiniz.
şükrü argın tarafından, hakkında okuduğum belki de en iyi inceleme yazısı, birikim dergisi aralık 2011 sayısı'nda yayımlanmış. ahanda yazı (bkz: #26805677)
dvdsini dört gözle beklediğim film. ancak the kid with a bike her yerde torrenti falan varken bizim filmin olmaması filmin reklamı açısında kötü itibar. link atan arkadaşlara istinaden edit: filmin dvd'sini aldım, izledim hatta yorumladım. onun için de; (bkz: #26902689)
kırıkkale'de çekildiği göz önüne alındığında, başarılı bir aksiyon filmi olarak düşünebileceğimiz filmdir.
imdb anasayfasının "opening this week" kısmında adı geçen ilk türk filmi. hep yabancı (çoğu hollywood) filmleri görmeye alışkın bu göz bunu da gördü ya.. gurur verici.
the guardian'da, 2012 yılının 50 en önemli-büyük filmi arasında gösterilmiş türk yapımı. http://www.guardian.co.uk/…cture=383519919&index=17
imdb'de opening this week bölümü altında görebileceğiniz 4 filmden biri.
new york film forum'daki gosterimiyle ilgili bir de new york timeskritigi cikti. ha gayret... http://www.nytimes.com/…ml?_r=1&emc=tnt&tntemail0=y
siyad 44. türk sineması ödülleri'nin açıklanan listesinde 11 adaylık elde etmiş film. http://medicaljesus.blogspot.com/…yad-odulleri.html
anadolu insanının içsel dünyasına hiçbir türk yönetmenin bakmadığı şekilde bakmış ve psikanalitik bir çalışma ortaya koymuştur nuri bilge ceylan bu filmde. filmin yarısının gecenin karanlığın da geçmesi yönüyle siyah beyaz bir filmdir aslında. uzun uzadıya anlatılacak o kadar çok şey var ki bunu anlatmak için sıkı bir nbc film analizi yapmak için en azından bir gününüzü o yazıya ayırmalısınız. su an için bu kadarcık bir yazıyla bırakıyorum. ayrıca filmdeki en sarsıcı sahnelerden biri ise derin düşüncelerle boğuşan o kadar erkeğin içinde elinde bir gaz lambasıyla, adeta bir mucize gibi ortaya çıkan muhtarın kızının göründüğü sahnedir. gaz lambası önce kızın yüzünü aydınlatır sonra diğer erkeklerinkini de fakat öyle güzel bir ışık kullanımı vardır ki gaz lambasının ışığı erkeklerin yüzünde kızda bıraktığı kadar etkileyici bir anlatım yaratmaz. kızın suratına yansıyan ışıkta büyü vardır gizem vardır, aynı ışık erkeklere yansıdığındaysa ortada sadece yüz hatlarındaki keskin ayrıntıların belli olduğu yorgun ve şaşkın bir erkek ifadesi ve gece gibi karanlık geçmişler vardır
npr'da hakkında guzel bir yazı cıkmıs film (bkz: recommended). http://www.npr.org/…urder-and-a-meditation-or-three
an itibarı ile malum ortamlara düşmüştür. bir başka diyişle dvd'si çıkmıştır. (büyük ihtimalle)
özetle izlediğim en iyi yerli filmdir. ne eksik ne de fazla. hazır filmi yeni izlemişken aldığım ilham ile huyum olmamasına rağmen kütle halinde entry girebilirdim ama resmen iyi ya da kötü bir şekilde eleştirmeye kıyamıyorum. ama bu filmi eleştirenleri eleştirebilirim. eleştirilemez bir film değil tabii ama aynı filmi coen kardeşler yönetse; "coenlerin yeni harikası" diyeceklerin, "aha elma gördüm, sanat filmi lan" demesini bir türlü anlayamıyorum. --- spoiler --- cesedi bulduktan sonra bagaja yerleştirirken biraz coenvari bir şekilde detaya inilse filmin doruk noktalarından biri olabilirmiş. açıkçası bekliyordum da ama yüzeysel geçilmiş. savcının bir arkadaş ekolünü kullanarak kendi karısını anlatmasını resmen film boyunca yedim. ondandır ki; sonlara doğru ağzından yanlışlıkla "karım" lafı çıkınca resmen dondum kaldım. --- spoiler --- kimsenin birbirinden rol çalmadığı mütevazi bir oyunculuk vardı genel olarak ama yılmaz erdoğan'ı ayrıca beğendim. 8.8/10 (yarın uyandığımda bu not dokuza da çıkabilir) not 1: new york'ta beş minare'yi öve öve bitiremeyip bu filmi yerden yere vuran hıncal uluç'u kınıyorum. not 2: muhtar'ın kızı ne güzelmiş ya diyip araştırdıktan sonra selenadaki kızlardan biri olduğunu görünce ayrıca şaşırdım. oyunculuğunu bilmiyorum. pek oyunculuk gerektirecek bir şey yapmadı ama güzelliği ile filmde herkesin verdiği tepkiyi bana ayrıca verdirtti. (bkz: cansu demirci)
en iyi yabancı film oskarına aday olacağını düşünmediğim film. sebebine gelirsek; lobi faaliyetlerinin bu filmi kazanmada en önemli etken olduğunu düşünüyorum. son zamanlarda kazanan ve aday olan filmlere bakınca lobisi güçlü olan almanya, israil gibi ülkeler saçma filmlerle bile adaylık alabiliyorlar. mesela iki sene önce kazanan arjantin filmi el secreto de sus ojos'a baksak bu filmin yanına bile yaklaşamaz. ayrıca şans eseri lobisi olmayıp aday olan diğer filmlere bakarsak daha çok hindistan, iran, afrika yapımı etnik filmlerden oluşuyor. türkiye yurtdışında avrupa ülkesi gibi muamele gördüğünden etnik olarak bakılmıyor filmlerimize ki; bence normal olan da bu. eklemek gerekir ki; bu muazzam filmde lobisi güçlü bir yapımcının ve yönetmenin adı olsa sadece en iyi yabancı filmle kalmaz orjinal senaryoya da çok rahat aday olurdu. o yüzden keşke hollywood'da lobimiz olsa da bu tarz filmlerimiz dünya çapında da gereken seviyeye ulaşsa. edit: avrupa ülkesinden kastım çoğu cahil tipin bizi deveye binen tipler olarak görmesini kapsamıyor. gerek spor alanında olsun, gerek hukuk alanında olsun, pek batıdan kopuk bir ülke değiliz onu düşünerek yazdım. tepki veremeyin!
new york times'da hakkında (manhattan'da çarşamba günü gösterime girmesinden önce) makale yayınlanan film. http://movies.nytimes.com/…n-review.html?ref=movies not: sitenin altında haberi ya da filmi oylama tarzında ufak bir yıldızlama olayı da mevcut. üyelik sonrası oy verilebiliyor.
--- spoiler --- cay servisi sahnesinde, hayatlarindaki kadinlarla, affedilmez hatalariyla sorunlar yasamis karakterlerin her birinde, sanki karsisinda karisi duruyormuscasina, saskinlik ve yapilan hatadan kaynakli bir ezilme mevcut. karakterlerdeki cözülmeler de bu sahneden sonra geliyor zaten, savcinin karisinin intihari, katilin yeri dogru göstermesi vs. bir vicdan muhasebesi... --- spoiler ---
2,5 saat süren, ziplesen ancak bir kısa film çıkartılabilecek, ekseriyeti sıkıcı film.
dvd'si veya bluray'i çıksa da, tekrar izlesem diye iç geçirdiğim film. yılmaz erdoğan'ı ve oyunculuğunu çok sevmem ama, bu filmde en beğendiğim oyuncu oydu. ayrıca umarım oscar'a aday olur.
dvd-rip hali malum ortamlara düşmüş filmdir.
karakterler de diyaloglar da cok saglam olmus. gorsel olarak da nuri bilge ceylan'in diger filmleri gibi, gayet iyi. --- spoiler --- savcinin clark gable'a benzedigini ceset uzerinden giderek anlatmasi, cesede domuz bagi yapilmasinin sebebi, komiser nacinin cocuk hakkinda doktorla konusmasi/konustuklari, doktoru gormeye gelen yasli adamin polisi farkedince hemen disari cikmasi en guzel sahnelerindendi filmin. komiser nacinin cocuk hakkindaki soyledigi bir cumle; -neticede olan cocuklara oluyor doktor; herkes yaptiginin cezasini cekiyor, cocuklarsa buyuklerin gunahini. savcinin karisi da delikanli kadinmis bu arada. --- spoiler ---
dvd'si dün itibariyle çıkmış filmdir. 19.99 tl'ye satılmaktadır. dvd 2: bonus içinde yer alanlar - kamera arkası (92 dk.) - "anadolu" cannes'da (48 dk.) - n.b. ceylan ile söyleşi (24 dk.) - fragman
harika bir film. --- spoiler --- film bitmeye yakın ulan dedim, acaba 2.cd de mi var? baktım zaten 2 saat geçmiş, keşke burada bitmese, bişeyler sonuçlansa istedim. biliyorum düz adamım. --- spoiler ---
--- spoiler --- doktor karakterinin muhtarin kizini gordugu sahne ve devaminda savci ile diyalogu, (bkz: yaban) romanindaki ahmet celal'in koyun guzel kizi emine'yi ilk defa gorusunu hatirlatmistir. --- spoiler ---
--- spoiler --- savcının "usulüne uygun yemin alındı" tarzı cümleleri yemin ettirmeden yazdırması ve kullandığı dil bürokrasiye lanet getirtmiştir. mesleki dezenformasyonu kendi karısının ölümünden dahi şüphe duymayacak hale getirmişken "yahu ben savcıyım, benim işim şüphe etmek" demesi de ayrıca dikkate değer. tıpkı şakir'in duraksadıktan sonra kesmeye aynen devam etmesi gibi. yalanın, büyük eksikliklerin kanıksanması. doktorun yüzüne bulaşan kan da güzel bir metafor olarak kullanılmış. onun da bir biçimde cinayete ortak olduğunu anlatma maksadında. --- spoiler --- kısacası epeyi güzel film. başta daha kısa bir film mi izlesem diye düşünürken, nasıl bittiğini anlamadım.
filmin çekildiği yörenin çocuğu olarak; o çeşmelerin en az birinden su içtim, o köy evlerinde misafir oldum, teyzelerin sabah ezanında pişirdiği bazlama yiyip, evin güzel kızının ikram ettiği çayı yudumladım. muhtarın aynısı köylülerin sıkıcı muhabbetlerine maruz kaldım. dışardan gelmiş ya da oralı memurların küçük hesaplarını, dedikodularını, küçük dünyalarını gördüm tanık oldum. arap karakterinin, cesedin bulunduğu tarladan 2-3 kavun toplayıp; bagaja cesedin yanına koyması bile ayakta alkışlanacak bir sahneydi. demem o ki; nuri bilge üstad çok büyük iş yapmış; kamera ile roman yazmış. nedense herkes filmin oscar alıp almayacağına takılmış. bunun hiç önemi yok ki; biz beğendik. *** idefixe.com da 19,99tl.
filmin malum ortamlara düşmesiyle birlikte download'cular da sonunda izlemiş ve başlamışlar kritiğini yapmaya. yalnız benden söylemesi öyle pc ekranından ya da tv'den izlenecek film değil bir zamanlar anadolu'da. iyi bir ses sistemiyle büyük ekranda (mümkünse sinemada) izleyeceksin ki o zaman tam performans alasın. filmin nasıl bir görsel şölen olduğu o zaman anlaşılır.
--- spoiler --- film başlarken 4 luni 3 saptamani si 2 zile kafasında bir facia olacağını düşünmüştüm. 4-5 dakika camdan ayrılmadı kamera. ara ara yine o kafalar var ve bazen boğuyor insanı. yönetmenin kadrajları fotoğraf gibi tutmasındaki amacı izleyiciyi o dağ bayırdaki rüzgarı hissettirmek(ki ben izlerken üşüdüm neredeyse), köydeki gece havasını verebilmek. çok başarılı da olmuş. hikaye çok kısa aslında ama o kısa hikaye iliklerinize kadar işleyecek şekilde anlatılmış. köy hayatını yaşayanlar için çok enteresan kareler/sesler değil ama yine de köyde geçirdiğiniz zamana dönüyorsunuz. büyük başarı ses tasarımındadır bence. oyunculardan köydeki muhtarın kızını oynayan hatunun selenadaki cansu demirci olması, hastanedeki aşçının fıkralarla türkiyede oynayan nazi bıyıklı şişman amcanın olması çok enteresan olmuş. oyunculuklar açısından değil, sadece oynadıkları diziler ile filmi yanyana koyamıyorsunuz kafanızda. ayrıca belirtmem gerekirki işleyiş, renkler, hikaye vs. bana türk filmleri arasında tabutta rövaşata ve gemide karışımı bir izlenim bıraktı. --- spoiler --- özellikle sinemada izlemedim dvd'sini bekledim zira çok önyargılıydım, filmin yarısında çıkma terbiyesizliğini yapmamak için hiç gitmedim. güzel film ama başyapıt diyemem kendi adıma. umarım türk sineması artık şu "fotoğraf filmi"nin ötesinede geçer, sinemacılık açısından yeni teknikler, güzel görsel efektler kullanılan filmleri de görürürüz. o zaman bağıra bağıra başyapıt deriz. ama hiç sanmıyorum.
--- spoiler --- köy muhtarının evine gidilen bölümde, yazın memlekette gördüğüm manzaralar geldi aklıma. adamın konuşması, mimikleri, hareketleri, birçok şey bana gerçekte tanıdığım başka birilerini hatırlattı. elektrik kesildiğinde "allah can sağlığı versin, elektrik de gelir, su da" muhabbeti bile samimice geldi. bu repliği ya da benzerini kim bilir ne kadar duydum da, bir filmde duyunca samimi geldi bana. bir de yılmaz erdoğan'ın ceset topraktan çıkarıldığında verdiği tepkiler olağanüstü gerçekçiydi. onunla birlikte seyircinin de gözleri dolmuştur eminim. --- spoiler ---
uzun zamandır yorum yapmak istediğim ve fırsat bulamadığım film. konuyu uzatmayacağım. öncelikle filmin çekildiği kırıkkale ve keskin civarları gerçekten film konusunun yaşandığı yerler olup teksas olarak adlandırılır. daha bir kaç gün önce yine sorgusuz sualsiz cinayetler işlenmiştir sıkıntılı bir beldedir. anlatılacak gibi değil. filme gelince mümtaz taylan olur da izlenmez mi ? yönetmenden ziyade oyuncu seçen biri olarak tatmin oldum diyebilirim. savcının yer yer sıkıntılı halleri ve gerçek bir polisten daha gerçek yılmaz erdoğan... doktorda kendimi görmem sebepsiz efkara gark etti. teknik , ses, ışık gerçekten harika filmin içinde hissi uyandırmaktadır tıpkı gemide ve lalelide bir azize de olduğu gibi. kısaca herkesin ellerine sağlık demekten öteye geçmekten hicab duyarım.
nuri bilge filmlerinde ölümüne sıkılan, hatta bu filmi çok övülmesine rağmen sinemada izlemeyen beni bile etkilemiş filmdir. bu yüzden ancak dvd'si çıkınca (aslında torrent alemine düşünce) izledim. naçizane izlenimlerimi okuduğunuzda evrenin çözülmemiş sırlarına erişeceksiniz. yok ben böyle gizemli kalmasını istiyorum derseniz bir alttaki entry'den devam edin. ---derinine spoiler--- film aslında karakterlerin içdünyasına inmediğinizde "işleyen kişi belliyken bir cinayet nasıl çözülür ve dosyası nasıl kapatılır"ın anlatıldığı bir belgesel tadı veriyor. önce zanlıya maktul bulduruluyor. bunun için bir savcı, bir komiser, bir doktor, bir jandarma ve bunların yardımcıları ya da emirerlerinden müteşekkil (hepsi uçağa binse fıkra oluyor, karayolunda gayet ciddiler) devlet erkanı toplanıyor ve hem zanlı hem yer gösterici olan kenan'ın (fırat tanış) tarifleriyle dere tepe geziyorlar. bir belgeselin olmazsa olmazı olan yol hikayelerinde enteresan muhabbetler geçiyor. manda yoğurdu - pastorize yoğurt kıyasının yarar/zarar kısmına gelindiğinde ilk felsefi lafımız komiser naci'den (yılmaz erdoğan) geliyor: -zararsıza güzel diyoruz, faydalıdan geçtik. yine yoldalarken karısı, telefonunun melodisi "love story" olan komiser naci'yi arıyor. paparayı yiyen komiserin karısıyla olan durumu ne adı geçen filme ne de müziğe uygun. kenan'ın bizim devlet erkanını önde şahin, ortada toros ve arkada askeri araçtan oluşan konvoyla gezdirmesi sırasında doktor (muhammet uzuner) naci'yle, arap'la (ahmet mümtaz taylan) ve savcıyla (taner birsel) hasbihal ediyor. arap'la olan konuşmasında felsefeye doyuyoruz. doktorun şu cümlesi vurucu: -yağmur yağıyor, yağsın. yüzyıllardır yağıyor ne fark eder? fakat bundan sadece 100 yıl sonra bile arap, ne sen ne ben ne savcı ne komiser. yani şairin dediği gibi "gene yıllar geçecek ve geride benden bir izi kalmayacak / yorgun ruhumu karanlık ve soğuk kuşatacak" ve arap'ın cevabı: -şimdi sıkılırsın edersin de, bir gün gelir belki burda yaşadığın şeyler hoşuna bile gidebilir. çoluk çocuk sahibi olunca anlatacak bir hikayen olur fena mı? bir zamanlar anadolu'da dersin, ücra bir yerde görev yaparken işte böyle böyle bir gece yaşamıştık dersin. anlatırsın yani ne bileyim. masal gibi. mesaj da veriyor film. komiser naci kendilerini sürekli gezdiren ama bir türlü cesedi bulamayan kenan'a sinirlenip onu tartaklamaya başlayınca savcı gelir ve şiddet gösterdiği için kendisini azarlar. hukukun üstünlüğünü içine sindiremediği belli olan komiser, doktordan sigara isteyen kenan'ı görünce: -oğlum sigara istiyorsan önce hak edeceksin. bak savcıya. adam hukuk tahsili yapmış, çalışmış. sigarasını da içer, fırçasını da atar. niye? hak etmiş adam. filmin belgeselle alakalı olmayan ve filme bir nebze de eğlence katan kısmı, gezmekten bitap düştükleri için geldikleri ceceli köyü'nde, muhtarın olduğu sahnelere tekabül ediyor. muhtarın "biri ölmeden bizim köye geleceğiniz yoktu savcı bey" sitemiyle başlayarak anlattıkları, aile hayatı, savcıdan istedikleri (morg istiyor lan), kuzu etinden başka et yememesi, tam bunları anlatırken elektriğin kesilmesi; az buçuk köy görmüş, muhtar tanımış herkesi çekecek türdendi. bilenler bilir, köy muhtarları makamca kendilerinden büyük biri varken el pençe durur istek sıralarlar, diğer zamanlarda köyün sahibidirler. bunun en iyi örneği (bkz: yılanların öcü) filmindeydi, nazarımda ikinci sırayı bu film almıştır. sondaki yazılara baktığımızda anlıyoruz ki, senaryoda adı ilk sırada bulunan ercan kesal canlandırmış muhtarı, tebrik ve takdir ediyoruz. madem eski filmlerden örnek verdik, burda arap'a bir parantez açmak lazım. malumunuz alkol istenirken (bkz: arnavut votkamla eriği çalıştır ulan) gibi bir mottomuz var, bu filmle beraber tütün ürünleri istendiğinde de "arap sigara ver" kullanılabilir. doktoru, komiseri derken herkes arap'tan otlanıyor. ayıptır arkadaş. herif köyde bunlardan uzaklaştı, tandıra gidip bazlamaya abandı sinirden. sabah tekrar yollara düştüklerinde, daha ilk sahnede neşet ertaş'tan allı turnam'ı dinlemek çogzeldi. "allı turnam bizim ele varırsan..." günün ışımasıyla bizim allı turnalar cesede varıyorlar. bu bölümde belgeselimizin "ceset bulunduğunda ne yapılır? olay yerinde dikkat edilmesi gereken unsurlar nelerdir?" konu başlıkları irdeleniyor. ambulansın sanayiide olması, ceset torbasının getirilmemesi gibi aksilikler ders alınması gereken ihmaller olarak göze çarpıyor. son bölümde ise ceset adli tıp'tan bozma bir yere getiriliyor. otopsi sahnesi, üzerinde yapıldığı vücudu göstermeden bile bizi ürpertmeyi başarıyor. burda yönetmene de tebrik ve takdirlerimizi sunmamız gerekiyor. otopsiden sonra ise dosyanın ve zanlının savcılıktan adliyeye gönderilmesi, yani işin yargı süreci var. burası başka bir belgeselin konusu. başta da dediğim gibi, karakterlerin içdünyalarına inmediğinizde film bir belgesel görünümünde. ama derinlere indiğimizde, bu film bence "görevini yapmayanların" daha doğrusu "üstüne düşeni öteleyenlerin" anlatıldığı ibretlik bir hikayedir. jandarmayla başlayalım. mücavir alanın dışına çıkıp çıkmadıklarını savcıya sorduğunda tek düşündüğü sorumluluk almamak. olayın hala poliste olduğunu öğrendiğinde kremalı bisküviyi nasıl yediğine dikkatinizi çekerim. akabinde ceset bulununca, komiserin "iş artık savcıda" diye rahatlaması da buna en güzel örneklerden. savcının ise yıllar evvel "doğumdan sonra öleceğim" diyen bir kadının gerçekten de doğumdan sonra öldüğünde olayın üstüne gitmemesi, kadının intihar etmiş olabileceğine ihtimal vermemesi başka neye dayandırılabilir? ve doktor. savcıya görevini yapmadığını düşündürten doktor, otopside diri diri gömüldüğü belli olan maktulün vücudunda hiçbir anormalliğe rastlanmadığını raporluyor. ceset bulunduğunda olay yerindeki "akslikler" de yine üstüne düşeni yapmayanların yaşayacağı türden. son olarak, filmde bir kadın eleştirisi var gibi. bunun ilk sinyalini komiser naci "nerde bir karışıklık görürsen kadına bakacaksın" diyerek verdi. sonra savcı üstüne gitmediği olayla yüzleşirken "bir insan bir başkasını cezalandırmak için hakkaten kendini öldürebilir mi?" diye sorup "kadınlar bazen çok acımasız oluyor" diyerek kendini cevapladığında da bunu gördük. ya da vice versa. belki ben erkek eksenli baktığım için öyle görmüşümdür, tartışılır. ama kimsenin tartışamayacağı kadar doğru bir gerçek var bu filmde. kendi kendini ele vermiş bir hikayenin özeti: (bkz: hiçkimse durup dururken ölmez) ---derinine spoiler---
bugün izlediğim ve beğendiğim film. oyuncular, hava, seçilen mekan, hikayenin girizgahı özellikle çok iyiydi. tek maruzatım var -ki bence çok önemli- çok uzun olmuş.o kadar ki yer yer sıkıldım, sonlara doğru. bence montajda, bu kurguya zarar vermeyecek sahneler kesilmeliydi. 100 dakikada bile bence aynı şey anlatılabilirdi. serde aksiyonla beslenmiş organizma olunca daha çok dikkat çekiyor bu durum. polis ve savcı en iyi işlenen karakterler olmuş. yerin - kırıkkale, keskin herhalde- zamansızlığı çok güzel yedirilmiş, allı turnam türküsü çok iyi oturmuş. aslında şimdi düşündüm de tüm yönleri düşünülerek hazırlanılmış filme. iyi de olmuş. izlediğim 3. nuri bilge ceylan filmi oldu. uzak, üç maymun ve bir zamanlar anadolu'da. en iyisi bence buydu. izlemek değişik bir deneyim oldu hem de. emek verenlerin eline sağlık.
bir the kid with a bike değil. açıkçası beni hayal kırıklığına uğratmış filmdir. bu belki benim beklentilerimden kaynaklanıyor ama gerçekten hayal kırıklığı oldu. sahneler harika ötesi, doğallık inanılmaz, oyunculuklar mükemmel, kişisel psikolojinin ekrana yansıması harika ama bir şeyler eksik. yani film bittiğinde the kid with a bike bittiğinde hissettiğim şeyleri hissedemedim. kurgu güzel, işleyiş güzel, karakterler güzel, senaryo güzel ama sonunu açık bırakma gibi bir durum var. aslında klasik nuri bilge ceylan filmi diye izlesem çok tatmin olurdum ama oscar aday adaylığı, cannes da aldığı ödüller v.s biraz yüksek şeyler beklememe sebep oldu. psikolojik savaşlar, iç hesaplaşmalar falan bekledim ama bulamadım. ancak bir türk filmine göre çok başarılı. 8.5/10 diyorum.
sinemada seyredemedik ama galiba isabet olmuş çünkü film boyunca ne zaman karakterler konuşsa kahkahalarla güldüm, öyle espri falan yaptıklarında değil ha, normal konuşurlarken güldüm, esprilerinde zaten nasıl güldüğümü tarif edemem, sinemada olsaydım milleti baya rahatsız ederdim herhalde. herhalde üstüne uzun bi şeyler yazamayacağım. o yüzden sadece on numara olduğunu yazayım yetsin. zaten nbc'nin kötü film çekme ihtimali artık sonsuzda bir ihtimal gibi bi şey.
türk işi fargo. filmde en sevdiğim ise küçük yerlerdeki memur sınıfının birbirine bok atmadaki emsalsiz dürtüselliği ve "olur da işimiz düşer" kabilinden bu dürtüsünü gıybet yoluyla giderişinde ferahlık oldu. "bu memlekette halayın başı olacaksın kardeşim..."
imdb'nin coming soon kısmında görmek bende bir telaşa neden oldu. şahsen türk filmlerini takip etmem. varsa yoksa vurdulu kırdılı bir de felaket filmlerine takılırım. nuri amcanın ise filmlerini seyretmiş değilim. yani sanat adına tam bir odun denilebilir bana. o yüzden o başlığı gördüğümde direk aklıma , o kodumun ermeni diasporasının soykırım hakkında film yapmış olabileceği geldi. o yüzden hoş bir süpriz oldu. neyse filmi en kısa zamanda seyredicem. istenirse gerekli yorumu da yaparım.
genelde türk filmlerine pek sıcak bakmadığım halde okuduğum yorumlar sonunda gaza gelip izlediğim film. izlerken sanki aksiyon filmi izlermiş gibiydim. 2.5 saatin nasıl geçtiğini anlamadım bile. sonbaharın hüzünlü havası, beni benden alıp uzaklara götürdü. filmin gerçekçiliğine söyleyecek söz bulamıyorum. oyunculuklar muhteşem. filmi altyazı ile izlemenizi tavsiye ediyorum. her sahnede söylenen sözlerin karakterlerin iç dünyasını anlamanız için bir önemi var. --- spoiler --- yaşarın ölmesi kimsenin umrunda değil. karakterlerin hepsinin başka bir derdi var ve bu dertlerini yüzlerinde görebiliyorsunuz. özellikle kenan ve komiserin sıkıntılarına ortak oluyorsunuz izlerken. kenanın komisere çocuğunu emanet etmek istemesi, komiserin arabada çocuğuna verdiği değeri görmesinden kaynaklanıyor. yaşar'ın oğlunun aslında kendisinden olduğunu söylediğinde komiser ile ortak noktaları oluşuyor. dolayısıyla komiser kenana karşı yumuşuyor orda biraz. tabi ceseti gördükten sonra ifadesi çok iyiydi komiserin. yine de kenana olan acıma duygusu kaybolmuyor. başta kenanın sigara istemesi sahnesinde "doktor sen bunları bilmezsin. öyle puşttur ki... adamı ayakta uyutur bu ibneler. seni şimdi saf gördü ya. sigara migara falan. inceden işliyor tabi." demişti. belki de kenan onun çocuklara olan ilgisini kullanıp inceden içine işledi komiserin. fakat film bir kurgu dahilinde değilde bir duygu odaklı bir film olduğu için böyle şeyler olması mümkün değil. yukarıdaki bir arkadaşın dediği gibi böyle şeyler anca filmde olur tarzı olaylar yoktu filmde. hele ki kenanın kendi oğlundan taş yedikten sonraki oğluna bakışı bu teoriyi çürütüyor. filmde karakterleri anlayabilmek için diyaloglardan hikayelerini çıkarmaya çalışıyoruz fakat bazı yerlerde sadece karakterlerin bakışlarına bakarak empati kurabiliyoruz. onların üzüntüsünü hissediyoruz. gerçek hayatta ifadelerimizi gizlemeye çalışırız fakat o ordadır. ne kadar uğraşsakda bütün hikaye aslında yüzümüzde yazılıdır. savcı karısını yabancıymış gibi başkalarına tanıtarak kendi içini kemiren sorunları anlatarak rahatlamaya çalışmaktadır. hatta otopsi yaptırmayıp ölüm nedenini bile sorgulatmamış karısının. doktorun söylediği gerçeklerin kendisine ağır gelmesi suratından anlaşılıyordu. aslında biliyordu fakat bilmemezlikten geliyordu. bazı sahnelerde doktora bakarak gülüyordu fakat gülerken yüzündeki yaraların belirginleşmesi bunu anlatıyordu. gülsede yüzündeki üzüntü belli oluyordu. kendi içine atmayı tercih etti tabi. muhtarın konuştuğu sahneye gelirsek muhtarın kendini büyük göstermeye uğraştığını gördüm orada. morg projemiz hazır, bu sene seçimlere hazırız, komşular çok ısrar etti yoksa adaylığımı koymaya hiç niyetim yoktu gibi hava atma çabaları çok iyiydi. klasik çocuklarının başarısını anlatmalar falan gerçekçi sahnelerdi. diyaloglarda karşı tarafın bazen "haah?" diyerek lafı tekrarlatması çok hoşuma gitti. yabancı filmlerde görmüyoruz böyle şeyler. çay sahnesinde çayı alırkenki bakışmalarda kıza bakan "oha yok artık!" bakışı atıyordu. kızda kendini beğendirme çabasında tabi. yazık ama lan. mesela o kız köyde olmasa selenada bile oynardı ama kader işte. o köye tıkılıp kaldı. arap alinin devamlı birşeyler yemeye çalışmasına güldüm baya. -bazlama mı o? +evet, bazlama. -güzel koktu haa... +buyrun -sağol. aslında tokum da. +hıııı.. kokmuştur. -hee. cesetin yanına kavunları sıkıştırması da çok iyiydi. ama o elmanın suda takılıp diğer çürüyen elmaların yanında çürümeye terkedilmesi bütün bir filmi anlatıyordu bana göre. doktor hakkında diğer arkadaşlar ile aynı görüşteyim. o kanın yüzüne sıçraması suça ortak olmasını temsil ediyordu. fakat doktorun bunu neden yaptığına gelecek olursak filmde bazı insanların kaderlerinin kötü olduğunu gördük. muhtarın kızı gibi. kadere karşı gelmek için yaptığını düşünüyorum. hem çocuğun kaderini hem de kenanın kaderini değiştirmiş oldu. pencereden çocuğa bakarken bitti zaten film. daha iyi bir sonuç çıkaranlarda vardır fakat kimse bu konu hakkında pek tahminde bulunmamış. bu arada kenan herkesin çocuk takıntısını kullanıp kandırdıysa helal olsun valla. --- spoiler ---
film bittiginde olmamis bu dedim kendime. sonra aradan bir kac saat gecti, filmden sahneler canlanmaya basladi aklimda. simdi ise gecen her dakika aslinda filmin ne kadar guzel oldugunu kavramaya basladim. galiba ilk defa bir turk filmini gonullu olarak ikinci kez seyredecegim. herkes filmin sonuna kendi yorumunu getirmis. bu da benimki: --- spoiler --- filmdeki tum erkek karakterler hayatlarindaki kadinlar yuzunden aci cekmisler. doktor bile iki yil once bosandigi esinin resimlerine bakmaktan vazgecememis durumda. son sahnede kenan ile yasar'in karisi gulnaz'in bakismalarindan kadinin da cinayette pay sahibi oldugunu anliyoruz. belli ki kadin kocasini oldurmesi icin kenan'i ikna etmis. hatta cocugun hikayesi bile gulnaz'in uydurdugu bir yalan olabilir. corbaci sahnesinde anlatilanlar cinayetin kenan'in ifadesinin aksine planlanarak islendigini gosteriyor bize. doktor iste bu yuzden kenan'i daha agir bir cezadan korumaya karar verip cinayetteki canilik faktorunu saklamayi tercih eder. --- spoiler ---
muhtar rolundeki oyuncunun gercekten muhtar oldugunu dusundugum film. benim cahilligim ki oyuncunun ismini bilmiyordum. seyrederken dedim ki kendi kendime heralde nuri bilge ceylan gercekten bir muhtara oynatmis bu rolu. meger bu muhtesem oyuncunun ismi ercan kesal mis.
muhtar sahnesi iyidir. ağız aksan hep doğrudur. edit: zati muhtarımız ercan kesal da avanoslu imiş, kendi yöresi sayılır.
sanırsın herkes stalker'la sinema izlemeye başlamış, suç ve ceza'yı kutsal kitabı yapmış, coen kardeşler'i de arada çerez etmiş. ben de şahsen beğendim bu filmi de "vay hacı elmayı yere nasıl düşürttü gördünüz mü be! şu imgeye gel hele." diyen tipler oldukça antipatik. tamam hakkını verin de böyle entelemasyon pompalamasyon işleri bırakın. öyle türk sinema tarihinin en iyi filmi falan, biraz soluklanın bakalım.
nuri bilge ceylan filmleriyle tavrıyla her zaman sevdiğim bir yönetmen olmuştur lakin benim gözümde en üst noktaya ulaştığı film bu olmuştur. filmin başarısında yönetmenin yanı sıra oyuncuların yeri de tartışılmaz. oyuncuların hepsi ayrı ayrı süper performanslar sergilemişler. lakin benim için filmi muhteşem yapan asıl nokta mekan kullanımıdır. konu anadolunun herhangi bir yerinde yaşanabilecek bir konu da olsa nuri bilge ceylan mekanı öyle güzel kullanmış ki izlerken size en iyi bildiği yerin kırıkkale olduğu hissini veriyor. o kadar dolaysız, o kadar gerçekçi kullanmış ki mekanları insana bir kurgu izlemiyor da bizzat olayları kendi yaşıyormuş hissi veriyor. --- spoiler --- hani filmin başında arabayla çeşmeye giderken etrafı gösteriyor ve sadece boş tarlalar gözüküyor. mekanı ele veren hiç bir belirleyici sahne yok. filmin nerde çekildiğini bilmeden gitmiş olsam da bana kırıkkale de çekilmiş dedirtti nuri bilge ceylan filmin başında. bir de hani onlar arabayla dolaşırken sizin de içinizi bir huzursuzluk kaplıyor ya şimdi gitseniz kırıkkaleye yolda aynı hissi yine hissedersiniz. doktor sağlık ocağına girdiğinde ki o fakirliği hissediyoruz ya bakidir o his. işte bütün bu sebeplerden dolayı sanki bir kurgu izletmemiştir nuri bilge ceylan bizzat yaşatmıştır. ellerine sağlık. --- spoiler ---
görsel olarak gerçekten bozkıra bir başka bakmanıza vesile, muazzam pastel bir film. --- spoiler --- eksenine kadını alarak karakterleri birer gezegen gibi dizmiş bir film bu. komserin dediği gibi, "bir olay olduğunda önce kadına bakacaksın". yorumlarken de gerçekten önce kadına bakmak gerekiyor. lakin burda iki farklı kadın figürü mevcut. biri gecenin karanlığında ışıl ışıl dolaşan muhtarın kızı. melek figuru. herkesin çayını alırken en az üç kere baktıracak kadar güzel -maktül hariç zira o ölüydü- , huzur veren, huzurun da ötesinde kola istemiş karakterin kolasını getirecek kadar mucizevi bir kadın. öyle ki rasyonalliğiyle öne çıkan doktoru bile, o gaz lambasına çarpan böcek gibi peşine taktı bir görünüşte. ikinci kadın figürü, burda lars von trier'in antichrist'ina değinilmiş sanki, kendi doğasını erkeklerin doğasına karşı sebep-sonuç ilişkisiyle şekillendirmiş bir kötü kadın. antichrist'ta sahip olduktan sonra ilgisizleşen erkekten öcünü almak için kendi çocuğuna bile işkence çektiren bir kadın vardı. erkeğin doğasıyla kadınınkinin savaşını izlemiştik. burda da aynı adamı(kocasını) başka bir adama(sevgilisine) öldürtüp, sevgilisini de oğluna taşlatan bir kadın var. yukardan baktığınızda tipik bir 3. sayfa haberi. ama bu haberin derininde öyle bir savaş varki, nbc'da bunu görmemizi istemiş belli ki. savcıyı kendi egosuyla yüzleştirip adeta bir şeytana çeviren doktor (savcıyı sabah otopsisinde şeytanlaştıran makyaj bu filmin görsellik sevdasına en güzel örnek bence), girdiği hamamda maalesef arınamıyor içgüdüsünün balçığından. ve en büyük yenilgisini camdan kadının gidişini izlerken alıyor yine. o taze elmanın yuvarlanıp zaman denen ırmağın yoluyla diğer çürük elmaların yanına gelmesi adamları katile, kadınları şeytana çeviren o doğa süreciden başkası değil maalesef. sonuç olarak tüm sığlığımla bunun gibi görsel ve derin türk filmlerinin çoğalmasını canı gönülden diliyorum. "savcım bu şimdi top gibi bi ağaç gösterecek bize. top gibi bi ağaç..." --- spoiler ---
fakültede sanat sosyolojisi dersinde iki dönem boyunca ders icabı izlediğim ertem eğilmez, atıf yılmaz, zeki demirkubuz, ömer lütfi akad gibi yönetmenlerimizin filmleri haricinde, oturup da böyle ciddi ciddi pek türk filmi izlemiş birisi değilim. hayatımda okul harici taş çatlasın 8-10 türk filmini oturup ciddi kafayı vererek izlemişimdir. ne bileyim işte bir "gemide" geliyor aklıma, "vavien" geliyor, "eşkıya" geliyor, sonra efendim "o şimdi mahkûm" geliyor falan. bunlardan ayrı var işte birkaç tane de hatırlamadım şimdi. bu film de işte oturup kafayı verip de izlediğim filmlerden birisi oldu. açıkçası bugüne kadar izlediğim bütün yerli filmlerden çok farklıydı. belki de ilk kez nuri bilge ceylan filmi izlediğim içindir. hatta evet kesin onun içindir. açıkçası filmi gayet beğendim. bir kere inanılmaz gerçekçi olmuş. bütün karakterler, mekânlar ve işleniş o kadar gerçekçi ki sanki böyle ne bileyim, bir film izlemedim de o olayların içinde kalmış ve her şeyi sessiz sedasız köşesinden takip eden bir vatandaş gibi hissettim kendimi. hele özellikle taner birsel'in canlandırdığı savcı karakteri ile ercan kesal'ın canlandırdığı muhtar karakterleri, bildiğin yaşıyorlardı, bu kadar tarif edilebilir evet: yaşıyorlardı. ahmet mümtaz taylan ki zaten başlı başına bir renkti. kısacası, film bildiğin bir hayat kesitiydi, en gerçeğinden. oyunculuğa da böyle mekânıydı, çekimiydi, açısıydı, bakışıydı işte ne bileyim düşünüşüydü yönetmen tarafından ustaca eklenince, karşımıza bir şaheser çıkmış. yalnız tek bir sıkıntı gördüm kendimce, naçizane. artık nuri bilge ceylan'ın tarzı mıdır bu bilmiyorum, zira ben ilk kez bir filmini izledim, ama kimi sahneler epey uzundu ve baydı açıkçası. mesela özellikle ilk 40 dakikada en az 20 dakika karanlık içinden kameraya doğru yaklaşan araba farlarını izledim. sonra bu 40 dakikanın bir 10 dakikası da sessizlik içerisinde, yine farlar eşliğinde rüzgârın savurduğu yaprakları seyretmekle geçti. buralar biraz daha kısa tutulup da hani film 150 dakika değil de 100-110 dakika sınırına çekilebilseymiş, daha bir güzel olabilirmiş gibi geldi bana. bilemedim şahsen. tabii işin ehli sayın nuri bilge. saygı duyarız. her neyse. aşağıdaki kısım filmin seyir zevkini düşürebileceğinden, filmi izlemediyseniz mümkünse bu kısmı okumayınız. --- spoiler --- şunu da söylemek istiyorum. film içinde en çok beğendiğim, keyifle ve bütün dikkatimle seve seve izlediğim bana göre en güzel parça, devletin köye girişi ve köy odasında dönen muhabbetlerdi. elektrik kesintisinden sonraki ortam, başlı başına bir fenomen olabilecek nitelikteydi. doktorun, kenan'ın ve savcının köyün muhtarının kızına bakışları ve o arada o kız etrafında dönen psikolojik hava, enfesti. bir de otopsi sahnesinde, doktorun takındığı tavır ve içinde bulunduğu psikolojik durum, son derece etkileyiciydi. ben şahsen burada doktorun, cinayetin işleniş şeklini örtbas etmesini, savcının ona anlattığı kadın hakkındaki "gerçekleri" savcıya belirttikten sonra, savcının içine girdiği psikolojik hâli göz önüne alarak gerçekleştirdiğini düşünüyorum. yani insanlar, sevdiklerinin neden ve nasıl öldüğünü bazen bilmek istemeyebilirler. bunu bastırmak, duymamak isteyebilirler. bunun için, hani doğru bir ifadeyse, insanlar "kendilerini kandırabilirler." zira ölüm biçimini ve ölümün kesin nedenini öğrenmek, kişiler üzerinde çok daha derin yaralar bırakabilir. doktor da bunu düşünüp bir yandan da gülnaz'ın oğluna bakarak, çocuğun da savcı gibi bir duruma gelmesini istememiş olabilir. sonuçta çocuk ölen kişiyi babası biliyor ve öyle görüyor, her ne kadar kenan, "o benim oğlum" dese de. gereksiz midir, saçma bir bağ mıdır bilemedim ama ben böyle bir ilişki kurdum kendi çapımda. --- spoiler --- yukarıdaki kısım filmin seyir zevkini düşürebileceğinden, filmi izlemediyseniz mümkünse bu kısmı okumayınız. velhasılıkelam, güzel bir yerli film. hatta en iyilerinden. zaten dram konusunda maşallah dünya çapında çığır açtık, açacağız. yaptığımız 10 kaliteli filmin 9'u ve hatta suyunu çıkartayım, 10'u dram filmleri. dram dram dram daha daral gelmiş olsa da bünyeye, böyle dramlar başımın üstüne diyorum ve diyeceklerimi bitiriyorum. 9/10
en sonunda izleme fırsatı bulabildiğim film. filmin konusuna, eleştirisine girmeden demek isterim ki fırat tanış o nasıl bir oyunculuktur, helal olsun.
nuri bilge ceylan filmlerini seven biri olarak izlediklerim arasında en iyisi, bugüne kadar yapılmış 'sağlam' türk filmleri arasındada beim için ilk üçte olan filmdir.filmin başlangıcından itibaren her şey o kadar sahici ve hayatın içinde kurgulanmışki büyülenmiş bir şekilde izleyip anlatılan hayatların içine giriliyor. --- spoiler --- yılmaz erdoğan polis rolünde harikalar yaratıyor.fırat tanış bu kadar az konuşarak mimiklerle bir cinayet zanlısının çilesi bunda daha güzel anlatılmazdı.muhammet uzuner ve taner birsel doktor ve savcı olarak ne bir eksik ne bir fazla hiçbir bartı olmadan çok sahici oynamışlar rollerini.hüseyin bekeç astsubay rolünde, askerlik yapan herkesin 'işte böyle adamlardı bizim komutanlar' diyecekleri doğallıkta oynamış.ahmet mümtaz taylan her zamanki gibi işin yapmış layığıyla,süperdi.kavunları cest yanına yerleştirme ve elmalara uzanması yöre insanına dair çok güzel ayrıntılardı. burada da çok yazılmış gerçi ama kesinlikle en büyük alkış köy muhtarı rolüyle ercan kesal'a.sadece 'büyüksün abi çok büyüksün' diyebiliyorum,anlatılamaz bir oyunculuk çünkü,müthiş. film 150 dakikayla uzun sayılabilecek bir sürede olasına rağmen saatler sürse izlenecek bir akışa sahip.bu kadar hayatın içinden çekip çıkarılmış ve mükemmel görüntülerle ve oyunculuklarla süslenmiş bir film kolay kolay denk gelmez her zaman.kimsenin film zevkine laf edemem tabiki illa herkes beğenecek diye bir şey yok. ama 'bu ne lan koymuş bir kamera heyecan yok, sonu belli değil,dağ bayır çekmiş adam 3 saat' diye eleştri getirenler için söylemek istiyorum. bu zaten yapılması en zor olandır ve dünyanın her yerinde de adı 'mükemmel film' diye geçer ve işte bu sinemadır. --- spoiler --- film oskar alır mı almaz mı,yabancılar bizim yakaladığımız ayrıntıları yakalar ve aynı duyguları hissedebilir mi orasını bilemem hiçte ilgilendirmiyor beni. biz hissettik ve izledik ya o duygularla çok yaşa nuri bilge ceylan.bu topraklarda doğmuş olmanın keyfini bize bir kez daha yaşattığın için
adını "bir zamanlar anadolu" sanıp, bulunma eki olan de/da'yı sonuna getirince "bir zamanlar anadolu'da gördüğüm ve hayran olduğum..." şeklinde kullananlar var. sen önce izlediğin filmin adını bi iyice öğren güzel arkadaşım da sonra başla ahkamına.
filmde aynı sahnede çoklu figürlerin olduğu anda dahi her karakterin, izleyen tarafından ayrı ayrı psikolojik analizi yapılabiliyor.olaydan öte kişilerin hayata bakışı, davranışlarının altında yatan nedenleri, tek bir mimikle hissettiklerini hissettirmek gayesi çözme eğilimi yaratıyor izleyen üzerinde.tüm bu bakışa ek olarak çevre tasviri,ses kurgusu derken sergio leone tadı yakalanabiliyor filmde.
filmde doktor cemal ile savcı nusret arasında geçen şu diyalog eminim birçok sinemaseverin içinde, yüreğinde bir yerlere dokunmuştur: doktor cemal: otopsi odası hazırmış savcı bey, gidebiliriz. (savcı camdan dışarı bakar, oralı değildir.) doktor cemal: gidelim mi savcı bey? (savcı döner, gözleri dolmuştur) savcı nusret: gidelim doktor. doktor cemal: (kapıyı göstererek) buyrun.. savcı nusret: ya doktor, bir insan bir başkasını cezalandırmak için hakikaten kendini öldürebilir mi doktor? olabilir mi böyle bir şey, he? doktor cemal: e zaten intiharların çoğu başka birini cezalandırmak iiçin yapılmıyor mu, savcı bey? savcı nusret: evet, bravo..bravo.. ben de öyle öyle düşündüm. öyle, tabii ki öyle.. gidelim hadi ne duruyoruz? hadi bakalım. (tam giderken döner) kadınlar bazen çok acımasız olabiliyor doktor ya, valla.. filmde beni en çok etkileyen savcının bu sözleriydi. tanım: mükemmel film.
belki de hiçbir zaman klasik dramatik yapıdan vazgeçmeyen sergio leone ile değil bir zamanlar anadolu'dayı, nbc'nin klasik dramatik yapıyla alakası bile olamayacak sinemasını ilişkilendirmek sinema adına yapılabilecek en büyük hatalardan biridir.
uzun zamandır beklediğim dvd'si nihayet çıkmış olan güzel sanat eseri.
kamera arkası görüntüleri bir film uzunluğunda (92 dakika) olan harikulade film.
amerika'da yasayan biri olarak dvd'sini bugun elime aldigim film. bir nuri bilge filmleri sevdalisi olarak diyebilirim ki bu film turk sinema tarihinde 100 yil sonra bile insanlarin arsivlerine koyabilecegi harika bir basyapit olmus. eger dvd'sini almadiysaniz mutlaka alip bonus olarak 92 dakika kamera arkasi goruntlulerini de buyuk bir keyifle izleyebilirsiniz. zaten kamera arkasi goruntuleri nuri bilgenin isinde ne kadar titiz ve dikkatli oldugunu ortaya koyuyor.
2.5 saat... göz, kulak, zihin; deliğin başında farenin çıkmasını bekleyen kedi gibi, bütün uzuvlarınla dikkat kesilerek seyretmen gereken bir film... hadi zihnen dayandık diyelim de, göz kan çanağına dönmezse iyi... ilk denememde bir 15 dakika seyredebildim... sıkı film, belli. bakalım, allah ömür verirse, önümüzdeki günlerde tekrar deneyeceğim...
dünya ne hale gelmiş dedirten film. şu filme dünya kadar ödül verenlere mi yoksa festival festival gezdirene mi sövmeli karar veremedim. bir karikatürist en fazla beş karede, bir anlatıcı en fazla 2 dakikada, iyi bir yönetmen ise 5-10 dakikada bu filmi izlerken kapılan hissiyatın hepsini anlatabileceği vasat film. hatta film öyle boş ki 2 saat boyunca izlerken insan acaba ne düşünsem diye takıldığından kendini karakterlerin yerine koyup empati kurmaya ah şöyle düşünüyor herhalde demeye başlıyor bu durumada bakıp ne güzel film yapmış demek saçma, birazcık yönetmenlik ile yontulmuş bir insan bu filmi çok rahat çeker çok daha güzelini çeker hatta. sözün özü şu ki ben hissetmek istiyorsam birşeyler recep ivedik izlerken de hissederim, nuri bilge ceylanın film yapmasına gerek yok. recep ivedik diye aşağıladığımız film bile bundan daha çok şey katar insana, gülersin en azından iki üç kere dolu dolu, ekrana boş boş bakıp toplamda 5 dakikalık diyalogları 2 saate yayarak "karekter analizi yaptırmış çok duygulu çok anlaşılır" demek saçma. iyi film evde 3-5 kişi izlerken tek başına izliyormuş gibi yalnız bırakan filmdir, tek başına izleyip anlamlar yüklenen film vasattır.
kendimi sıradan bir sinema izleyicisi olarak görürüm. yani ışık çok iyi, sekanslar şöyle, script çok güçlü gibi tanımlayamam filmleri. beni eğlendirdi mi ya da sıkmadan izleti mi? bunun gibi şeyleri ararım genelde. bu anlamda 150 dakika bana az geldi. bunu söyleyerek övmek istediğim bir filmdir. bu kadar gerçek oynanan az filme rastladım. mesaj demeyeyim de güzel anlamlar da vardı. en çok dikkatimi çekense, diriden çok ölüye yatırım merakı idi. --- spoiler --- ercan kesal gerçekten ceceli köyü muhtarı olabilir. ona bi bakmak lazım. o nasıl oynamaktır arkadaş! --- spoiler ---
dvd si çıkmış filmdir. bir tane edinip bu hafta sonu sinemada yaşattığı zevki evde yaşatacak filmdir.
1- murat kılıç (polis izzet) 2- ercan kesal (muhtar) 3- bir de doktor'un (muhammet uzuner)'in ''yemekte ne var?'' sorusuna ''taze fasulye'' cevabını veren hastane aşçısı. bu üçünün oyunculuklarının değil oscarlık falan, keppler-22b'lik oldukları film. 20 yıldır film izliyorum yerli oyuncu olarak daha iyilerini görmedim. (inanın abartmıyorum, böyle düşünüyorum) taner birsel ve yılmaz erdoğan daha iyi olabilirlermiş. fırat tanış'ın yeri de hep ayrıdır zaten. iç anadolu'da yaşamış -özellikle de memur çocukları- olması gerekenden çok daha fazla etkileneceklerdir.
muhtarın evindeki yemek sahnesi ve otopsi yapılmadan bir önceki sahnede doktorla savcının intihar üzerine konuşmaları en güzel yerlerinden biriydi. taner birsel ile yılmaz erdoğan'ın rollerine yakıştığı, samimiyet kokan nuri bilge ceylan filmi. ayrıca muhtarın kızını da unutmamak gerek çok kısa sahnesine rağmen, baştan sona erkek karakterler içinde geçen filmde, güzelliğiyle önce filmdeki karakterleri sonra biz izleyenleri etkiledi.
derin anlamlar, güçlü karakter yorumları çıkaramıyorsanız, bi boktan anlamadığınız anlamına gelen film(miş). beni en çok etkileyen, o kuvvetli senaryosu oldu. nasıl da ters köşe yaptı nuri abi bizi. halbuki doktorun camdan dışarı aralıksız 250 saniye boyunca bakması beni bitirmişti bile. orada anadolu'nun yalnızlığını görebildim. aslında ilk izleyişimde görememiştim ama ikinci defa doktorun camdan dışarı uzun uzun bakışını gözlemleyince, taşlar yerine oturdu. filmi beğenmek gibi, beğenmemek de bir opsiyonken, nedir bu kendince aşağılama tutkusu? ama yok, kocca cannes juri heyeti beğendiyse, tüm dünya beğenmeli bu filmi. sizi gidi cahil bayağı sinemacılar sizi. beğeneceksiniz ulan! o arabaların 2 dakika boyunca uzaktan gelişini izleyip uzun uzun yorumlar yapacaksınız. yoksa sinemadan anlamıyosunuz demektir. ek: film kötü anlamına gelmiyor bu yazdıklarım. sözlük camiasında eti browni intense vakasına dönüşmesinin tedirginliğini yaşıyorum. kötü değil, lakin her zamanki gereksiz abartı hastalığına kurban gidiyor.
arkadaş arasında anlatsan kimsenin "ee sonra ne oldu" diye sormaya yeltenmeyeceği bir hikayeye insanı 2.5 saat bağlayabilen filmdir. sinemayı o kadar gerçek olmayan olaylar üzerinden değerlendiriyorum ki ben her an bekledim doktor kafayı sıyırsın hepsini öldürsün , kabartmaları gördükten sonra hazine işine girsin , kızı görünce gitsin ertesi gün muhtardan istesin , savcının karısının ölüm sebebini araştırsın ne bileyim hep aslında o hikayeye değer katmayacağını bildiğim gerçek olamayacak ama enteresan olan daha fazla para edecek şeylerin olmasını bekledim.olmadı.hiç nuri bilge ceylan filmi izlememiş biri olarak az çok neyle karşılaşacağımı bilmeme rağmen saçma beklentilerimi vermedi.bildiğim bir portreyi çizdi ve duvara astı.kimisi anadolu insanını görüyor , kimisi kadınların yarattığı tahribatı , kimisi ettirilmeyen yeminden anlam çıkartıyor , kimisi eşekçiye gülüyor.her parçası ile bambaşka birşeyler anlatabiliyor.mal mal baktığınız milletin götünden uydurduğu yorumlarda bir şeyler aradığınız görmeye çalıştığınız tablolar gibi değil , gerçekten karşısına geçip okuyabileceğiniz ve kendi yorumunuza sahip olabileceğiniz bir tablo gibi . değinilmiş fakat yine belirteceğim : aga o muhtar neydi öyle ya , o nasıl bir performans birader ? yüzyıl muhtarlık mı yaptın sen orada ? daha iyisini ben görmedim .
son zamanlarda seyrettigim en iyi filmlerden biri... detay manyagi yapti bizi sagolsun... yanliz anlamadigim iki nokta var : --- spoiler --- abi cesedi buldunuz cikardiniz da, ne diye arabaya kadar o kadar yolu yuruyor sunuz? gidin arabayi getirin... cok komik bi sahneydi... ha belki de bilerek oyle cekilmistir... bilemiyorum. bir digeri de, tutanak tutmak icin eleman laptop'u alip geldiginde tabureye oturup laptopu kucagina almak yerine aleti taburenin uzerine koyup comelerek yazmasi da ayri bir geyikti... bu iki sahnenin hatadan ya da sacmaliktan cok bilincli bir sekilde turk insaninin tuhafligini gostermek uzere yapildigini dusunuyorum... sesli guldum seyrederken... --- spoiler ---
konusu ne diye sorsa birisi; anlatamayacağım, ne anlatıyor diye sorsa susmadan sıralayabileceğim, sonunda ne oldu deseler illa bir şey mi olması lazım diyeceğim, neleri düşündürdü sana dense de "hayatı" olarak yanıtlayacağım bir film. tuvalete giderken filmi durdurmaya kıyamadım altıma yapıyordum. o durağanlığın böyle bir heyecan yaratması nbc nin sanatının sihiri sanırsam. --------------------------------------------spoiler----- sanırım algıda seçicilik olarak da, yaşanmışlıkların benzerliği gereği, doktora fikse olarak seyrettiğim film oldu aynı zamanda. içine tıkıldığınız küçük ilçedeki, büyük hayallerini kaybetmiş doktoru, hayattan umudunu kaybetmiş ve bunu "nereye gideyim " sorusuyla anlatan doktoru hayranlıkla izliyorsunuz. bütün filmdeki en uzun konuşmaları ilaç kullanarak da kalp krizi geçirebileceğini savcıya anlattığı bölümler olan bu karakter muhteşemdi. çok hoşlanmadığım bazen yapmacık bulduğum yılmaz erdoğan bile öylesine gerçekmiş gibi ki komser rolünde, rol derken çekiniyorum nerdeyse. muhtar ve onun evindeki sahnelerde de nerdeyse konyada bir bozkır köy evine girmişim yaşıyormuşum kadar doğal ve başarılıydı herkes. her ncb filmi gibi üstüme çöken ama beni boğmayan karanlık sis içinde, sıradan ve heyecansız olayları ışıl ışıl seyrettiğim filmdi, bittiğinde içimde bıraktığı duyguyu tarif etmek gerçekten zor; "hayat senin taaa aq" ile "olsun yine de güzel be" arasındaki git gellerim arasında eline sağlık usta dedim kısaca. emeği geçen herkesin eline sağlık
ilk defa bir nuri bilge ceylan filmi seyrettim ve cok begendim. filmin ne anlattigindan cok gercekliligi beni etkiledi. karakterlerin hepsi cok sahiciydi. anlayamadim o koyde yenilen yemek bu kadar mi gercekci cekilir. hele otopsi sahnesi. bugune kadar cekilen en iyi sahnelerden biri olabilir o sahne. turk sinemasinin en onemli sorunu diyalog iken bu film bu sorunla resmen dalga gecmis. ve yilmaz erdogan. orta anadolu komserini ne guzel oynamissin be adam. ve koy muhtari amca. bir rolun hakki ancak bu kadar sahici verilirdi. tebrikler diyorum bu filmi cekenler ve oynayanlar icin. cok guzeldi cok.
ilk kez nuri bilge ceylan filmi izlediğim için bilmiyorum diğer filmleri de böyle midir ama bu filmde aynı anda iki yerde olunmuyor geriye dönülmüyor yaşananalrı tek bir yerden görebiliyoruz ki gerçeklik duygusunu çok fazla destekliyor. ayrıca filmde oyunculuk falan yok herkes sahici gibi. tüm detaylar çok güzeldi ama devlet kurumlarında arabasıyla şoförlük yapanlar mükemmeldi. o top gibi ağacı göstereceksin sahnesi de en komik yeriydi.
bir bakayım, onbeş dakika sonra kapatır ders çalışırım diye başladığım, izlemekten kendimi alamadığım film. böyle filmleri oldum olası sevmişimdir. çok konuşmalı, her şeyi sözlerle seyircinin gözüne gözüne sokan, izleyicinin kalitesini ve derinliğini ölçemeyen film bana göre değildir. bu film aksine yeterince konuşmalı, detaylı ve derinliği olan bir film. oyunculuklar zaten önceki entrylerde söylendiği gibi gerçekten muhteşem. film boyunca bir şeyler sırıtsın diye baktım, ilk izleyişimde bulamadım. özellikle maktülü oynayan oyuncunun ayağı, karnı vs. oynuyor mu, arkadaki figuranlar neler yapıyor vs. diye hep bakarım. filmde maktülün çocuğundan tutun, komiser naci'ye, savcıdan tutun, abidin'e, muhtardan tutun, muhtarın kızına kadar olağanüstü bir çalışma yapılmış. türk sinemasının yüz akı, nuri bilge ceylan her detayı, her karakteri ince ince dokumuş gerçekten. film uzun, kabul ediyorum, ama bu film yarım saat daha az olsa bu kadar tat vermezdi diye düşünüyorum. gelelim diğer unsurlara: öncelikle seslendirme ile ilgili bir problem var, ara sıra söylenmişler dublajlanmış hale uymadı, onun dışında dış seslerde çok özen gösterilmemiş gibi. mesela, komiser nacinin karısı aradığında senkron tutmamış, kaymış gitmiş. onun dışında adli tıp dersi alan her öğrenci ve otopsi konusunda bilgisi olanlar farketmiştir, otopsiyi yapan oyuncunun hareketleri çok sertti. normalde o kadar sert şekilde otopsi yapılamaz. onun dışında organların çıkarılış sırasında zannedersem bir problem var. (akciğer mi önce, yoksa kalp mi?) son olarak; orta anadolu'nun gururu neşet ertaş hocanın bir parçasının filmde kullanılması da çok isabetli olmuş.
filmin aşırı gerçekçiliği katılığı üşütse de eh işte bu adam karakteri olan bir sanatçı yani yapıyo diycek bişey var mı yok. var mı bitaneniz daha onun yaptığı filmi yapabilecek, yok. o zaman izleyin ders olsun içinize dert olsun. he bir de şöle bi his oldu tabi bakınız öldürmek(ten sonrası) üzerine kısa bir film. muhtarın ve otopsi çalışanının morg hayalleri, yuvarlanan elma, sevdiğim sarı otlar, iyi oyuncular aklımda kalanlardı. ah bir de köpek tabi, canım
bana şunları düşündürmüş filmdir: 1- nuri bilge ceylan tarkovsky'den daha az şıftırmalı; tarkovsky izlemek istersek onu izleriz 2- o elma kıçımıza girsin diye mi yuvarlandı durdu? 3- oyuncular mükemmel, gizli kamera tadında oynamışlar 4- avrupa'ya göz kırpan hamam-arka planda tellak- sahnesi. hımm. 5- bir saate sığabilecek başarılı bir senaryo neden 150 dakika çekilir? 6- kızın çay dağıtması ve ardından olanlar - gerçekten iyi kötü film midir. tabi ki hayır. ama şaheser olmaktan da uzaktır.
hayatının herhangi bir anında o topraklardan gece vakti geçmişseniz çok seveceğiniz filmdir. öncelikle filmde oyunculuklar ve konu geri planda kaldı benim için. çocukken oralardan geçerken ,ne zaman sabahın köründe o rahatsız koltukta uyansam, hava da az biraz aydınlandıysa, bir daha uyumaz etrafı seyrederdim ve günün birinde oralardan gecenin bir yarısı uzun yol otobüsüyle değilde motorumla geçeceğimi ve gecenin bir yarısı yüzüme rüzgarı yerken yüzlerce fotoğraf çekeceğimi hayal ederdim. yıllardır hayalini kurduğum şeyin filmini çekmiş nbc. 40.dakikada başlayan rüzgar içime içime esti bu nedenle. en büyük pişmanlığı sinemada izlemediğim için yaşadım. artık tek temennim oskar alması , belki o zaman tekrar vizyona girer de doya doya seyrederim.
nuri bilge ceylan'in yalniz ve guzel ulkesini gosterdigi, su yasima kadar seyrettigim en iyi turk filmlerinden birisi. belki de en iyisi, bilemiyorum, adaletli olma hissiyati ile oyle soyluyorum. filmin gercekciliginden o kadar bahsedildi ki simdi benim bu konuda bir yorum yapmam bayabilir ancak sunu demezsem icimde kalacak. film bittikten sonra esimle aramdaki muhabbete bile yabancilastim bir ara; sanki biz de filmdeki diyaloglarin uzantisiymisiz gibi geldi abartmiyorum. neyse benim filmle ilgili aklimda kalanlar: (uyarayim cok feci spoiler, seyretmediyseniz gozunuz bile kaymasin. onun icin seyredin) --- spoiler --- - filmin basindaki lastik tamircisindeki kopek... ve kopegin sonraki sahnesi... - ulkemin o kurak gibi gozuken, uzun uzun gosterilen bozkir tepeleri, bir seyleri cigiran ruzgar sesi ile nuri ustadimizin da bahsettigi o urkutucu yalnizlik hissi... turkiye'den uzakta kaldigimdan midir nedir, bunu daha bir hissettim. - bir kenara iserken bile karsiniza cikabilecek tarihin, medeniyetin kokusu... ulkem insaninin buna "he vardir, bizim buralarda cok olur" yaklasimi... -muhtarin ve otopsi teknisyeninin morg talepleri ve bu karakterleri canlandiran ercan kesal ile kubilay tuncer'in muhtesem oyunculuklari... kisaca muhtarin evi ve morg sahneleri... -it ite, it kuyruguna seklindeki birbirine surekli bagirip cagiran, surekli bir didisme ortamina ceken karakterlerin gercekciligi... iki soforun herseyi bilirim modunda aralarindaki husumet... -savcinin ne zaman olecegini bilen kadin uzerine cevirdigi muhabbetin geldigi nokta... bu konu ile ilgili dusuncem, (tamamen yaniliyor da olabilirim) olen kadinin aslinda savcinin karisi oldugu ve savcinin bu gercegi senelerce kabul edemedigi ancak doktorun farkinda olmadan onu kendine getirmesi ile yasadigi vicdan azabi uzerine intihar etmesi... simdi bunu okuyan, filmi seyreden "oha ne zaman intihar etti ki savci? " diye cikisabilir. yamulmuyorsam anlatayim: savci, olecegini bilen kadinin hikayesini anlattiktan sonra doktorun ilk olarak sordugu "kadin nasil olmus?" sorusunu oradaki aksiyonu bahane ederek cevaplamaz. sonra da hep gecistirmeye calisir. kadinin yani bana gore karisinin gercekten birdenbire oldugune inandirmistir kendisini... ancak ilerleyen sahnelerde, doktor uzerine mantikli bir sekilde gelmeye basladikca sinirlenmeye baslar. bir yandan konustukca da gercegin aslinda zamaninda aldattigi karisinin hap alarak intihar ettigi oldugunu kabullenmeye baslar. karisi onu intihari ile cezalandirmistir. tam otopsiye giderlerken agzindan ufak bir "karim..." lafi cikar ancak onu "kadinlar cok acimasiz oluyor" a cevirir. simdi dikkat; bu sahneye gelmeden, otopsi sahnesinden de once, doktorun hamam sahnesinden sonra bir silah sesi duyariz. benim gorusum bu silah sesi savcinin bize intiharini anlatan bir flash forward anidir. ancak bu boyleyse nuri bilge ceylan niye boyle yapmistir bilemiyorum. belki de amaci, bu kadar gercekci bir temel uzerinde akan filmin, aslinda kurgudan ibaret olan bir film oldugunu bize hatirlatmaktir. savcinin intihari konusunda yanilma ihtimalim var ama o zaman o silah sesi neydi? ancak olen kadinin savcinin karisi olduguna eminim. - bir turk filminde bastan sona hic batmayan diyaloglar... genelde sakil durur bizim diyaloglar, beylik laflar kulaga batar. bu filmde bir istisna bile hatirlamiyorum. - ses kayit olayi asmis bitirmis bir yerdeydi. - komiser naci'nin, savci nusret'e her tur ortam ve olay icin kil olmasi, adam hakkinda tutanak tutarken bile "isi biz yaptik halayi o cekiyor" diye cemkirmesi... genel olarak uzaktan havlama, yakindan kuyrugu kistirma modumuz. --- spoiler --- neyse efendim, belki daha eklenecek cok sey var. ama bu film izlenmeyi, tekrar izlenmeyi ve alkislanmayi hakeden bir film... nuri bilge ceylan, bizleri "ne yapsam, ne ceksem izlerler" saklabanliklarindan kurtaran, her turlu hürmeti hakeden buyuk bir sinema ustadi. bizlere tum yalnizligimiza ragmen, yalniz olmadigimizi hissettirdigin icin tesekkurler nuri bilge ceylan.
guzel bir film ama, ne turk sinemasinin en iyi filmi, ne nuri bilge ceylan'in en iyi filmi. komiser naci'nin, tipi, konusmalari, fikirleri, herseyiyle amcamin tipkisinin aynisiydi, doktorun hem tipi, hem konusmalari, aksani liseden bir arkadasima benziyordu, filmden sonra ismine baktim degilmis. koyun muhtarinin tipkisinin aynisini onlarca kez, yuzlerce kez gordum, sofralarina oturdum o aynen oyle gasilhane, mezarlik duvari, caminin minaresi restarosyonu projeleri gibi konulara kulak misafiri oldum, ve cogunda filmde oldugu gibi abzurd diyaloglar vardi, gulmemek icin zor tuttugum anlar oldu herkesin ciddi ciddi boyle abzurthane konustugu yerlerde. karakterler gercekciymis falan fisman, bir film hikaye anlatacak, normal bir insan zaten az bucuk gunluk hayatta bu insanlarla karsilasir, eder. cok iyi bir film degil, cunku filmin bir hikayesi yok. biri sorsa "ne anlatiyor bu film", spoil etmeden rahatca anlatabilirsiniz, yani bu filmin spoileri yok. wikipedia'da plot kismi 2 satirla yazilir. diger nbc filmlerine gore bence eksisi, kisilerin "karakter" yerine "tip (stereotype) olmasi". daha onceki nbc filmlerinde kisiler, ya karakterdi, ya da stereotype olmak istersen karakterlesmis kisilerdi, bu filmde ise tek bir karakter yok, herkes stereotype. hikayesiz super film olmaz, olamaz. imdb'de ilk 10 filme bakin, oradaki her filmin bir hikayesi var. hele ilk 3 unun kitabini bile alip okursun. dolayisiyla karakterlerin gercekci vs olmasi bir filmin asli, ve en temel gorevidir, ama bu onu super yapmaz. bizim turk filmlerinde karakterler bile yerlerde oldugu icin boyle bir film gorunce super, en iyi film vs diyoruz. cunku karakterler gercekci.... spoil sayilmaz da her halukarda koyalim --- spoiler --- son olarak en begendigim laf ise "sahane morg yapmislar" kismi --- spoiler ---
filmle ilgili sözlükteki yorumlara bakınca artık kendimi kesecek hale geliyorum. bak güzel kardeşim. sevmeyebilirsin. sevmek zorunda değilsin. çok doğal. buraya gelip "ben başı kıçı belli, giriş-gelişme-sonuç barındıran olay filmlerini seviyorum, o yüzden bu filmi beğenmedim" demende hiçbir problem yok. veya "ben 2.5 saatlik filmlere konsantre olamıyorum, daha kısa yapımlar ilgimi çekiyor, o yüzden beğenmedim" de diyebilirsin. ama gelip de "bu film yarım saatte bitebilirdi, boşa uzamış", "karakter filan neyse sktret, bir film hikaye anlatacak (çüş)" gibi net yorumlar yapma, komik duruma düşüyorsun. herkes roger ebert mına kodumun sözlüğünde. hikayesiz süper film olmazmış. he mına koyim, tamam, söyleriz senin dediğin gibi çekerler artık...
nuri bilge'nin ilk defa -durum degil de- hikaye anlattigi, hikaye anlatmak istedigi film. 3 maymun'un kendisine yabanci ciddiyeti siyrilip, sacmasapan dogalliktaki diyaloglara geri donup bizi sevindirmis. geri donerken de oldukca buyuk bir asama kaydettigini soyleyebiliriz. onca ekipmana, profesyonel kadroya ve paraya ragmen daha bir rahatlamis, kendini serbest birakmis sanki. artik keskin noktalara varmaktan cekinmiyor. bu anlamda (yine temelde kendi yonetmen hal ve tavirlarindan rahatsizligini anlattigi mayıs sıkıntısı ile beraber) en tepedeki filmi olabilir.
--- spoiler --- ben film filan görmedim resmen naci ile arap'ın yanına bi yere oturmuşum da onların muhabbetini izliyormuşum gibi hissettim . bi ara " olay ne olacak ?" , " sabah oldu hala bulamadık arkadaş" diye dertlenirken buldum kendimi. bu kadar içine girdiğim bi başka film izlemedim. en güzel sahneler ise savcı ile doktorun karşılıklı sahneleriydi. "mühtiş güzel" kadının ise savcının karısı olduğuna çok sonra uyandım. --- spoiler --- kimseye iyi veya kötü diyemeyeceğim film. izlemenizi tavsiye ederim gerisi size kalmış.
sıradan bir sinema izleyicisi olarak filmi izlerken kendimi ayrıntıları incelerken buldum..özellikle karakterler...evet polisler öyle ceket önden açık gezmeyi severler , evet kravat düğmeleri açık olunca rahat hissederler , bir olayı çözüpte savcıya verince lan olayı biz çözdük bunlara kaldı diye sitem ederler ,türk insanı bir iş için bir yere gittimi ya elma kovalar ya kavun karpuz, jandarmanın ve polisin devamlı bir muacir alan sorunu vardır olayı karşı tarafa yıkmak için , bir kaymakam ile hangi köye giderseniz gidin ödenekleri çıkmamıştır , ya yol çökmüştür , ya cami ye tadilat vardır , ya su deposu yapılcaktır , yada boru alınacaktır , cami altına gasilhane yapılacaktır , ( ama hiç bir köyde hiç bir teyze gece yarısı kalkıpta bazlama yapmaz ) ,doktor ile içerde iken mutlaka birisi kapıyı çalmadan girer ve içerinin dolu olduğunu görünce hiçbirşey olmamış gibi aynı hızla dışarı çıkar , hastanede mutlaka bir kaç kırık ama kullanılabilecek eşya hasta bandı ile birbirine tutturulmuştur,okuduğum otopsi raporlarına göre otopsiyi bir doktor yapmıyor çünkü en az 5-6 doktorun imzası oluyor otopsi raporu altında , bakış açını değiştirdikçe onlar sayfalık bir yazı çıkar bu film hakkında sıkıcı gibi görünen ama akıcı bir filmdi.
--- spoiler --- filmin en tarkovskivari sahnesi elmanın yuvarlanması değil de doktor ile arabın, bilinçaltlarını ortaya çıkaran konuşma sahnesidir kanımca. ha, bir de kedinin çöp tenekesinin altına sığınma sahnesi var. müthiş. --- spoiler ---
ercan kesal bir tıp doktoru. edebiyatla ilgileniyor. ilk görev yeri keskin devlet hastanesi. cezaevi hekimliği gibi görevleri de var. bu açıdan bakıldığında filmi filmdeki doktorun gözünden okursak ercan kesal'ın filme büyük katkısı olmuş olabilir. --- spoiler --- muhtemelen o ceset peşindeki bürokratları, konuşmalarını, çelişkilerini, çatışkılarını, hayatlarını ve bürokrasiyi çok iyi tahlil etmiştir. filmdeki muhtar gibi muhtarları çok görmüştür. --- spoiler ---
dün gece itibariyle izlediğim nuri bilge ceylan filmi. iki buçuk saat bir çırpıda bitti, ikinci sahnesiyle beraber acaba sıkılır mıyım diye düşünmüştüm ama alakası yokmuş. su gibi aktı film herhangi bir takılma ya da gereksiz yere uzun sahne olmadan. ahmet mümtaz taylan, yılmaz erdoğan, taner birsel.. ne kadar yetenekli, ne kadar güzel oyuncularımızın olduğunu bir kez daha görmemi sağladı, mutlu oldum. bundan sonrası spoiler olabilir, azıcık kapanalım --- spoiler --- giriş sahnesinde garip bir gerginlik vardı. filmin ceset aramak üzerine olduğunu bilmiyordum, konusu hakkında en ufak bir fikrim bile yoktu. nbc filmi, izlenir hele ki kadroda böyle güzel isimler varsa dedim ve gecikmeli de olsa izledim. yine de yaşarın köpeğine -sanırım kemikti- yemek vermek için tamirciden çıktığı o sahnede ya köpeğe araba çarpacak ya adamın tepesini yıldırım düşecek ama kesin bir şey olacak diye bekledim. sonradan öğrendik ki adamı öldürmüşler. film bir nevi yol hikayesi. gömülü bir cesedin peşinde, bozkırda geçen saatler.. çok basit 5 dkda anlatılacak bir hikayeyi nbc 2.5 saatte insanı sıkmadan, yan hikayeleri göze sokmadan gayet de güzel işlemiş. savcı ve anlattığı ölen kadın hikayesi mesela.. üç maymunda da bu tarzda bir yan hikaye vardı. sadece imgelerle, belki birazcık fısıldayarak izleyiciye söylemek istediğini gayet güzel söyleyebilen bir adam nuri bilge ceylan. ve sanırım nbc filmlerinin en sevdiğim yanı bu. bu arada o bahsi geçen kadının savcının karısı olduğuna inanıyorum ben de. savcının bu kadar yıkılması, ezilmesi başka türlü açıklanamaz zira. ayrıca kadının ölümünden bahsetmesinin nedeninin de içten içe bir şeylerin ters olduğunu hissetmesi ama bunu kimseye açamaması olduğunu düşünüyorum. korkularını "bir arkadaşımın ..." ekolüyle dile getirip gerçek olduğunu gördü bence. yalnız savcının sonu ne oldu merak içindeyim. gecenin bir vakti konuk oldukları köyün muhtarı ki kendisini ercan kesal canlandırmış oldukça iyi işlenmiş bir karakterdi. daha önce defalarca belirtilmiş ama söylemeden geçemeyeceğim ben de; daha iyi olabilir miydi, pek sanmıyorum. ayakta alkışlanası bir performanstı. filmin o boğucu bozkır havası bana yolculukları sevmeme rağmen neden ankaradan rizeye giderken samsuna kadar olan kısmı sevmediğimi hatırlattı. bozkırın ortasında yapayalnızsın, in yok cin yok.. sana yapraklarıyla eşlik edecek ağaçlar yok. neredeyse tanrının bile unutmaya yüz tuttuğu bir yerde sarının içinde boğuluyorsun. sadece kenarından geçerken bile beni bu kadar boğabilen bir coğrafya, içinde yaşayanların içine işlerse neler olur? al işte tam olarak bu filmdeki gibi olur, bence. beni en çok etkileyen yaşarın yani maktulün köpeğinin adamın cesedini çıkarmaya çalışması ve başaramayınca da başında nöbet beklemesiydi. taşla kovalandıktan sonra da uzaktan uzağa havlayarak sahibini korumaya çalışması.. katilin köpeği görünce verdiği tepki, mimikler mükemmele yakındı, fırat tanış'ı da ayrıca tebrik etmek gerek. adamın diri diri gömülmüş olduğunun fark edilmesi ayrı bir vuruculuktaydı ama doktorun neden bunu saklama ihtiyacı duyduğunu anlayamadım. bir nevi erkeklerin birbirini koruma içgüdüsü mü? katil maktulün karısıyla yatmış, çocuğun ondan olma ihtimali var -ki kendisi öyle olduğuna inanıyor- ve karısıyla yattığı adamı öldürüyor. yine de nasıl korunabiliyor ki? yeterince pişman, zaten acı çekiyor daha fazla vicdan azabı çekmesin mantığıyla mı hareket etti doktor? öte yandan, belki de çocuğu düşünmüştür, babasının canlı canlı gömülüp toprakla boğulmasını kaldıramaz demiş olabilir. benim için pek açık değildi o kısım. saatin sabah beş olması da anlamama nedenim olabilir tabi. doktorun kabartmayla karşılaşması ve ardından arap aliye sorması, arap alinin kabartmayı dünyanın en normal şeyi gibi karşılaması.. bu sahne de güzeldi. tarih bilinci osmanlıdan kurtuluş savaşından öteye gidemeyen bir toplumuz. çanak çömlek olarak görülüyor tarihi kalıntılar ne yazık ki. nbc doğru bir noktaya parmak basmış. --- spoiler --- bir arkadaşımla konuşurken bana bu filmi büyük ihtimalle izlemeyeceğini çünkü son zamanlarda artan bu anadolu muhabbetinden çok sıkıldığını söylemişti. özellikle mahsun kırmızıgülün şu son dizisinden sonra gına gelmiş ona. böyle düşünenler varsa uyarayım, bu filmin onlarla alakası yok. izleyip görmeniz gereken, insan ruhuyla alakalı bir film bu. arşivlik filmlerden..
filmi izlerken clark gable sahnesinde sesli guldum, muhtar'i izlerken keyfe geldim; film bittikten birkac saat sonra doktor recete yazarken odaya anlamsizca girip cikan dede aklima gelince kahkaha attim.
2002 yılında ölen emin toprak'ın da hamam scrubber olarak yer aldığı film. imdb öyle diyor. anlayan beri gelsin.
kısır bir senaryodan anca bu kadar senaryoyu nuri bilge ceylan çıkartabilirdi dediğim bir film. güzel mi, hayır değil. bu satırlardan sonrası spoiler içerebilir; burada yazılan yorumlara göz attığımda sözlük yazarlarının bir çoğunun aslında ne kadar da tek düze bir hayat yaşadığını tekrar farkettim. yok neymiş efendim filmin bi sahnesinde muhtarın kızının içecek servis etmesi aslında otantik bir olayı simgeliyormuş da, yok efenim doktorun akciğerlerde bulduğu toprak kalıntılarını es geçmesi aslında adaletin ne kadar da "kişilerin" elinde olduğunu gösteriyormuş da bilmem ne. bu satırlardan sonra spoiler falan yok; yahu bu kadar dar, bu kadar sığ mı yaşıyorsunuz hayatlarınızı. adalet kavramını irdelemek için illa hayatınızdan 120 küsür dakikayı heba mı etmeniz gerek? hiç mi gazete okumuyorsunuz, hiç mi televizyon izlemiyorsunuz. hadi entel geçinip aydın takılıp bunları es geçebilirsiniz, yani tv ve gazetelerle işiniz yoktur. yahu etrafına da mı bakmıyorsun hayatın ne kadar adaletsiz ve acımasız olduğunu görebilmek için. hiç mi farketmiyorsun starbuckstan çıkıp evinine giderken yolda kağıt toplayan insanları, veya çöpleri karıştırıp ekmek arayanları. ama sizde haklısınız tabi, patlamış mısırı kucağına alıp, pijamaların üzerinde bide sevdiceğin yanındaysa hayata ve adalete dair ahkam kesmek daha bi kolay, daha bi güzel. adaleti ve hayatı anlamak için sanat adı altında yapılan bu "kafayı kuma gömmelerinizi" ve o yaptığınız vicdan muhasebenize sokayım sizin. hayata karşı ikiyüzlü insanlarsanız. başka hiçbirşey değilsiniz.
hakkinda gecen bir yorum yazmisim, sunepenin teki kendi capinda cevap yazmis, uyuz kopekler gibi kudurmus herif, mallar listesine aldigimdan midir nedir zamaninda, nasil koymussa yazilan bir entry. nbc'nin ornek aldigi tarkovsky'nin filmlerini izlemis, bu adamlar kisa donla gezerken, tarkovsky'nin sculpting in time isimli kitabini okumus bitirmis birine, populer kulturun urettigi bir sinema elestirmeninin ismini verip ahkam kesme komik degil, trajikomik kaciyor, uzuluyoruz hayatta boyle bos insanlar var, hakkaten uzuluyorum. hayatinda eline kitap degmemis insanlarin ahkam kesmesi falan, ne zaman bu kamburlugu duzelecek bu ulkenin tek dusuncem hakkaten bu. fikirlere saygisizlik yok o yok bu.. ulan surada sinema hakkinda ahkam kesenlerin bir tanesi de "sinema ile ilgili su kitabi okudum" dese cocugumu kesecem, tum bilgileri televizyonlara cikan elestirmenleri dinleyen adam geliyor ahkam kesiyor.
son donem turk sinemasinin tartismasiz en guzel filmi. olayi dramatize etmeden yapilmis gercek bir film. -bundan sonrasi spoiler icerebilir- filmdeki bazi sahneler gercekten ustduzeydi. ilk defa bir turk filminde oyunculari bizden birilermis gibi gorebildim, bu beni mutlu etti acikcasi. abartidan uzak asiri dogal, iyi oyuncu secimleri ve tabi bir yonetmenlik basarisi. elma'nin assagi dogru yuvarlanip suyun icine dusmesi ve diger elmalarin yanina dogru suruklenisi, siddetli ruzgarin yapraklari savurdugu bir anda kucuk bir kedinin cop kutusunun altina siginmasi ve o sirada yine ruzgarin savurdugu bir poset. savcinin icindeki kuskulari giderebilmek icin doktor'a durmadan sorular sordugu, adeta psikolojik bir savasa donen dialoglar ise ayri bir guzeldi. kisacasi gercekten efsane bir film olmus.
doktor'un intiharla ilgili sözlerinin ismet özel'i hatırlattığı filim. "40 yaşıma kadar hep intiharı düşündüm, ama 40 yaşımdan itibaren insanların intihar etmeye değmeyeceklerini düşünmeye başladım. bana göre intihar, geride kalanlara yönelik ağır bir suçlamadır. bu mesajı verebileceğin tıynette insan olmadığını düşününce de intihar etmiyorsun"
bir ara uyumak üzereydim.film bir yerden sonra gitmiyor.çekimler her zamanki gibi müthişti.lakin bizim topraklara çok elit kaçıyor cnbc filmleri.gerek konu,gerek işleyiş.lakin hiç atlanmaması gereken bir konu var ki,elbette türkiye sineması eninde sonunda yılmaz güney'e gelecekti.gördük ki toplumsal gerçekçilik kaçınılmazmış her zaman.morg sahnesi beni duvar filmine götürmedi değil.
fargo çağrışımı yaptıran bir film olmuştur. şimdiye kadar izlediğim en bol diyaloglu nbc filmi olması yanında bir çok sahne düşünüldüğünde (muhtarın sahneleri, savcının ceset bulunduktan sonraki rapor yazdırma sahnesi, cesetin taşınması, otopsi bölümü) durum komedisi, ya da diyalogların sivriliğinden film belki de kara komedi janrına yakın bir yere bile konulabilir.
filmi bugun new york'ta film forumdaki tamamen dolu cep sinemasinda arkadaslarla izledim. herkesin alt yazi ile takip ettigi bir filmi ana dili ile mukemmel bir zevkti oncelikle. seyirci film boyunca cok sefer guldu, kahkahalar atildi, bana uzucu gelen kisimlarda bile gulenler oldu hatta. yalniz anlamadigim bir nokta var. ingilizcem super degil ama idare eder, boyle iyi yerlere gelmis bir filmin altyazilarina neden onem gosterilmez? film boyunca aklimda tutmaya calistigim bir cok sey oldu, simdi hepsini hatirlayamiyorum ama; mesela "buffalo yogurt" nedir ? manda yogurdunu cevire cevire buna mi cevirdiniz? hadi cevirdiniz bir sey ifade ediyor mu diye hic mi google'da bakmak akliniza gelmedi ? bakin ben baktim, kac sonuc ciktigini soylemeyeyim surpriz olsun : http://tiny.cc/r4w3o bir de chicken translate'ler vardi, aklima gelen ilk ornek "kulaklarin cinlamasini" ="pain in the ears". 'mukhtar' cevirisi dogru olsa bile arkadaslara bir sey ifade etmedi.
ayrıca 2011 yılının en iyi filmi.
en iyi türk filmi değildir. iyi filmdir o ayrı tabii.
--- spoiler --- bir zamanlar anadoluda dersin, ucra bir yerde, böyle böyle bir şey yaşamıştık dersin, anlatırsın işte, masal gibi.. --- spoiler ---
film gerçekçidir. o kadar.
nerden başlasam kararsız kaldım. oturup izleyeceksiniz. ama sinemada izlense bu film daha anlamlı olacaktır. özellikle o gece sahnelerinin tadı başka türlü çıkmaz. --- spoiler --- kasap et derdinde, koyunsa can derdinde. film önermesi diyebileceğimiz kısım. buradan hareketle olaylar zinciri başlıyor. bu önerme konuşmalar ve hareketlerle kesinlikle ortaya konuyor. cesedin bulunması ama arkada kavunların toplanması, komutanın km. sayması, muhtarın mezarlık derdi ve hatta morgda yani filmin sonunda bile devam etmekte. dünya da böyle değil mi? herkesin derdi kendine hesabı geçerlidir. muazzam bir giriş sahnesi. sanki o an siz ordasınız ve gözlemliyorsunuz gibidir içerideki insanları. o gece sahnelerinde bir diğer nokta da hep aynı yerde dolaşıyorlarmış hissi. ne kadar tedirgin edici bir durumdur. hayata benzemiyorsa bu başka nedir o halde. komiser izleyecinin özdeşleşebileceği bir karakter olmuş. öyle ki yeri geldiğinde sertlik uygulayan yeri geldiğinde savcı hakkında dedikodu yapan ve telefonunun romantik bir melodisi olan birisi. muhtarın evindeki lamba-gölge görüntüleri eşsiz olmuş. rüya-gerçek arasında bir yerde kısılmış hissi doğuyor ve bunu destekler nitelikte kenan'ın rüyasını görüyoruz. --- spoiler --- nbc'nın kesinlikle bu filmi diğer filmlerine benzememekte. farklı bir tat bırakıyor. ne olduğunu çözemiyorsunuz. yavaş yavaş bir film böyle işlenir, sabırla her karede üstüne koya koya ilerlemeyi görmek; işte sinema budur.
--- spoiler --- filmde doktorun fotoğraflara baktığında kendisi ile pizza yerken çekilmiş fotoğraftaki kadınla maktulun eşi aynı kişi!!! acaba benzetiyor muyum diye iki sahneden de caps aldım ve dikkatlice baktım... aslında doktorun yüzüne sıçrayan kan onlarca entryde girildiği kadar masum mu acaba? yoksa örtbas edilen bir suçun işareti mi? --- spoiler ---
--- spoiler --- sığmaması sonucu cesede eziyet çektirerek bagaja konulması ve bu olaydan beş dakika evvel aynı şeyi yaptığı gerekçesiyle katilin insanlıktan çıkmış hayvan olarak görülmesi... ölüye saygısızlık suçtur ve ortada iki farklı ölüye saygısızlık fiili vardır. ancak bunlardan biri yasalken diğeri gayrıyasaldır. tıpkı a short film about killing'te on emir'in "öldürmeyeceksin"i işlenirken biri meşru diğeri gayrımeşru iki cinayeti ele alması gibi... ancak bu nbc'nin filminde küçük bir ayrıntı, sorguladığımız onlarca şeyden biri, devede kulak. hacı ağabey nasıl yaptın sen bu filmi ya? --- spoiler ---
film denilmeyecek kadar gercekci bir yapit, bir belgesel. kaymakli yogurt sahnesi ile muhtarin kuzu etinden bahsettigi sahnelere bayildim. filmin her ani anlatmaya deger ama ancak bu film izlerken mumkun olabilir. film hakkinda izlerken konusmak isterdim ama maalesef yalniz izledim. sahne sahne yorumlamam da icimde kalsin.
taşraya tekrar dönen yönetmenin iyi bir iş çıkardığı film http://goo.gl/yexax
uzun zamandır izlediğim en iyi türk filmi. her ne kadar içinde kadın olmasa da... olanlar da zaten ya bir arzu nesnesi, fenerli çay getiren, çamaşır kaçıran, saçları uçan dilber, ya bir dırdırcı polis karısı, ya intihar eden savcı karısı, ya da ölen adamın gözünden yaş akan sessiz karısı... bu kadınların ikisi telefon sesiydi. taşra budur derseniz, hiç mi taşrada kadınlar odalarda, kendi aralarında konuşmuyor? ona da bir şey denirse, hadi o zaman, cannes film festivalinde dizi dizi boncuk erkek oyuncuların arasında biblo olan kadınlar neden filmle ilgili yorum yapmıyor? soru onlara sorulmuyor, peki, senaristlerimizden kadın olanı neden bonus dvd'de konuşmuyor? biliyorum o da nbc'nin karısı da, yani taşradaki suskun kadın ne ise, cannes'daki sessiz kadınlar da aynı hikayenin hangi hali sorarım size? bana umut da verdi bu film. ne sade, ne ince, ne detay, ne ayrıntı, ne güzel diye ama umudumu da kırdı, hadi bakalım, yap bir kadın olarak filmini de, çık ortaya canikom. neyse filme dönelim de, o elmaların ceset buldurmamasına bayıldım. satır arası davranışların, o benim içimi sıkan bir sürü saçmalığın, beni rahatlattığı film olmuştur bu. burnundan, öyle ciddi anlarda tebeşir çıkaran saçma insan da insan, kadına iç geçiren de, sigarayı veren de vermeyen de, kavunu toplayan da, elektrikli ceset bıçaklarına özlem duyan da, ah be, çok güzel şey yaşamak... sağol nbc, ama ne zaman kadın hikayeleri anlatacaksın? çok erkeksin, anladık da... cannes'ta simsiyah olman da güzel. ha tabii, en güzel şey, bana bu filmi izle diye veren kişi aslında. ona da buradan bol bol öpücük, bana da az sonra bol bol gülücük.
son dakika: yabancı film oscar adayları arasında yok.
yabancı film oscar adayları arasında ilk 9 a giremeyerek şok etkisi yarattı bünyemde.ilk 9 a kalanlarsa şöyle:(bkz: http://www.oscars.org/…sreleases/2012/20120118.html)
sanmıyorum ki oscar yarışında ilk 9'a kalan filmlerin tümü, bu filmden daha kaliteli olsun.
oscar'da ilk 9 arasına girenlerden danimarka'nın adayı olan (bkz: superclásico) 'nun fragmanı:(bkz: http://www.kino-zeit.de/filme/trailer/superclasico) yani bu filmi aday edip bir zamanlar anadolu'da yı nasıl pas geçmişler, akıl sır erdirmek güç.
oscar adayı olamaması mükemmelliğinden hiç bir şey kaybettirmedi benim gözümde, ödül almış filmlerin çoğundan hiç eksiği olmayan bir baş yapıttır bu film, oscarlı veya oscarsız.
uzun metraj fotoğraflardan oluştuğu için oscarda kategori dışı kalmıştır
filmle ilgili bir komplo teorisi üretilecek olsa şu şekilde olabilirdi: ödül gecesine hırka ile gelebilir diye "yabancı film oscar adayları arasında gösterilmemiş" olabilir mi acaba? kırmızı halıdan hırka ile geçmek falan elin gavurunu bozabilir.
oscar adayı olamamasına fazla şaşmamak gerekir. nitekim bu filmin adı, bir zamanlar anadolu'da'dır; bir zamanlar anadolu'da yaşayanlar bu filmi tam anlamıyla anlayabilir ve etkilenebilir.
oskar adayı olmamasına şaşmamak lazım. akademi işi gücü bırakıp nbc gibi yetenekli çırakları mı parlatacak. fotoğraf çekmeyi öğren, iki tarkovski izle, al sana nbc.
bu filmin oscar'a aday olmasini beklememek gerekirdi zaten. ilk 9'a kalmamasina ben de sasirdim evet ama akademi hicbir zaman bu tarz filmlere cok sicak yaklasmamistir. yoksa filmin sorunu bence yerelligi degildir gayet evrensel bir metin anlatmaktadir ama akademi bu kadar uzun ve yavas ilerleyen filmleri kolay kolay benimseyemez. diger aday adaylarinin trailerlarina( a seperation'i izledim bir tek) goz gezdirince ozellikle danimarka'ninkini gorunce her sey daha net ortaya cikiyor zaten. bu odulu hak ederek a separation kazanacaktir. o da gercekten iyi bir filmdir ama kalite soz konusuysa bir zamanlar anadolu'da onunla yarisabilecek duzeydedir. yani oscar ustunden filme bok atmaya calismaya gerek yok. nbc'nin hedefinin hicbir zaman oscar oldugunu sanmiyorum. cannes'dan eli bos donse uzulur ama mesela.
oscar adayi olamamis filmmis. ulan yiyeyim oscar`inizi be! oscar alsa nolur almasa nolur. oscar alsa film in degeri artmis mi olacak? ya da deger verdigimiz filmleri oscar alip almamasina gore mi siniflandiriyoruz? sokayim oscar`a da, batidan tasdik alma meraki duyan zihniyete de. cok sevindim oscar adayi olmamasina. ha, cannes baska. bir kez daha hollywood ve oscar odulerine sovuyorum.
oscar'a aday olamaması tarzı açısından anlaşılabilir, oscar'ın tarzı. ama bu filme uzatılmış fotoğraf kareleri demek haksızlıktır, kimse senaryo harikülardeydi demiyor ama senaryosu da güçlü bu filmin. kaldı ki ki en güçlü tarafı anlatımı. anlatımında da görselin(kadraj, görüntü, gördüğün şey; hareketsiz olunca fotoğraf deniyor) kullanımı inanılmaz güzel. uzak'ta kelime kullanmadan iki apayrı erkeğin hayata dair dertlerini, amaçlarını, bakış açılarını anlattı bu adam. anlatmak istediğini, anlatmak istediği şekilde anlatıyor. illa "normal" sinema anlatımına uyacak diye bir şey yok.
the hurt locker gibi bir ucubenin aldığı ödülü kendi kategorisinde almasa da olacak, hatta çok çok iyi olacak bir film.
cannes sanatsal, oscar ticari filmlerin ödül yeri iması yaparak, bu filmin oscar adayı olamamasını akademinin ticari bakışına indirgemeye çalışmak nbc'yi kurtarmaz. nbc ustaları iyi taklit eden bir çıraktır, bitti. yeni bir sinema dili mi geliştirmiş, yeni bir anlatım tarzı mı bulmuş, sinemaya ne katmış yenilik adına? hepi topu yaptığı, ustaların sinema dilini kendi görsel anlayışıyla harmanlamak. ve buna kimse oscar moscar verilmez. cannes varlığını oscar karşıtı olarak belirlemese ordan da ödül alması zor ya, neyse.
babel'in ödül aldığı bir yarışmada aday olamaması şaşırtıcı.
oscar'a aday olamaması birazcık bile umrumda olmayan film.elbet bir gün şeytanın bacağını kıracaktır nuri bilge ceylan. bu arada nbc'nin çırak olduğunu iddaa edenler alsınlar ellerine bir kamerada çeksinler şöyle film,blu-ray'ini alıcam valla bak. töbe yarebbi.
amerika'da yeteri kadar lobi faaliyetlerinin yapılmamasından dolayı aday olamayan filmdir.
akademi üyeleri radikal ve taraf okuyup gaza gelme imkânından yoksun oldukları için oscar adayı olamayan filmdir.
muhtemelen etkili bir tanıtım faaliyeti yürütülmediği için oscar adayı olmamış şahane film. elbette adaylık "iyi film olma" kıstası değil, fakat aday olması dahi nbc'nin ilerki filmleri için yarar sağlayabilirdi. oscar'da siklenmemesi benim için anlaşılır da birçok festivalde de görmez gelinmesi anlaşılır gibi değil. a separation gibi, diyalog ve insan psikolojisi üzerine kurulu bir filmin de festivallerdeki jüri üyelerinin 'ortak' beğenisini kazanabilmesi, en iyi film olduğu konusunda jürilerin mutabakata varabilmesi ise hiç anlaşılır değil. vakt-i zamanında the hurt locker konusunda oluşan anlamsız konsensus a separation filminde de oluşuyor gibi -tabii bu farhadi'nin filminin taş gibi olduğu gerçeğini değiştirmiyor-. pina ve bullhead ne alaka lan ayrıca
--- spoiler --- 110 dakika boyunca, 2 arkadasin oldurdukleri 3. arkadaslarini gomdukleri yeri polise gostermeye calismalarini, ama gomdukleri yeri hatirlayamamalarini seyretmekten afakanlar geciren oscar jurisinin aday gostermedigi film. --- spoiler ---
üç maymun kadar etkileyici bir film değildi. uluslararası yarışmalarda da yer alması süpriz olurdu, olmadı.
sadece karamsar filmlerden hoşlanmadığı için iki yıl önce das weiße band ve un prophete'e oscar vermeyen akademi'nin kısa listeye almamasını çok doğal karşıladığım yapım. düzeltme: sinemadan o kadar anlamıyorsunuz ki şu yazdığım şeyin bu film için ne kadar olumlu olduğunu idrak edememişsiniz.
oscar'a aday gösterilmemiş... her yıl 8 tane amerikan futbolu, 15 adet gençlik temalı korku filmi, 30 adet yol temalı komedi filmi çeken ülkeden, kemal sunal'ın 30 sene evvel benzerini çektiği klişe konulu slumdog millionaire'a oscar veren akademi'den bir şey beklememeli.
üç saat süren slayt gösterisi, araya arkadan konuşma sesleri eklenmiş, bazen de hareket eden arabalar var. gerilim diye etiketlenmesinin sebebi, 110 dakika boyunca bir cesedi bulmak için yapılan gereksiz 135432141234 tane sahne ise evet oturduğum yerde sinirden çok fena gerildim. lan diyorum bir detay var da ben mi göremiyorum, bi şey mi içtim filme başlamadan, izlemesem mi dedim ama yok babacan, değil ! bildiğin salak yerine koyulmuş gibi öyle malak malak izletiyor. hahaha yurdum insanı tripleri. bakın anadolu' da bir olay işte bu da. torunlarına anlatırsın, araya da bir şiir, hoopp sahne. eyvallah memleketin yine belkemiğine üfürülen portreler yok değil fakat böylesine gizlemeye de gerek yok. dram filmi olacak ama dram kurgularını bir türlü bulamadım. yani, neye üzülmeliyiz ? üzücü olan ne var ? ironi ya da yaşananları bizlere ileten hangi sahne... cesedin arabaya koyulma sahnesi mi yoksa otopsi malzemelerinin azlığı mı ? ailenin yaşadığı acı mı dram olarak işlenmiş, böyle işlenmiş öyle mi ? oscar moscar beni ilgilendirmiyor. kolpadan işler onlar. ama bu filmin neresinde sanat var, neresinde gerilim, dram, kurgu ilerleyiş var... hangi kafayla yazıldı... verdiği alt çıkarımların filme doyurucu etkisi yok. yok aga. aksiyon dolu sahneler beklemediğimiz doğru fakat duygu iletkenliği de çok zayıftı. hülasa oyunculara laf yok, kurgusal olarak duygunun işlenişi bitik ya da ben duygularımı bir vakfa falan bahşettim. dram izledik, dram kanseri oldum şerefsizim. dediğim gibi, slayt gösterisi. yine de emek vermişler, var olsunlar.
akademi ödülleri için adaylar arasında yer almadığı, samanyolu haber tarafından, duyurusundan 3 gün önce haberleştirilen; bu nedenle siyad ödül töreninde yönetmenine hırka giydiren yapıt. (bkz: nuri bilge ceylan'ın hırkası)
amerikan izleyicisini geçtim, eleştirmenlerinin, akademi üyelerinin bile sınırlarını aşan bir film. başyapıt.
oscar'ın ne kadar boktan, ne kadar işe yaramaz, kapımıza getirip verseler burnumuzu eğmeyeceğimiz dandik bir olgu olduğunu (!) bize gösteren fimdir. hani böyle mahallenin deli takılan tipleri olur ya. "ben aslında çok farklı düşünüyorum, çok zekiyim de, kimse beni anlamıyor" ayarında gezinir. ha işte, bir zamanlar anadolu'da da içimizdeki bu tipleri ortaya çıkarmaya yardım etmiştir. bu film o kadar büyük bir başyapıttır ki, altın küre jürisi de, akademi de bu filmin kalitesi altında ezilmiş. zaten x'e ödül veren film nuri bilge'ye ödül vermesin canım! eleştirmenler, akademi üyeleri sinemadan ne anlar ki? hele hele amerikan sineması, hep gençlik filmi yapıyolar canım onlar da.. hiç izlemem, sadece belgesel seyrederim ben. güzel film işte. ergen takılıp abartının bokunu çıkarmaya da, aday olsaydı methiyelere boğacağınız o akademiyi itin götüne sokmaya da lüzum yok. komik oluyorsunuz.
sinema birikimini şehirler arası otobüste koltuk arkasına monte edilmiş sisteme yüklenmiş "seçki"den edinmiş adamın bile "çok sıkıldıııım" diye eleştirebildiği bir şey. "recep ivedik'e gülüyom var mı? " cesuruyla , "babam ve oğlum ...hele tekindor'un oyunculuğu" ağlağı "çok bahsettiler bi bakalım yaa. fransa , kan, man ödül , yalnız ülkem falan olayı" diye oturup kıt zevki, dar ufku ve yetersiz kapasitesiyle filmin başından ayrılıyor. n. b. ceylan da bu vasat kitlenin, filmine geleceğini bildiğinden vuruyor beline beline. izlemeyin oğlum siz bunu. dizi yeter size. kübik resime yarım saat bakıp "ne ki bu?" diyen adamın arkadaşısınız siz. izlemeyin. bak bir öğüt. bir sonraki filmi de buna yakın olacak ceylan'ın. "ünlü gördüm ben" psikolojisyle sinema filmi izlenmez vasat-ı kebirler.
ekşi sözlük bünyesindeki tarkovskilerin hakkında atıp tutmaya bayıldıkları nuri bilge ceylan'ın, hakkında atıp tutmaya bayıldıkları bir başka filmi daha. nuri bey buralarda yazılanları okur da gaza gelip "dur lan şöyle aksiyonu bol, metropol kovalamacalı, sevişmeli filan bir dönem filmi çekeyim de sözlükteki tarkovskiler rahatlasın" der mi bilmiyorum ama sözlükteki tarkovskiler bir gün o beklenen ilk filmlerini çekerlerse eminim nuri bey "yolunuz açık olsun kardeşler, her türlü elinize sağlık" diyecektir.
en büyük başarısı türk sinemasında birçok yönetmenin beceremediği "atmosfer yaratma"dır. son dönem türk sinemasında vavien ile birlikte çekilmiş en güzel film. her saniyesi gerilim dolu, her karesi titizlik ile çekilmiş bir başyapıt. bu filmden sıkılınabilir. ama açık söylüyorum bu filmden sıkılmak için bazı donanımlara sahip olmamak gerekiyor. populer hollywood aksiyonları ile büyümüş nesil bu filmden sıkılır açık ve net. zaten aksi olsa 5-6 milyon gişe yapardı bu film.
pina'nın girebildiği kısa listeye girememesi yazıktır, günahtır, ayıptır. düşündükçe mustafa sarp'laşıyorum..
filmin başından sonuna kadar gördüklerimiz, aslında sistemin nasıl birşey olduğunu kıyısından bucağından göstermek amaçlı. film, komiserin karısına söylediği pembe yalandan, muhtarın taşrada eline geçen mikro erki bırakmamak için söylediği "komşular adaylığım için ısrar ediyorlar" yalanına, oradan şoförlerin ben buraları senden daha iyi bilirim temalı birbirlerine üstün gelmek için söyledikleri "senin dediğin yol bozuk" yalanına, oradan savcının karısının ölümüyle sonuçlanan aldatma yalanına, katilin cinayeti işleyiş şeklini saklayan yalana ve nihayetinde doktorun söylediği yalana kadar kurgulanıyor. sistem öyle birşeydir ki, birbirlerine yalan söyleyen bir sürü adamı gecenin köründe bozkırda ilerleyen bir arabanın içine doldurup, bir gün boyunca yalanın kıyısında dolanan diyalogların aktörleri yapabilir. sistem öyle kurulmuştur ki, doğduğun yerden nefret ediyor bile olsan, dünyanın öbür ucuna kaçmış bile olsan, yüksek okul bitirmiş büyük adam olmuş bile olsan, nefret ettiğin yere mezar ziyaretine ya da bir ölüyü bulmak için bir günlüğüne de olsa geri dönmek zorundasındır. doktor; aklıselim ya da deli, filmdeki empati kurulabilecek tek karakter. etrafındakilerden en azından birisinin yalan söylediğini öğrenen tek karakter ki seyirci de gerçeği doktorla beraber öğreniyor. bir de nihilist, sistemden kaçacak her hangi bir yer olmadığını da söylüyor(deniz kıyısında geçmiş çocukluğu ve güzel kadını ile çekilmiş fotoğrafları onun bozkıra dışardan geldiğini ve güzel bir kadını geride bıraktığını anlatıyor). ancak tam o anda yönetmen nereye kaçalım sorusuna kendi cevabını veriyor. kendi filminde, seyirciye konuşuyor. yönetmen, filmde neredeyse rüya olarak sunduğu muhtarın kızı sekansında, bence seyircinin bilinç altına kadın imgesini işlemek istiyor. bir kadına sahipsen, bir çölün ortasında kola istiyor bile olsan, istediğini almaman için bir neden yok. çünkü bir kadın herşeyi verebilir. kaçılabilecek yegane yer bir kadındır. romantizm romantizm. kadınlar başımızın tacı. sonuçta herkesin yalan söyleyerek rollerine devam edebildikleri sistemde, doktor ne yapar? katilin kurbanı canlı canlı gömdüğünün kanıtını bulduğu halde, kanıtı sistemin içine sokmaz. otoriteye yalan söyler, yalan söyleyerek yalan söyleyen adamlar sürüsüne katılır ama matrix de dalgalanmalar yaratarak. artık kendince katilin ve sübyanın içinde olduğu alternatif bir gelecek yaratmıştır. finalde belki birşeyler farkeder diyerek camdan bakması paralel evrenleri görmeye çalışmasındandır. bu nedenle film doktorun hikayesidir, dolayısıyla izlenmesi gereken de doktorun hikayesidir. dipnot. kaçacak yer varmı sorusuna yanıtı kim doğru veriyor? zaman kimi haklı çıkaracak? doktorumu, yönetmenimi? nuri bilge ceylan, büyük yönetmenmidir bilemem. ama kaçacak yer varmı sorusuna kendi yarattığı doktor karakteriyle kendisinden farklı bir cevap veriyor. yönetmen olarak da kendi fikrini de söylemekten çekinmiyor. sırf bu nedenle benim nezdimde büyük bir insan. dipnot iki. rüya sekansıyla, filmdeki komiserin "ortada kavga dövüş varsa, hemen etrafta kadın ara, kadın beladır" temalı beylik lafına da cevap veriyor. benim evrenimde kadın güzelliktir. kadınlar başımızın tacı. dipnot üç. filmin avrupalı gözünden nasıl göründüğü benim için hala merak konusu. yepp
doktorun filmi olması gerekirken, benim gözümden savcının filmi gibi görünen eser. filmi izledikten aylar sonra doktorun sahnelerini genel hatlarıyla aklıma getirebilirken, savcının o etkileyici bakışlarını tüm ayrıntılarıyla beynimde resmedebiliyorum. bu noktada, oyunculuğun ve karizma denilen o ışığın -zira muhammet uzuner de iyi bir oyuncu-, filmi yönetmen ve senaryonun niyetlerinden daha farklı bir yere taşıyabileceğini gözlemliyoruz.
iyi bir turk filmi deniyor kendisi icin, hatta uluslararasi arenada, en begenilen olabilen film deniyor. ben bu filmi izlemedim, izleyecegim fakat yilmaz erdogan gormekten haz etmeyen biri olarak o kareleri biri kirpsada oyle izlesem diye amacsiz bekliyorum. bu bir nefret soylemi degil, sadece haz etmeme soylemi.
sinemada izlediğimden beri uzunca bir yazı yazmak istiyordum, sonunda yazdım. resimlisi burada, kendisi aşağıda: birkaç yıldır, yılda ortalama 200’e varan sayıda film izleyen, sinemaya aç bünyem, 2011 yılının eylül sonunda gösterime giren, nuri bilge ceylan’ın bir zamanlar anadolu’da filmini dev perdede gördükten sonra, neredeyse 2 ay doğru dürüst oturup film izlemeyi reddetti. bu süre zarfında hissettiğim “nihai” filmi görmüşçesine bir doygunluktu sanırım. alabildiğine yoğun, güçlü, “tamam” ve bu şaşalı sözcükleri zayıf düşüren seviyede “sade” bir eserle karşılaşmak, bir sinemaseverin algısını başka bir seviyeye taşıyacak kadar etkileyiciydi. nuri bilge ceylan sineması, onun feyz aldığı avrupa sineması ya da klasik rus edebiyatından uzak kimselerin film hakkında, “abi iyi de ne anlatıyor şimdi bu film? o elma yuvarlandı da, niye yahu niye?” gibisinden yorum yaptıklarını gördüm. elma, bidon ve poşet… biz insanoğlunun sırf bilinci var, etrafında olan bitene anlam yükleyebiliyor diye, akıbetlerinin bu üç "yuvarlanıp giden" nesneden farklı olacağına dair inancını balon gibi patlatıyor bir zamanlar anadolu’da. nuri bilge ceylan’ın bu filmle anlatmak istediği gayet açık. aslında nuri bilge ceylan’ın bundan yaklaşık 15 yıl önce çektiği ilk filmi, bir seslendirme faciası olması haricinde gayet de iyi bir eser olan kasaba’dan beri anlatmaya çalıştığı şey açık. hayatın harikalarla, eğlencelerle, keşiflerle ve zevklerle dolu olması bir tarafa, gerçek anlamda “hareket etmeyen” insanın, yani yaşadığı mahalle, komşuları, arkadaşları, işi gibi öğelerden oluşan “çevresi” değişmeyen insanın, bireye odaklanıldığında ne kadar monoton, anlamsız, sıkıcı ve “boş” bir hayat yaşadığının altını defalarca çizdi nuri bilge ceylan. bir zamanlar anadolu’da ise, bu bağlamda turnayı gözünden vurduğu bir “olay” ve bunun “kutlanması” gerekiyor. nuri bilge ceylan, yıllar önce verdiği bir röportajda belirttiği üzere, reklam filmleri çekmeyi, reklamların ürünleri olduğundan daha iyi göstermesinden ve reklamcılığı esasında yalan söylemek üzerine kurulu gördüğünden dolayı bırakmış bir insan. bu bakış açısının, çektiği filmlerdeki “gerçekçilik” unsuruna açılan bir pencere olduğunu net olarak görebilirsiniz ve bana kalırsa, yönetmenin şimdilik “ustalık eseri” olan bir zamanlar anadolu’da, sinemadaki “gerçekçilik” anlayışına kademe atlattıracak derecede üst düzey bir yapım. beni bunu söylemeye iten, izlediğim salonda film arası için dışarı çıktığımda, köy muhtarının evinde geçen sahne üzerine konuşan üç ellili yaşlardaki kadından birinin, “burnuma gözlemelerin kokusu geldi.” demesi. gerçekten de filmin her anında, her sahnesinde “oradasınız”. şehirli insan bu filmi “anadolu’nun hallerini” yansıtıyor diye sevdi, kendisini üst seviyeye koyup, biraz klasik şehirli “bir başkadır benim memleketim” romantizmiyle, ancak daha çok elitist ve filmdeki karakterlere küçümseyen gözlerle bakan tavırlarla, bir kralın soytarısını izlerken güldüğü gibi güldü. ancak şehirli de filmde gösterilen hayattan çok farklısını yaşamıyor ve yukarıda dediğim gibi, nuri bilge ceylan’ın derdi, diyaloglardan ve karakterlerden öyle bir anlam çıkıyormuş gibi görünse de, tamamen “işte bizim anadolu’muz da böyle canım, ahahahah!” değil, “hareket etmeyen”, belli bir alana kısılıp kalarak genel anlamda faydasız hayatlar yaşayan tüm insanlar, hemen hemen hepimiz. nuri bilge ceylan’ın halen en ödüllü filmi “uzak’ı” izlerken daralıyor fakat bu filmi izlerken gülüyorsanız, tekrar düşünün. çünkü bu iki filmi kurgusundan ve mekanından bağımsız ele alırsanız, ikisinin de aynı “faydasız hayatlar” gösterisi üzerinden gittiğini görebilirsiniz. filmden bahsederken dile getirilmesi gereken önemli bir vurgu daha var: sıradan hayatın sıradan bir parçası olan “ölüm”. maktule yapılan muamele, cesedin başında dönen bürokrasi geyikleri ve şakalar, bagaja tıkılan cesedin başucuna atılan kavunlar, savcının geçmişinden bir intiharın canlanması ve otopsi sırasındaki diyaloglar, burnumuzun dibinde, bireylerin yakın çevreleri için hayatlarındaki en büyük trajedilerden olan ölümü, bizi doğrudan ilgilendirmediğinde nasıl göz ardı edebildiğimizi ve ölüm yokmuş gibi davranabildiğimizi berrak bir şekilde ortaya koyuyor. ancak film bunu yaparken eleştirel bir dilde değil, insanın binlerce yıldır ölümle olan mücadelesinde takındığı tavrı nasıl öğrendiğini ve bunun nasıl sosyal bir olgu haline geldiğini aktarıyor. filmin özellikle ceset aramayla geçen ilk yarısı, tam anlamıyla bir “bozkır senfonisi”. anadolu’nun alabildiğine geniş ve rüzgarlı çayırları, gece karanlığında, genelde sabit plan çekimlerle, ay ışığı ve otomobil farları dışında ışık kullanılmadan, muhtemelen sinemanın teknik yanıyla uğraşan veya ilgilenen birçok insanın ağzını açık bırakacak derecede profesyonel ve izleyiciyi gördükleriyle büyüleyecek kadar güzel. bunun dışında da, savcı ile doktorun yamaç kıyısındaki sohbetleri, şu dillere pelesenk olmuş “yuvarlanan elma”, muhtarın kızının çay servisi ve maktulün otopsisi gibi insanı böyle şeyler hala çekilebildiği için coşkulandıracak kadar vurucu sahneler, neden sinemanın kurgusuyla, senaryosuyla, oyunculuğuyla ve sinematografisiyle bir bütün olduğunu ve bir zamanlar anadolu’da filminin neden “tamam” bir film olduğunu ispatlar nitelikte. nuri bilge ceylan bu sefer öyle bir film çekti ki, bundan sonra kendisinden ne beklenmeli tam kestiremiyorum. ancak, filmle ilgili röportajlarda bahsettiği gibi, sinema “sektörüne” ve onun “başı sonu belli olacak, 90 dakikayı geçmeyecek, aksiyonu bol, anlaşılması kolay olacak” gibi yavan standartlarına bağlı kalmadan, sinemaya böyle bir başyapıt kazandırdığı için kendisine teşekkür ediyorum. not: 5 ocak 2011’de filmin dvd’si raflarda yerini aldı. kutu içeriğinde röportajlar, kamera arkası görüntüleri ve filmin cannes macerasından kesitler sunan bir bonus dvd de bulunuyor. sinemada izleme şansı yakalamış bile olsanız, edinmenizi tavsiye ederim.
benim gözümden bozkırın filmidir... sanki nuri bilge ceylan benim yalnız ve güzel ülkem cümlesi ile bir sonraki filminin konusunu işaret etmiş... bu ülke için yalnızlık ve güzellik ancak bu filmdeki anlatılabilir... anadolu dediğin koca bozkır değil mi zaten? çok beğendim bu nedenle ben bu filmi..
izleyebildiğim en iyi nuri bilge ceylan filmi. 71 plakasını gördükten sonra özellikle bir hayli dikkatli izledim. doğup büyüdüğüm topraklarda bilmediğim kadar çok çeşme ve adını hiç duymadığım köyler varmış bunu öğrendim. çoğu kişinin adını duymadığı, yaşayanların dahi sevmediği bir yerde bir sanat şaheseri çıkarmış ceylan. işte ben bu filme doğal derim, konuşmalar doğal, hareketler doğal ve bunun üstüne doğanın sesleri mükemmel şekilde yedirilmiş ve bütünlük kazanmış her şey. ceylan'ın diğer filmlerinde sessizliğin dinletisinin hep zorlama olduğunu düşünmüşümdür, hareketlerin ziyadesiyle durağan olması sıkıyordu hep. ancak bu film hakikaten yönetmen hakkındaki fikirlerimi değiştirdi. emeği geçen herkese teşekkürler ve tebrikler. http://www.filmarasi.com/…=bir%20zamanlar%20anadolu
hepsi iyi guzel, filmi de begendik. sanirim yazar ekibinde doktor da varmis. ve fakat ceset kokmaz mi? kadin iki gun sonra kayip oldugunu fark etmis en az bir hafta da gomulu kalsa o ceset kokar hemserim. kokuya neden hic bir vurgu yapilmamis boylesine gerceklige oynayan bir filmde?
yazar ekibindeki doktor, muhtar rolüyle gördüğümüz ercan kesal'dır. bir röportajında kendi hayatından gözlemleri yoğunlukla kullandığını belirtmiştir.
aleyhinde yazıp yazıp silmenin mübah olduğu yönetmenin filmi. sonuçta cehaletle ve fanatizmle mücadele ediyoruz.
insanı doğallığıyla çarpan bir film. her karakter varoluşsal sıkıntılar hissediyor anadolu'da o tepeden tepeye yolculukta. en güzel sahnelerden biri gördüğümüz ikinci keşif yerinde arap ve doktorun araba farının aydınlattığı uzun bitki örtüsü fonunda biraz da kendi kendilerine konuşmaları. yılmaz erdoğan rolünde çok iyiydi. zaman zaman o samimi tavrına güldük biraz, o ağır hava hafifledi tam dozunda. taner birsel arabaya sığdırabilmek için tekrar mı bağlasak dediğinde içimizde bir şeyler kopuyor. sanatsal değer taşıyan her filmde çekinmeden uyuklayan sevgilim bile dikkatle izlemiştir, öyle de insanı çeken bir film.
boş gözlerle izlediğim film. oysa babam bir iç anadolu köyünde doğmuş, ben de çok kereler filmdekine tıpatıp benzeyen o köye gittim. muhtar da geldi, dürüm de yedik, bal da nefisti ama filmin neresi güzeldi ben anlayamadım, kusuruma bakmayın. bunca yorumu okuduktan, ne kadar müthiş bir eser olduğunu söyleyen yüzlerce insan gördükten sonra itiraf ediyorum ki ben sinemadan, sanattan anlamayan bir malım. hatta öküzüm, evet öküz daha mantıklı çünkü öküzün trene bakışı bile benim filmi izlerkenki halimden daha anlamlıdır. bu filmin konusu nedir, hele hemen hiç bir mühim olay olmadan geçen o ilk 40 dakika nedir? sanırım bir ajan olsaydım ve başka bir devlet beni yakalayıp sorguya çekseydi, belki kolumu bacağımı kırıp elime verdiklerinde konuşmamakta diretirdim ancak şu filmi açıp "izle ulan ya da konuş" deseler 1923 yılından başlardım anlatmaya. tabi tarz meselesi bu, ama sanmayın ki hollywood araba patlatma sahneleri insanıyım. kore, meksika, fransa, italya, danimarka sinemalarından filmler izleyip beğenmiş adamım. ama koreli yönetmenlerin tarzına "bizim içimizden" çıkan nuri bilge ceylan'a olduğundan daha yakınım. en azından insanı şaşırtan, meraklandıran, kısacası bir şeyler hissettiren bir film izlemek istiyorum ve nuri bilge ceylan bana bunları hissettiremeyen yegane yönetmendir. bundan sonra mars sinema yazarları derneği bir filmine "yılın filmi" ödülü de verse izlemem.
başlangıç: şu film, şu oyuncu, şu yapım vs. yazılarının fontu ufacık ve okunması zor bir font olmuş. düşünce: hmm, cannes film festivalinde gösterilmişti bu film. zaten fransız filmlerinde de böyle yapıyorlar bunları, ne kadar anlaşılmaz olursa o kadar gizemli, çekici ayağı, neyse.. giriş: konuya zank diye ortadan dalma mevzuu. konunun bütününü süre ilerledikçe çözülecek. fransız filmlerinde de hep böyle. ulan buda mı onlara özenti yoksa?? gelişme: gelişme diye bir şey yok pek, girişde nasıl başladıysa konu hala gelişemedi, hala giriştekiyle aynı bilgiye sahibiz.. karakterlerin durağan sahneleri ağırlıklı, bir kayaya bakar saniyelerce, sessiiiz, sedasız. sonra başka bi karakter çayı getiren kişiye bakar ööyle saniyeler ilerler geçer ki yine anlamsıız ki anlamsız. sanırım fransız filmlerinde de bu vardı sanki? sonuç: hadi koçum şunu adam gibi bi sonuçla bağlada bizi şok et, ters köşeye yatır. ama yok.. sıradan, bildiğin hava civa bi konu. her gün yüzlercesi sıradan hayatımızda yaşadığımız örnekleriyle dolu bi konu. bu mudur? sorusu gelir ve savrulur ağızdan küfür. e sanki fransız filmlerinde de böyle oluyordu. özet: bu yönetmenin daha önce başka bir filmini izlemedim ama bu filmin sadece belirli festivallerde ödül almak maksadıyla oluşturulduğunu düşünüyorum. zira bu kadar sıradan, banal, sığ konuyu ele alıp da entellektüel bir yapıya büründürmeye çalışıp sinemaya uyarlayabilecek kadar düştüğümüzü sanmıyorum. sadece belirli bi amaç için ki o da dediğim gibi belli yerlerde belli ödüller almak için yapılmıştır diye ümit ediyorum. ama yönetmenin diğer filmlerini henüz izlemediğimden kendi tarzı hakkında genel bilgiden ziyade bu film için yorum yapmak durumundayım. halk yorumu: tüm klişelerden, gereksiz kısıtlı ve mecburi sözlerden sıyrılmış biri olarak cümlelerim şu şekilde olabilir ancak: oğlum bu ne ya? sırf elin fransızına, yabancılarına karşı ödül alalım diye, bu kadar basit film mi yaptınız şimdi? tamam ele karşı bizim diyaloglarımız farklı gelecektir, olayları işleyiş tarzımızda farklı gelecektir ama bunu alıpda bi film yapacak kadar da farklı birşeymiş gibi göstermeye gerek yok ki be baba. naaptınız siz böyle? alcaksak ödülümüzü, eşkıya ile alalım, ağır roman ile alalım. alamıyorsak da sokarız onların vereceği ödüle be. bizim filmlerimiz bizim aklımızı başımızdan aldı izledikten sonra, gönlümüzde en güzel ödülü aldı onlar. cannes kim? oscar kim? dip not: ekşisözlük genel kullanıcıları gibi, kendisine entellektüel maskesini yakıştırıp, olayları tek taraflı, tek tarzdan değerlendiren yapıdaki insanların arasında olduğu içün zorunlu olarak bu entry en kötü entryleri arasında yer alacaktır. ama yazar kişi, bu entry'nin kişilere, kişiler farkında olmasa da faydalı olacağı görüşüne inandığı için bu görüşleri gururla burada aleme sunmaktadır.
açıkçası beklentimin üzerinde bir film.senaryosunda anton çehovdan alıntılar yapılmış.yılmaz erdoğan hakkında biraz önyargılarım vardı fakat nuri bilge ceylan onu da oturmuş oyunculuk ve senaryo şık olmuş.izlemek isteyen nuri bilgeye sıkıcı film yapıyor diyen kitlenin kazanabileceği film olmuş.fırat tanış çok iyi oyunculuk çıkarmış ayrıca. --- spoiler --- katilin kardeşinin muhtarın evinde kola istemesi çok komikti.savcının clark gable espirisi ve sonrası girdiği tavırlar. tam savcı espirisi böyle olsa gerek hem ciddi hem oturaklı.eşekçi muhabbeti ve mümtaz taylan'ın o sahnede hanımının köyünü sevmemesi.tam anadolu ve türk insanını özetlemiş. --- spoiler ---
hakkında bir şeyler yazmak istesem beceremeyeceğim veya yazmama gerek bırakmayacak kadar küsuratsız, gerçek ve sade ve iyi film. özellikle anadolu'da o rüzgarı, o yağmur öncesini tatmış insanların, o bozkırlarda yürümüş insanların apayrı bir his bombardımanı altında kalacakları bir film olmuş. dingin.
son zamanlarda izlediğim en iyi film. senaryosu ve muhteşem manzaralarının dışında ayrıca tüm oyuncular çok başarılıydı bana göre. dvdsini saklayıp farklı zamanlarda tekrar tekrar izleyeceğim.
bu filmden aklıma gelen her sahne kendisi hakkında yazma isteği doğuruyor. öyle muazzam. cesetin bulunduğu çeşmeye giderken dışarda ince ince yağan yağmur, arabadakilerin hepsinin yüz ifadesinin can yakan gerçekliği ve fonda çalan neşet ertaş, allı turnam. bu 2 dakikalık sessiz sekans bile sinemanın dilinin yeri gelince ne kadar kuvvetli olabileceğine bir örnek. diller suskun ama yüzler aralıksız konuşuyor. kimisi de nuri bilge ceylan daha senaryo yazamıyor diyor. şu sessiz anlatımı onun gibi yapacak biri daha yok. kusursuz. çok net.
bahsi geçen "top şeklindeki ağacın" hiç bir suratte gösterilmediği nbc filmi. filmin karakterleri bugün güncel hayatta nasıl davranıyorlarsa filmde de o şekilde rahat ve doğal davranmışlar. karakterler o kadar sahici ki kendinizi bir an o sahnenin içinde siz de varmışsınız hissiyle izliyorsunuz. keskin şivesi biraz daha ön plana çıkarılabilirdi. hala köylerimizde muhtarın kızı kadar saf güzelliklere sahip binlerce kız yaşıyordur. bu da oldukça gerçekçi. sözün özü; bir zamanlar anadolu'da olan şeyler her zaman anadolu'da olan şeylerdir. tebrikler nbc.
(bkz: #26298085)
güzel bir film ama oscar adayı olabilecek kıvamda/vuruculukta değil. bullhead isimli mal 2012 oscar adayı filme on, yüz, bin basar ama. pulp fiction'daki gibi geyikler (manda yoğurdu vs.), salinui chueok çağrıştıran olay/polisiye vs.
nuri bilge ceylan'ın filmlerini pek sevemeyen biri olarak diyebilirim ki son yıllarda izlediğim en iyi filmlerden biridir "bir zamanlar anadolu'da" nuri bilge'nin filmleri çok iyi olabilir ama benim için rahatsız film kategorisine girerler ve izlerken inanılmaz huzursuz ederler beni, o yüzden çok iyi filmler olsalar da bir türlü sevemem onları. bir diğer rahatsız yönetmen için (bkz: david lynch) bir zamanlar anadolu'da da inanılmaz rahatsız ve uzun bir filmdi, ama bizim anadolu insanını bu kadar mı iyi anlatır, bu kadar mı izlerken oyuncuların aslında oyuncu değil de o karakterler olduğunu düşünürüz. filme çok iyiydi demek için hayli zaman geçti benim açımdan, özellikle son yarım saat içinde yanımdakilere dönüp "beni öldürün" bile dedim. gelgelelim zaman gectikçe film içimde bir yerlere öyle güzel oturdu ki, şuradan hakkını vermeden geçemeyeceğimi farkettim.
1) üç maymun'u sonuna doğru yavuz bingöl sabah ezanı okunurken dışarıda sokaklarda geziniyor ezanın okunduğu anda kamera camiinin içini gösterdiğinde cemaatin namaz kıldığını görüyoruz '' imkansız '' ezan okunurken namaz kılınmaz namaza ezandan sonra başlanır. 2) bir zamanlar anadolu'da filminde de ortada cinayet var ve tahkikata karakol polisi bakıyor '' imkansız '' cinayet konularına asayiş şube müdürlüğü cinayet büro amirliği bakar ve sivil çalışan bir birimdir. şimdi film gayet güzel hele ki okulun bahçesinden dışarı çıkan topun peşinden babasız kalmış o çocuğun koşup top geri atması sonra anasının peşinden koşması gayet başarılı bir sahne, doktorun adam zaten ölmüş diri diri mi gömülmüş artık nasıl ölmüşse kısmını sallamadan bir an önce otopsiyi bitirmek için akciğerler temiz görüldü tepkisi, naci komiserin feveranlıkları, hele ki köyün muhtarı çok başarılı gözlemler sonucu oluşturulmuş karakterler ve sahneler ama yukarıda belirttiğim ayrıntıları başka bir yönetmen yapsa dillendirmezdim ama nuri bilge ceylan'ın amansızlığından bu tip ayrıntılar kaçırmayacak bir yiğitlik beklediğimden dillendirdim.
filmin , yakup kadri karaosmanoğlu'nun yaban romanı ile ilgili ilginç karşılaştırılması ve yorumlar ; --- spoiler --- yüz yıl arayla anadolu’da iki aydın bir zamanlar anadolu'da filminin dr. cemal'i ile yaban'ın ahmet celal'i birbirine benziyorlar. ikisi de değişik tarihsel koşullarda, değişmeyen acımasız yoksulluk gerçeğinin karanlığa boğduğu anadolu'ya sürükleniyorlar. yüz yıllık zaman aralığına karşın değişmeyen bir yazgı gibi, anadolu insanını birbirinin katili ve kurbanı haline getiren bir gerçekliğin sergilendiği iki sanat eseri var karşımızda. ahmet celal ile dr. cemal, adlarıyla da bir çağrışım yapıyorlar; yüz yıl arayla anadolu bozkırına fırlatılmış iki aydını simgeliyorlar. ahmet celal, osmanlı'nın son kuşak, cumhuriyet'in kurucu aydınının tipik bir örneği. peki, dr. cemal için ne söylenebilir? bir zamanlar anadolu'da filminin dr. cemal'i için aydın denilebilir mi, bu, tartışmaya açıktır. eğer aydın "aklıyla mücadele eden” insansa, dr. cemal'de bir mücadele bulamıyoruz. aklını kullandığı söylenebilir, en azından savcı nusret'in karısının intiharını teşhis edecek bir akıl yürütme sürecine tanık oluyoruz. kurucu aydının anadolu sınavı ahmet celal'i aydın yapan, karşılaştığı anadolu gerçekliğiyle hesaplaşmayı göze alması, bu gerçekliği değiştirmek için mücadeleye girmesidir. ahmet celal'in kuşağı, çöken osmanlı'nın kurtuluşu için yollar aradı; her doğan yeni günün, uğrunda çaba gösterdiği mücadeleye katkısının heyecanını duydu. bu kuşak devrimciydi, cumhuriyeti kurdu. aydın olmanın temel koşulu devrimci olmaktır. toplumdaki haksızlık gerçeğini değiştirmek için mücadele etmeyene aydın denebileceğini sanmıyorum. bugün kapitalist sistemin yolaçtığı sorunlara mazeret üreten yazarlara aydın diyemiyoruz. ahmet celal, bir bakıma mai ve siyah'ın düşçü şairi ahmet cemil'in macerasının ikinci perdesini yaşar. bu kuşak büyük düşlerle, ideallerle hayata atıldı. 20. yüzyıl türkiye gerçeği bu düşleri gökyüzünden, yeryüzüne indirdi. ahmet cemil, "baran-ı elmas" yağmuru düşleri görüyordu, yaban'ın ahmet celal'i irin gibi yağmurların çamura boğduğu anadolu bozkırına sürüldü. bu bozkırın ürünü cahil, hoyrat, eğri büğrü bir insanlık gerçeğiyle sarsıldı. halide edip'in diliyle, "türkün ateşle imtihanı" büyük acılar pahasına kazanılabildi; ama bu yoksul anadolu gerçekliğini değiştirme sınavının yalnızca birinci aşamasıydı. ahmet celal, yoksul anadolu köyü karşısındaki acılarını cumhuriyet'in kuruluşuna katılarak dindirebilirdi. yaban. 1932'de yazıldı. cumhuriyet'in kapitalist ilişkiler içinde kısa sürede boğulan devrimci niteliğini yeniden canlandırmak için atılan bir çığlık olarak okumak mümkün. yakup kadri'nin komünistlikten dönmüş bir küme arkadaşıyla aynı dönemde çıkardığı kadro dergisinin gündemi de ortaktı: yoksul anadolu insanının temel gereksinimleri nasıl karşılanabilir? köylü nasıl ucuza giydirilebilir; şeker daha ucuza nasıl üretilebilir; cumhuriyet'i halkçı bir temelde geliştirecek kadro ve ideoloji nasıl olmalı... yaban'ın, bir on yıl öncede geçen olay örgüsü, 1930'ların bu sorunlarına temel oluşturan ülke gerçeğini ortaya koymayı deniyordu. yakup kadri'nin 1934 tarihli ankara'sıysa yoksul anadolu gerçeğini alt etmek için önerdiği toplumsal hayalleri dillendiriyordu. ahmet cemil'in mai düşlerinin yerini neşet sabit'in toplumsal ütopyası almış da diyebiliriz. türk aydınının bireysel çözüm arayışlarından toplumsal çözümlerin devrimci ufuklarına ulaşması süreci olarak da okunabilir. dr. cemal için aydın diyebilir miyiz, sorusuna bu aşamada yeniden dönebiliriz. bir zamanlar anadolu'da filminin gücü bence burada gizlidir. film bir aydını değil, toplumsal gerçekliğin aydınlanmayı dayattığı koşullarda aydın olma yolunda ilk adımları atan bir insanı anlatır. günümüzün anadolu gerçeğiyle de uyumlu olduğunu düşünebiliriz. bir "aydınlıktan-çıkma" döneminde nuri bilge ceylan aydınlanma yolunda uyanan bir insanı anlatır. gerçeği değiştirmek dr. cemal, film boyunca bir gözlemcidir. sorular sorar. şoför arab'ın sözleriyle, yaşadıktan "bir zamanlar anadolu'da" parantezine alınıp geride bırakılacak şeyler değildir. ya da komiser naci'nin önerdiği gibi, bu küçük kasabayı bırakıp gidemez. dr. cemal bu gerçekliğin kendi gerçeği olduğunu kabul eder ve onunla hesaplaşmaya karar verir. bunu, gözlemcilikten etkinliğe geçişini otopside gösterdiği tutumdan anlarız. otopsi sonucuna müdahale eder. öldürülen oto lastikçisi yaşar’ın soluk borusunda ve ciğerlerinde toprak vardır; bu, diri diri gömüldüğünü gösterir. dr. cemal sanık aleyhine daha ağır bir sonuç ortaya çıkaracak bu gerçeği otopsi raporuna yazmaz. gerçeğe etki etmek için bir adım atar. birlikte rakı içtiği arkadaşını biraz sonra, domuz bağıyla iki büklüm edip anadolu bozkırına gömen katile yardım etmek istemesi, gerçekliği değiştirmek için bir adım atmaktır. gerçeğin tarafsız bir gözlemcisi olmaktan çıkmaktır. o gerçeğin içine karışmaktır. nuri bilge ceylan bunu sinema dili içinde çarpıcı bir imgeyle gösterir. ölünün otopsisi sürerken doktorun yüzüne kan sıçrar. cinayet gerçeği dr. cemal'i de bağlar. bu yüzündeki kan lekesi, simgesel olarak gerçekten onun da sorumlu olduğunu imler. filmin son görüntüsünde dr. cemal yüzünde bu kan lekesiyle, her şeye rağmen sürecek ve yaratıcı güzelliklere kapı açacak hayatın gerçeğine bakar. babası öldürülen çocuk okulun bahçesinden kaçan topu arkadaşlarına geri atarken, onu izleyen dr. cemal'in yüzündeki kan lekesi, değişmesi gereken anadolu gerçeğinin yüzündeki mührü gibidir. --- spoiler --- b. sadık albayrak aydınlık, 26 ocak 2012
elestirmenlik hususunda para verseler idi, daha iyi yazardim ama, birkac cümle ile gecelim, simdiye kadar yukarilarda ne anlatildi hepsini tam okuyamadan, benzerlikler var ise af ola, pek sanmiyorum ama yine de ... filmde cokca var olan simgesel paralelliklerden sadece ikisini okuyalim: cesedin basindaki köpegi aslinda sorusturma ekibi yaninda götürmeliydi olayi daha rahat cözmek icin, ama o zaman zanli sorulamalari bosa gidecekti, nbcnin muhtesem bir anadolu elestirisidir, ceset basina kendiliginden gelen it, ve üstelik yer altindakini insan yardimi olmadan görünür kilmistir.. ikinci analogie cok daha ürkütücü, cünkü elmanin yuvarlanisi suya degince hiz kesiyor, estetiksel bakinim bulanik akar suda yalpalayan görselligi takip ederken kulak, beyin biraz akil uyusumu paraleldeki diyaloga kesiliyor, konusulanlar su, elma, iri cakil taslari siralamalari icinden tonmasterin pek yardimina ihtiyac kalmadan insan ezberine girdiriliyor.. anlamayanlar utansin ...
nuri bilge ceylan iyi bir yönetmen olabilir, fakat kesinlikle iyi bir anlatıcı değil. bu sene izlediğim codayi-i nadir ez simin yabancı film dalında oscarı'ın en büyük favorisi(ki hatrı sayılır ödül sahibi) ve bu iki film arasında oluşan dağlar kadar farkın sebebi hikayenin anlatımı. kesinlikle seyirciye geçmiyor. çoğu filminde nuri bilge ceylan'ın "ben seyircinin dikkatini film üzerinde tutmak amacında değilim" tarzını benimsediğini düşünüyorum. hikayesini anlattığın insanlara, kendi hikayelerini izletirirken acaba onları içeride bu kadar tutabilecek misin sevgili nuri bilge ceylan ?
hala izlemeyenler için söylüyorum; izlemediyseniz istiklal caddesi'ndeki d&r'da dışarıya doğru bakan televizyonlardan izleyebilirsiniz. ha hava soğuk ve ses yok. :(
filmdeki tüm karakterler failin birer parcasi, savci, polis, doktor, muhtar, jandarma vs. hepsi olanlardan bir nebze sorumlu, cesedi bulan köpek bile, sadece cay getiren kiz ayri, bir zamanlar anadolu ile simdiki anadolu arasinda sekil disinda bir degisme, baskalasma yok, cinayetlerin cogu namus icin islenir, dün ve bugün, "ilerde ben bir zamanlar anadoludayken diye anlatirsin" diyen karakter gelecek icin yeterince umut vaat ediyor mu ...
24 saat olsa sıkılmadan seyredilecek başyapıt. o tarafını uzatmaya gerek yok zira nbc zaten kendinde olan çıtayı daha da yukarılara çekmiş. lakin şöyle bir diyalog bekledim mamafih 2.5 saat boyunca geçmedi: --- spoiler --- - bu arada savcı bey yüzünüze ne olmuş, - ne olmuş? - işte ben de onu diyorum ne olmuş, töbestafurullah böyle bi tuhaf olmuş? --- spoiler ---
sade mi desem ağır mı desem, bir türlü karar veremediğim film, ama güzel. garip adam nuri bilge. he bu arada 'gerçek' oscarı alacak kadar iyi bir film değil. :)
bir zamanlar anadoluda biz sıkılırdık,öylece yola bakardık, o yolu kullanamayacak kadar bitkin ve içimiz kendimizle doluydu. bir zamanlar anadoluda biz üşürdük, ne taraftan estiği belli olmayan bir rüzgar herşeyi savururdu. bir zamanlar anadoluda biz güzele sadece bakardık. bir zamanlar anadoluda biz susardık,kendimizle o kadar çok konuşurduk ki sonunda yorgun düşüp susardık.
anadolunun bir yerinde birileri bir şeyler yaşıyor sen hiçbir şey bilmeden üçüncü göz olarak izliyorsun. sonra bitiyor. gerçekçilik bakımından tavan yapmış bir film ama herkesin beğeneceğini zannetmiyorum.
kaliteli oluşunun en büyük katkısını bence nbc'nin kişisel tecrübesine borçlu, çekilmiş en iyi türk filmi olmaya aday film. bir adam göz göre göre anca bu kadar yol katedebilir yani. oyunculuk açısından bakarsak oynayan oyuncuların zaten bu kadar hakkını vereceği ve izlenebilirlik katacağı izlemeden kestirilebilir. onu konuşmaya bile gerek yok. teknik açıdan ise bir sanat filminde olması gereken her şey var. hatta fazlası var. iki eksik yönünden biri bu. özellikle son yarım saati bir onbeş dakika çekilse ve de doktorun kendini sorguladığı sahneleri biraz daha eksik olsa olabilirmiş. yani bunlar izlerken beni biraz sıkan noktalardı o kadar. yoksa genel anlamda sıkıntı yok. gelelim en önemli noktaya, derinlik. bu beklentiyle izledim filmi ve tam karşılığını aldım. istanbul'da görürdüm ben o derinliği demirkubuz sayesinde ve ulan anadoluyla birleşse ortaya nasıl bir şey çıkar derdim.müzik olmaması ve çekim profesyonelliğinden dolayı etkileneceğimi de biliyordum izlemeden ve bu da gerçekleşti. iki eksik yönü demiştim, bir diğeri işte can alıcı nokta, o meşhur kıyaslamayı yapmıyorum yanlış anlamayın da, zeki demirkubuz'un bize aşıladığı o acı yok bu filmde. işte o olsaydı ve film 2 saat olsaydı çekilmiş en iyi türk filmi de derdim, akademi'ye nasıl almazlar ulan da derdim. yani bir şey eksik ve o eksiklik bu kadar uzun olmasına etki ediyor. tree of life'da uzun dersin ama saykodelik etkileri var. nasıl izleyeceğini bilirsen bal gibi de izleniyor. nihayetinde etkileyici, derin ve çok çok kaliteli bir dram filmi. çağan ırmak denen overrated tribün yönetmeni de dram filmi çekiyor nbc'de. onun filmleri herkesin dilinde milyonlar izliyor, bu filmi çevrende izleyenlerin sayısı bir el parmaklarını geçmiyor. hayat işte
filmi izlemeden önce "bozkırdan bir film yapicaz sen de sıkılmadan 3 saate yakın seyredeceksin" deseler inanmazdim, film gercekten çok başarılı, diyaloglar, gözlemler hepsi yerli yerinde. spoiler...... bundan sonrası için bir devam filmi olması gerekiyor, devam filmi derken filmde ki eksik kareleri tamamlamak adına bir nevi flashbacklerle dolu ikinci bir film olsa şüphesiz ki başarılı olacaktır. cinayetin işlenis sekli, doktorun hayattan elini eteğini çekmesi, gecmişi ve depresif halinin nedenleri, savcının karısını intihara sürükleyen nedenler, ilk akla gelen eksik parçalar. birde muhtarın evinde sofraya oturduklarında komiser naci tebessüm ettirmiştir. -yalnız et on numara olmuş onu diyim. spoiler..........
ne çok övmüşsünüz arkadaş şu filmi, kafam sikildi ben izleyecem de bitirecem diye. karanlık lan bu film, ne lan bu. tamam nuri bilge ceylan çekmiş ama bi konusu olur lan filmin. bu kadar mı aptal yerine konulur lan insan. zor lan bu film. izlemeyin. bu sanatsa ben hayvanım lan. --- spoiler --- zaten filmin ilk 1.5 saatinde karanlıktan çıkamadık, pezevenk katil kaç durak oyaladı lan. --- spoiler --- zö edit: kesin lan. bok gibiydi film.
aslında tüm mesajın en son sahnede verildiği film. --- spoiler --- babası öldürülen çocuk, okulun bahçesinden kaçan topu alıyor, vurabildiği kadar yükseğe atıyor ve yoluna devam ediyor, çocuk her zaman cocuk ve onun dışında akan dünya onun gündemini değiştirmiyor, filmin en çok yürek burkan yeri benim için orası olmuştur. --- spoiler ---
-yani böyle top gibi bi ağaç vardı.
sinemadan beklentisi başka türlü olanların sırf filmdir, bu da ötekiler gibi sinemada gösteriliyor işte diyerek nbc filmi seyretmemeleri gerektiğini bir kez daha görmemizi sağlamış filmdir. asla aşağılamak için söylemiyorum zira ben de sıradan bir insanım, aşmış gitmiş entelektüel biri değilim, recep ivedik seven bir kıroyum, şaka yapmıyorum recep süper adam. lakin bunlar hakikaten de herkese göre filmler değil demek ki, olmuyorsa "bok gibi lan işte!1" demek yerine susun bence. bu biraz da bilmemne sahnesindeki "imgelem"lerden bahsedip onun analizine gireyim, mesajını deşifre edeyim çünkü bu bir nbc filmi, sanat filmi, sanat filmlerine bunu yapmak lazım diyerek on paragraf kafa sikenlerin kabahati. siz de bok ediyonuz ortamı birader, sizin sayenizde önyargılar oluşuyor, farklı bir yerlere konumlandırıyor insanlar bu filmleri kafalarında, siz de susun lan azıcık, sanıyor musunuz ki cannes jürisi bu kafada adamlar olduğu için ödül veriyor bu filmlere, zaten kendi kendini çok iyi anlatan bir film olarak kendisi en yalın haliyle aksın gitsin işte.. illa "entel" muhabbetlere meze etmek için yazıya dökmek veya kendi yerel ve dar "imgelemci" varlık sahanıza indirgemek, oralarla ilintilendirerek sahiplenmek mecburiyetinde değilsiniz popüler olmayan herşeyi. hepsini geç de blu-ray baskısı çıkacak mı acaba..
--- spoiler --- 97. dakikada cesedin kabak gibi nefes aldigi film. göbek indi indi kalktı. --- spoiler --- ben filmi beğendim. biz uzak'a sabreylemiş bir neslin evlatlarıyız diyecem de tabii ki sabretmeyip yarım bıraktığım bir filmdir kendisi. ama bu film iyiydi. yani hakikaten iyiydi. burası da spoiler mı ne! --- spoiler --- doktorun asistanı olan otopsi teknisyenimsi adamın parmağa oturuyor lafı, ve bağaja kavun koyma sahnesi enfesti. --- spoiler ---
kamera arkası görüntüleri şahaneymiş: http://www.youtube.com/watch?v=rqbbhuv4ftg edit: link patlamış :( --- spoiler --- yılmaz erdoğan: bu devamlılık beni bitirdi! (kıravatının duruşundan yakınıyor) --- spoiler ---
milletimizin hasetliğine, birbirini çekememezliğine inceden dokunan kült film. --- spoiler --- yol bilmez iz bilmez adliyeye şoför olmayı bilir. --- spoiler ---
bu filmi, anadolu'da bir zamanlar yaşamış olanlar değil de, şu anda yaşıyor olanlar sevmez. farklı gelmez onlara çünkü. "yuvarlanıp gittikleri" hayattır işte, nesini beğenmeleri gerektiğini bilmezler. bir zamanlar anadolu'da yaşamanın ne demek olduğunu bilen, zaman geçince kirlenen bir dünyaya uyananlara ise tokat gibi gelir; o anadolu'da hiçbir zaman bulunmayan/bulunamayacaklara gelen "sıkıcı 1,5 saat"... --- spoiler --- şu anda anadolu'da yaşayanlara da 100 sene sonra izlettirseniz bu filmi, yine anlar, yine yaşar o "bir zamanları". hayatın gerçekçiliğinde bir film çünkü. doktor'un eşiyle olan fotoğraflarından biri; pizza yerlerken çekindikleri fotoğraf mesela, masada üç tabak var. "doktor ve eşi yanyana, e öyleyse fotoğrafı çeken nerede?" demeyelim diye... veya cesedi koklayan köpeğe taş attıklarında, köpeğin kaçıp gittiği sahnede; orada kesip atmaz n.b. ceylan. köpeğin ağaçların arasında yokuluşuna kadar gösterir. basit bir şey belki, ama gerçekçiliğe dair tek bir şüphe bırakmamış olur... ya da elma, ağacın köklerine takılıncaya kadar yuvarlanır; yarıda kesilmez sahne... ve daha bunun gibi birçok şey. --- spoiler --- belgesel bu film. çok net. yalnız, hiç anadolu'da yaşamamış, ancak yine de kendini yaşamış gibi hissedenler bunu nasıl beceriyor orasını bilemem. bu, nuri bilge ceylan'ın şahsi hüneri mi, yoksa tamamen izleyici'nin empati gücü mü, çözemedim o kısmı ben. empati demişken... nuri bilge ceylan'ın benim açımdan sevilmesinin temel nedeni empati yoksunu insanlara tahammül edememesi sanırım. --- spoiler --- "neticede olan çocuklara oluyor doktor. herkes yaptığının cezasını çekiyor, çocuklarsa büyüklerin günahını..." --- spoiler ---
imdb'de 10'lu yılların bugün itibariyle en iyi 10.filmi http://www.imdb.com/chart/2010s
mümkünse karanlık, yalnız veya iki kişi ama konuşmadan ve bölmeden moda girerek izlemenizi tavsiye ederim. oyunculukların ve mekan seçiminin katkısı nerden baksan yüzde 80'dir. karakteristik suratlar, aksanı kullanım yetenekleri cuk oturmuş. --- spoiler --- her bir karakterin hikayesi oluşu ve bunu gözümüze soka soka işlemeyişi çok iyi. elma sahnesini beğenmeyenler american beauty'nin sonundaki rüzgar-poşet sahnesine saçma diyenlerle aynı kafadan heralde. su akar yolunu bulur işte adam hayatı sorgulamış daha ne yapsın. sanat filmi arkadaşım bu aşina değilsen atıp tutarak yorum yapma git çağan ırmak filmi izle. demirkubuz tarzı acı eksik demiştim önceki entry'mde mesela fırat tanış'ın o arabada çok ağladığı sahneyi biraz daha uzun görebilseydik çok iyi olurdu çokta güzel olurdu. acı lazım acı festival dram filmlerine. daha çok acı! --- spoiler ---
tarla otlarının esintiyle savrulmalarının geçtiği sahneleri tekrar tekrar görme isteği uyandıran bir filmdir. bir de eğer anadolunun kırsallarında eski bir arabayla vakt-i zamanında seyahat ettiyseniz, aracın içinden yapılan çekimeler sizi o günlere götürmekte. belli mesafelerde rastlanan çeşmeler, bozkırın ucu bucağı belirsiz resmi ve rüzgarla oluşturulan muhteşem bir bütünlük var bu filmde. hikaye ise anlatımdan ziyade üzerine düşünmeye yoğunlaştırılarak oluşturulmuş. doktor'un ayrıldığı eşinin fotoğraflarına bakarken ufacık bir odada kalakalmış vaziyet izlenimi uyandırılıp gösterilmesi de benim için yürek burkucu olmuştu. insani sorgulamalar filmin bu ve bazı benzer sahnelerinde "acaba ben olsaydım ne yapardım, yapabilir miydim" e kadar gitmekte.
anadolu, insanıyla, şehriyle, köyüyle bir filmde ancak bu kadar yalın ve gerçekçi anlatılabilirdi, bir o kadar da derinliğiyle anadolu insanına yüklenen anlamın farklı bir boyutunu bu şekilde aktarabilmek ve anadolu insanını yüceltebilmek büyük bir ustalık işi. filmi izledikten sonra bir süre kendime gelemedim bir rus edebiyatı romanı bitirmiş gibiydim o kadar sürede. söylenecek çok şey var ancak kafamı toplayıp filmi en az bir kez daha izlemeliyim.
filmin her karesinde iyi oyunculukların da etkisiyle müthiş bir gerçeklik var. fakat böyle bir filmin varoluşsal anlamda daha dolu olmasını beklerdim. filmin etkisi, bittikten sonra sürmüyor. gerçi nbc'den böylesine bir derinlik beklemek yersiz olur zira bu, bütün filmlerinin eksik yanı. ama yarattığı müthiş doğallık hususunda hakkını vermek lazım.
gecesiyle gündüzüyle bizi anlatmış bir film. mesela yılmaz erdoğan "oğlum konuşsana" dediğinde cevap alamadığında sanki duymamış gibi davranması "ha? efendim!" demesi, resmen gerçek arkadaş, izlerken ben tırstım gözüm yerdeki halıya kaydı.
--- spoiler --- izleyip beğendiğim, arkadaşlarıma tavsiye etmekten imtina etmeyeceğim film. filmle ilgili eleştirilere gelecek olursak, filmi izlemeye başlamadan önce birtakım gerçekleri kabul ederek başlamanız gerektiğini söylemek isterim. misal, film sıkıcı. evet arkadaşım film sıkıcı senin tabirinle. ben olaya öyle bakmamaya çalışıyorum ama. film sıkıcı yerine, filmin temposu yavaş demek daha doğru bence. bir filmin sıkıcı olması için öncelikli şart mevcut değil çünkü. filmde merak öğesi olmasa dediğin doğru. bazı filmler olur mesela, sonu bellidir ya da yarım saat geçer hâlâ gemi rüzgarda savrulmaktadır. henüz gideceği yön belli değildir. o filmler tamam sıkıcı. ama bundan öyle bişey yok. gayet ortada bir cinayet var. kim, nasıl, ne zaman, neden yaptı belli değil. ceset nerede bilinmez. yan hikayeler var. komiser naci'nin sakat çocuğu ve asabi karısı var. savcı'nın esrarengiz bir şekilde öldüğünü iddia ettiği müthiş güzel kadın var. bu hikayeler hep bir yere bağlanabilecek şeyler. bunların merakı filmi sürüklüyor. bunun dışında filmin başında hikaye daha derinleşmeden izleyicinin dikkatini kaybetmemesi adına mizahi açıdan çok filmi gölgede bırakacak mandıra sahnesi var. köy sofrası muhabbeti ayrı bir kopma sebebi. ya da morgdaki görevlinin sayışmana yaptığı faydasız maddi girişimler. bunlara daha çok ağırlık verilse daha eğlenceli bir film olsa diyorsun. halbuki işte daha fazla ağırlık vereni tarantino. bu adam başka birşey yapmaya çalışıyor demek ki. bir de sıkıcı ve gereksiz uzun sahnelerden dem vurulmuş genellikle. misal ağaçtan düşen elmanın derede doğal yollardan gidebileceği yere kadar gidişini gösteren sahne. ya da filmin sonlarına doğru, morgdaki savcının kelime kelime tutanak yazdırdığı sahne. ben de sıkıldım bunları izlerken dostlar. bunlarda almam gereken mesajı da alabildiğim gün iyi bir nbc takipçisi olacağımı düşünüyorum. o konuda biraz eksiklerim var. ha bir de kafama takılan bir yer oldu o konuyu da buraya yazmadan edemeyeceğim. savcının anlattığı hikayede ölen kadının karısı olduğunu nereden anlıyoruz. bence kadın gayet de arkadaşının karısı olabilir. adam belli ki feci bir mesleki hata yapmış. bu hata da perakende satış sektöründe yapılabilecek basitlikte bir hata değil. insanlar ölüyor, yaşıyor. dolayısıyla burada bir hata yaptığını anlayan bir insanın olayın üzerinde bu kadar durması gayet normal gibime geliyor. ya da adam kadını seviyordu. o yüzden intihar ettiği kafasına dank edince çok fazla üzerinde durmuş olabilir. açıkçası ölen kadının karısı olması kısmını tam yakalayamadım. bir anlatan çıkar elbet, anlamadığımız yerleri. iyisiyle kötüsüyle gayet başarılı bir film. --- spoiler ---
iyiyi, güzeli, doğal olanı ve doğayı unutmanın filmi, tek tip insanın zihin jimnastiği. haliyle ve maalesef bugüne sıkışmıştır. öncüsü ve zamana direneni için; (bkz: bad ma ra khahad bord)
cok etkilendigim bir film oldu. is film sanat mevzuuna gelince ilkokul kompozisyonundan oteye gecemiyorum fakat en azindan sahsi begenimi burada da bildirmek istedim. anlatilan hikayeyi ve hikayenin kisilerini cok sevdim. bence alt siniflardan insanlarin anlatilari nispeten ust siniflardan insanlarin anlatilarindan daha sahici idi. naci'nin, muhtarin, ve sakir'in dertleri, kaygilari, sikayetleri daha sahane islenemezdi. savci ve doktor ise orta siniflar nasil yasarlarsa oyle yasadilar. onlar bana sahte geldi, fakat sorun belki hikayede degil, gercekte nasil olduklarindadir. yani burada sahicilikten bahsederken konustugum, gercek hayatta kimin nereye tekabul ettigi degil. kimin nereye izdustugu. naci, muhtar yahut sakir daha sahici, ve savci ile doktor uyumsuz ise, bu nuri bilge ceylan'in kusuru degil. hayat boyle iste, dun ve bugun anadolu'da. yarin baska turlu olabilir.
bu adam [nbc] ne yapmak istemis, nedir olayi, neye hizmet ediyor diyorsaniz, sunulari bi izleyin, 40 dakka ama bi izleyin. adam nelere dikkat ediyor olayi nedir, neyi amacliyor, biraz farkedeceksiniz. yok hala bayiyorsa, bayiyordur, gecin gidin, napalim. http://www.youtube.com/watch?v=rqbbhuv4ftg http://www.youtube.com/watch?v=in9tczrehzu
yıllar yıllar sonra bu filmi duyduğum zaman aklıma gelecek olan şudur: " cok guzel gercekten, sahane bir morg yapmis.. yani bizim de aletimiz guzel, sey ama.."
tek kelime ile kusursuz bir film. gerci normal sartlarda, koy yerinde, genc bir kiz, bir oda dolusu erkege cay servisi yapmaz ama o da filmin metaforlarindan birisi oldugu icin uzerinde durmaya gerek yok. eger kasaba kokenliyseniz, bir kasabada dogup buyuduyseniz, hele de anne ve babanizin isi sebebiyle kasabanin burokratik erkaniyla icli disliysaniz, cocuklugunuz ve gencliginiz; kaymakamlik koridorlarinda, bilmemne mudurlugu odalarinda; komiser naci gibi, savci bey gibi memurlarin, arap gibi odaci karakterlerinin, koy muhtarliklarinda muhtarlarin muhabbetlerini dinleyerek gecti ise.. sizin icin bir film degil, cocuklugunuzdan ve gencliginizden bir kesittir. filmdeki hemen hemen her karakter, gecmisinizden cikagelmis birer hayalettir. filmi izlerken, buyuksehirde buyumus arkadaslarimin hic birisinin, filmden benim kadar tad alamayacagini dusunerek uzuldum... filmi ne kadar begenmezse begenmesin, filmde anlatilan kasaba hayatini yasamis herkesin, kendisinden bir seyler bulacagini dusunuyorum..
sanırım zaman geçse de aklımdan gitmeyecek olan sahne, elmanın yuvarlanış sahnesi olacak. hayatımızda aynı anda değişimini farkettiğimiz sınırlı uyaran var. hepsini algılamak ise mümkün değil. zira milyonlarca değişim oluyor aynı zamanda. bütün o değişimleri farketme gibi bir durumumuz olmadığı için eleniyor o uyarıcılar, ilgimize göre. oradaki çoğu kişinin elmanın düşüp yuvarlanışı farketmediği gibi, çünkü o anda başka şeylerle ilgileniyor olması gibi. o elma benim hayatım için, ben bir şeylerle ilgilenirken kaçırdığım ayrıntıları temsil ediyor, algımın yetemediği... o nedenle hatrımda kalacak.
çok etkileyici sahneler var bu filmde; etkileyici olması için de özellikle üzerinde çalışılmış, ince hesaplanıp güzel çekilmiş sahneler. muhtarın kızının göründüğü sahne örneğin ya da fırtınanın arasında beliren ay ışığının heykellerin üzerine vurduğu sahne... nbc kasaba hayatından kopmayacak, kasaba hikâyelerini şehirlilere anlatmaktan vazgeçmeyecek galiba. aslında kendisine sormalı bunu, kırsaldan bu kadar beslenmesinin ardında ne gibi bir neden yatıyor? sonuçta sanat filmi olduğundan analizini yapmakta zorlanacağımız derinlikleri de gözden kaçırıyor olabiliriz, ama bence görüntüleriyle şahane bir film. öyküsünden ise herkes kendince bir çıkarımda bulunmuş; benim için doktorun hayatını dolduran hiçliktir bu filmi özetleyen, nitekim sonu da o getirmiş. “daha senaryo aşamasından beri biliyorum ki bu filmimin ticari potansiyeli daha düşük olacak. uzun, yavaş, gece, karanlık, erkekler dünyası, kadın yok, otopsi, şu bu. satışlar çok daha zor olacak. bir yandan da bütün bunlardan, gizli bir zevk aldığım da söylenebilir. piyasanın hesapçı ve sağlamcı zihniyetine bir meydan okuma isteği…” (nuri bilge ceylan, kurgu günlüğü, s.38) "nuri bilge ceylan, bir cerrah hassasiyetiyle ülkenin genelinde gördüğü sorunlara ilişkin analizlerine küçük bir parçadan başlıyor; kırıkkale’nin keskin ilçesinden. yönetmen, aldığı dokuyu, bir mikroskop olarak kullandığı kamerayla gözümüzün içine sokarak hal-i pür melalimizi bize gösteriyor. üstelik bu işlemi cinselliğin sığ sularına girmeden, laf kalabalığına dalmadan, dozu kaçmış mimiklere ve oyunculuklara prim vermeden, popülerliğin çukuruna düşmeden, izleyicinin beklentilerinden ziyade hayallerini/hikâyesini referans alarak, kısacası riske girerek yapıyor. elimize tutuşturduğu sonuç raporuyla durumumuzun vahametini, hastalıklarımızın çapını gösteriyor. biz de ilerleyen acılarımızın, kayıplarımızın arkasından doktor cemal gibi üzerimize sıçrayan kanla birlikte bakmakla yetiniyoruz şimdilik. bir zamanlar anadolu’da sırf bu nedenle tam bir panorama aslında. ceylan, hepimizin görmek istemeyeceği, ama karşılaşınca reddedemeyeceği gerçek hikâyemizle baş başa bırakıyor bizi." http://haksozhaber.net/…anlar-anadoluda-23527yy.htm
roman tadında, tablo gibi, muhteşem bir film. film kırsalda geçiyor ancak şehir yaşamına da ayna tutuyor. tek fark şehir yaşamında herşey daha süslü. temelde ilişkiler ağı aynı...
fazla iyi film. böyle gerçekçisini görmek zor. köhneleşmiş memur takımına neşter vurmuş. kahreden duyarsızlaşmamızı yüzümüzü yüzümüze vurmuş. iç anadolu coğrafyası her karede. sayfalarca yazılabilir hakkında. bok atan insanları çok normal karşılıyorum. film ortalama insan için pek bir şey sunmuyor.
şu muazzam filmi 2,5 saat çekeceğine 2 saat çekseydin de; birbirinden sağlam oyunculukları, daha doğalı nasıl olurdu hiç bilemediğim o diyalogları, arka arkaya gelen muhteşem kareleri içimiz şişe şişe değil de zevkten bayılarak izleseydik. uzatmayın arkadaş işte, nedir yani, ver detayı tamam anladık ama 10ar dakkada bir 5 dakka araba izlettirme bize yani. alnından öpülesi film yapmışsın, sahneleri oyunculukları filan geçtim de onlar nasıl güzel nüanslardı filan mesela, ama gözünü seviym yani 2,5 saat etmez be canım. böyle temposuz filmler 2 saati geçince ben sinirleniyorum. harika kareler dedik ama bir the tree of life da değilsin ki uzattıkça uzatasın -ki o bile 139 dakika-. bilemiyorum nuri'cim lütfen bunlara dikkat edelim.
bugün saat 19.00'da ve 11 şubat 2012 cumartesi günü saat 17.00'de istanbul modern'in sinema salonunda gösterimi var. izleyememiş olanlar, tekrar izlemek isteyenler, üçüncü-beşinci defa izlemek isteyenler için duyurulur.
başrolünde ışık var bu filmin. düştüğü her yer konu.
sokaktaki lastik yığını bile hala gözümün önündeyken, hangi detay diğerinden önemli, anlatılmaya değer ayırt etmek zor. her saniyesi bittiğinde bırakacağı tada hizmet ediyor sanki. --- spoiler --- katile onca sayıp söven savcının, "acaba tekrar bağlasak mı?" aşamasına gelmesi için iki dakika geçmesi yetiyor. koca iç organlarıyla vedalaşırken, eşinin çocuğuyla birlikte attığı her adım hayata doğru. öncesinde ne yaşandıysa önemsiz. kötü, katil, baba, adalet, vs. anladığımızı sandıklarımızın hepsi boş. --- spoiler ---
nuri bilge ceylan'ın, türk insanını en iyi özümsemiş adamlardan biri olduğunun en büyük kanıtı olan filmdir. karakterler öyle inandırıcı, aralarında geçen konuşmalar öyle gerçek, olayların akışı öyle doğal ki, filmin içine giriyor, olayları karakterlerle birlikte yaşıyorsunuz. --- spoiler --- doktor'la savcı'nın, doktor'un odasındaki konuşmaları, savcının sıkıntı içinde gerçeklerle yüzleşmesi, bir yandan sinirlenirken, bir yandan da içinde bir şeylerin yıkılması, aylardır kendini kandırdığının farkına varması gibi detayları son derece başarılı bir oyunculukla yansıtan taner birseli tek geçiyorum. - nerden çıkarıyosun bunları yav? ne antika adamsın sen! --- spoiler --- muhammet uzuner, yılmaz erdoğan, fırat tanış, ahmet mümtaz taylan ve küçük rolüne rağmen ercan kesal! hepsi hârika. teşekkürler nuri bilge ceylan.
sanattır. son dönem türk sinemasında genelde bilgi birikimi yüksek, tarz edindiği belli olan ve filmlerinde hayata dair (göze sokmadan) mesajlar veren yönetmen eksikliği hissediliyordu. ancak bu film sinemamız adına umut verdi bana. (dedemin insanları adlı filmin de bu hissi yaşattığını belirtmeden geçemeyeceğim.) nuri bilge ceylan sahneleri ince ince işlemiş ve atmosfer için uğraşmış. --- spoiler --- otopsi sırasındaki cesedin gösterilmeyişi ama organlar irdelenirken çıkan sesin sahnede fon müziği görevi görmesi, doktorun yüzüne bulaşan kanın anlam derinliği enfestir. --- spoiler ---
bilgisayarın açılışını beklediği sahne var ya doktorun... he işte bu film benim için o sahne. yani, "sıkıcı nedir?" sorusunun cevabı bir diğer nbc filmi. bir nbc filmini beğenebileceğime dair umudumu kaybettiğim filmdir bu. çürümüşlüğü yuvarlanan elma ile, suç kavramını sıçrayan kan ile, yani yavan metaforlar ile anlatmak sanırım sinema dili dedikleri. o dile yabancılıktan edebiyatı sevdiğim ölçüde keyif alıyorum. filmin sayesinde bozkırda ilerleyen kavisli yola doydum. arayışı veya hayatı yol göstererek, çürümeyi elma göstererek, yabancılaşmayı uzaklara baktırarak, hiyerarşiyi yoğurt muhabbetiyle anlatmak ve anlamak şahsıma ne kadar zavallıca geliyor anlatamam. bitsin istedim film. bit artık. bit yaaa... hala mı varoluşsal sıkıntılar, ne bitmek tükenmek bilmeyen bir kasaba sıkıntısıdır anlayamıyorum. hiç anlayamadım evet. ve anlayamayacağıma net bir şekilde kanaat getirdim. bugüne dek biraz umudum vardı, bu filmle bir nbc filmini beğenebilme umudumu yitirmiş bulunuyorum. yalnız sırf gece ışık sorununu çözebilmek için jandarmanın farını tutacağı bir hikaye kurgulamak çok güzelmiş yaa... fotoğraf kareleri, kavisler ve anlatacak derdin olmaması... hala varoluşsal sıkıntı, hala tutunamama, hala kasabalılık... hala öyküsüzlük.
tamam iyi film, güzel film, temiz iş ama kalkıp da şu filme türk sinema tarihinin en güzel filmi diyen arkadaşlar için bir kaç hatırlatma yapmakta fayda var gibi: (bkz: yavuz turgul) (bkz: ertem eğilmez) (bkz: atıf yılmaz)
filmin ilk başında kola kutusuyla rakı bardağını çakarken ikisinden de cam sesi gelmesi sanırım seslendirme ekibinin bir hatası.
o kadar samimi bir film ki bir çok sahnede söz almak istedim, muhabbete katılmak istedim özellikle muhtarın evindeki sofra sahnesi o kadar doğaldı ki sanki bir köy evinin içinde görünmez olmuşumda yemek yemelerini izliyorum hissine kapıldım.
bir kaşık bal yemek için bir ton dayak yemek demek bu filmi izleyip hayata dair çıkarımlarda bulunmak. bir kaşık balı bulmanın çok daha sanatsal ve sıkıcı olmayan, dayak yemeye gerek kalmayan yolları var. üzgünüm nuri bilge ceylan. benim gözümde sadece bir manzara fotoğrafçısı olarak kalacaksın.
film üzerine matarama su ko'nun ve roketatar ramazan'ın yazdıklarına özellikle dikkatinizi çekiyorum, bunların üzerine söyleyebileceğim yalnızca üç şey var: 1) çehov göndermeleri: savcı, otopsi, gecenin bir vakti çıkan hayaletler, köy evine buyur edilme, köy evinin kızları gibi motifler için, çehov'un "resmi görevde" öyküsü: http://www.classicreader.com/book/233/1/ doktorun "herşeyi bırakıp kalkıp gitme" diyalogu da şu öykünün sonundan geliyor olabilir: http://www.online-literature.com/…ton_chekhov/1293/ (bakmışken kendisi de taşra görevleri de yapmış olan bir doktor olan çehov'un suratına tekrar bir bakın -- oyuncu seçimi açısından.) 2) cemile'nin lamba ışığındaki yanağı: http://upload.wikimedia.org/…ges_de_la_tour_007.jpg 3) tarih ve hayatlarımız: dünyanın en eski uygarlık yolları arasında olan o yollardan binlerce yıldır kaç zenginin, fakirin, sağlamın, hastanın, ölünün, sivilin, askerin, dilencinin, imparatorun, galibin ve mağlubun geçtiğini, o çeşmelerin bazılarının kaç yıldır orada olduğunu hatırlamak için bazen bizim "stabilize" yolun hemen altında tam olarak örtülmemiş, mermer kırıntılarından oluşan roma yolunu görmek, yolun kıyısındaki bazı taşlara biraz daha dikkatli bakmak yetiyor. nuri bilge ceylan'ın bunu düşündürmesine, aktörlere yüz yıl sonra kendilerinden hiçbirşey kalmayacağını söyletmesine, kimsenin pek umurunda olmayan tarihi kalıntının üzerine şimşek çaktırmasına selam ediyorum.
abbas kiarostami'nin taste of cherry'si ve the wind will carry us'indan cikarilabilirligi var. bir seyi de kiyaslamasam iyi ya, bir suru sahne tanidik gelince aksini yapamadim.
her hukukçunun, polisin, doktorun, muhtarın, muhtar kızının, katilin, katile yardım edenin, maktülün, maktül yakınlarının, şoförün, jandarmanın, taşralının, köylünün, kırıkkalelinin, keskinlinin bu filmi izlemesi gerekli.
nuri bilge ceylan filmlerinde fenalık geçiren ben bu filmi izleyebilmişimdir.genel olarak diyalogsuz,jest ve mimiklerden ibaret ( en azından benim için) felsefik filmlerden pek sıkılan ben az hareket,az söz ve tüm karamsar görüntüsüne rağmen bu filmini hem sevmiş hem beğenmişimdir.gerçekten bir zamanlar anadolu da olan hatta hala devam eden süreçleri filme doğru bir şekilde yansıtmıştır. ben gibi nuri bilge ceylan fimlerinde sıkıntıdan patlayanlara izlemesi tavsiye olunur.
kamera arkasindan da tekrar farkettigim gibi taner birsel buyuk oyuncu.
--- spoiler --- gelir gelir.allah can sağlığı versin.elektrik de gelir su da gelir.euzubillahimineşeytanirracimbismillahirahmanirrahim... --- spoiler ---
çok beğendiğim filmdeki 2 hatayı da belirtmeden edemeyeceğim. 1. hata: filmin 1. dakikasında rakı kadehi ile kutu kola tokuşturulurken çıkan ses, 2 bardak tokuşuyormuş gibi çıkıyor 2. hata: filmin 32. dakikasında en önde giden araç komiserin olduğu şahin olaması gerekirken, araba içinden verilen görüntüde en önde savcının olduğu toros gözüküyor. bu kadar detaycı bir yönetmen acaba bilerek mi(nazar boncuğu) yaptı bu hataları diye düşünmeden edemiyor insan.
hukuk okumuş adam halayı o çekecek tabii demesi polisin o yüz ifadesi.. ve sair sahnelerde bi film değil de o top gibi ağacın arkasından olan biteni izliyormuşsun hissi veriyor. oyunculuklar mükemmel.
gecen hafta san francisco film society gosterimi sayesinde san francisco'da izleme firsati bulabildigimiz film. buradaki birkac arkadas ile izlemeye gittik ve hemen hemen hepimiz cok begendik. bu filmden once cogunluk ve a seperation filmlerini de izledigimizden son donemlerde hayatimizin hicbir doneminde olmadigi kadar arka arkaya iyi filmler izleme sansi buluyoruz. --- spoiler --- buyuk bir ihtimal ile bu dakikadan itibaren yazdiklarim arasinda filmi izlememis olanlarlar icin keyif kacirici unsurlar olabilir dolayisiyla uyarimi yaparak baslamak istiyorum film yorumlarima. film harkulade. oyunculuklar, hikaye, kurgu , vs herseyi ile bir butun guzel bir bir film olmus. turk sinema tarihi acisindan oenmli bir film oldugu cok acik ve nettir. film gece 11.30 da bitti, sonrasindan 2 saat kadar arkadaslar ile filmin elestirisini, bizde uyandirdigi izlenimleri, oyunculuklari, hikayeyi, hatta filmdeki hikayeleri, sembolleri, replikleri detayli bir sekilde tartismaya calistik. daha sonra eve gecenin ilerleyen saatlerinde geldigimde ise hemen internette film ile ilgili yorumlari okumaya basladim. aradigim filmin bizde biraktigina benzer etkileri baska insanlarda filmi izlerken tecrube etmis mi sorusunun cevabiydi. ne yazik ki su ana kadar genel yorumlar disinda cok detayli analizlere rastlayamadim. bu entry'i de bir bakima filmin bizde yarattigi etkileri sizinle paylasmak ve fikirlerinizi almak icin yaziyorum. oncelikli tartisma konularimizdan birisi filmdeki asil hikayenin savcinin hikayesi olduguydu. filmin basindan sonuna kadar devam eden ceset arayisi ve sonrasinin insanlarin dikkatini baska yone cekmek icin kullanilmis bir teknik olabileceginden supheleniyoruz. yani film bastan sonra dikkatlice izlenirse savcinin karisinin hikayesi film boyunca daha detayli cozulen , incelenen ana hikaye olabilir. bu bakimdan film boyunca izleyiciyi mesgul eden cesetin ana hikayenin bir destekleyicisi oldugu dusunulebilir. ozellikle beni rahatsiz eden diger bir konu doktor karakterinin her iki hikayede nasil bir rol oynadigi. ben filmin sonundaki turk sinema tarihinin en gercekci otopsi sahnesiyle birlikte doktorun da bu cinayette bir rol aldigini dusunmeye basladim. bastan itibaren katile davranisi, savcinin bahsettigi intihar vakkasi icin yaptigi psikolojik analizler, morg koridorunda maktulun esi ile uzun sure bakismasi, otopsi sirasinda ortaya cikan canli gomme olayinin ustunu ortmesi, yuzune maktulun kaninin sicramasi ve son olarak camdan maktulun esi ve cocugunun gidisini izlemesi doktorun bu cinayetteki rolu ile ilgili benim kafami kurcalayan detaylar. film ile ilgili tartistigimiz daha bircok detay vardi. tartisilmayacak gibi de degil zaten. mesela isik ve ses. bu iki kavram sinemada cok onemlidir ama bu film ozelinde bu kavramlarin iclerini ne kadar iyi bir sekilde dolduruldugunu gormekteyiz. filmi izledikten sonraki ilk tepkilerimden birisini hemen sizinle de paylasmak istiyorum, bu filmi lutfen iyi bir sinemada izleyiniz. sesler ve isik cok onemli bir yer kapliyor. hatta filmin bu kadar basarili olmasini ben cok buyuk bir oranda bu iki ogenin cok iyi bir sekilde kullanilmasina baglayabilirim. dikkatimizi ceken diger bir konu muhtar sahnesi. internetten baktigim kadariyla da bu konu hemen hemen herkesin cok dikkatini cekmis. sahne cok iyi bir sahneydi. cekimler, replikler cok basarili. gozlemler cok iyi yapilmis , anlatilamak istenen hersey cok net bir sekilde seyirciye ulastirilmis. yemek, yemek yeme tarzi, oturuslar, espriler, muhabbetler, dekor hersey yemekteki kuzu eti gibi on numaraydi. muhtar da rolunu hakkiyla oynamis. bir insana deseler ki bir filmde toplamda 3 dakika oynayacaksin ve repligin yok ama bir o kadar da filme damga vuracaksin kimse inanmaz herhalde. cansu demirci bu bahsettigimin bizzat ornegi. bakislar, yuzu, yuruyus, tavir , eda hersey ile cok iyi bir karakter filmde. nuri bilge ceylan saniyorum ne anlatmak istediyse herseyi aynen izleyiciye veriyor cansu demirci. kariyeri icin cok iyi bir firsat ve firsati da cok iyi degerlendirdi saniyorum. mekanlar o kadar karakteristik ki hersey ile anadolu'yu 3 saat boyunca yasadik. gun batimi, bozkir, dogan, toros marka otomobillerin anadolu'daki yeri, yagmurlu bir havada neset ertas kaseti dinlerken iki tarafi bozkir olan asfaltsiz bir yolda ilerleyen bir arabadaki 5 kisi, kirikkale'de geri donus sirasinda sahnelerin birinde gorulen askerlik subesi yazisi, kahvede yapilan muhabbet vs.... simdi bu yazdiklarimi yeniden okuyunca bu filmi begenmemek icin cilgin olmak gerektigini dusunmeye basladim. aslinda daha uzunca bir sure uzerine dusunmek istedigim bircok detay gizli filmde. ornegin doktorun genclik resimlerinin gosterilmesi gibi. o mesajdan ne almamiz gerektigini pek anlayamadik. ve daha bircok kucuk ama onemli detay. --- spoiler --- bu arada kapatmadan once kamera arkasinin da izlenmesi gerektigi kanaatindeyim. 80 dakika civari kamera arkasi goruntuleri de en az film kadar ilginc ve izlenmeye deger. nuri bilge ceylan yaptigi islerde surekli citayi yukari ceken bir yonetmen. turk sinemasi adina nuri bilge ceylan'in bir sans oldugunu dusunuyorum. o kadar bir birine benzeyen, siradan, zevksiz is arasinda bir zamanlar anadolu'da size iyi bir sinema keyfi yasatacaktir diyorum. izlenmesi gereken filmler listenizde kesinlikle olmali henuz izlemediyseniz.
(bkz: #27469423))
hemen herkesin filmin herhangi bi' sahnesinde kendini bulabileceği filmdir. güzeldir. gözümüzün içine sokmadan, hayata dair sosyal, kültürel, etik mesajları vermiştir. --- spoiler --- muhtar sahnesi ve otopsiyi yapan elemanın '' haa saymanla konuşmuşum haa öküzlen konuşmuşum'' demesi de ayrıca yardırmıştır. --- spoiler ---
malum kerberos dev zincirlerle bağlıdır ve bu köpeğin görevi yer altına giren ölülerin tekrar yeryüzüne çıkmalarını önlemektir. kerberos özellikle kapıların, eşiklerin ve sınırların bekçisi olmanın arketipi olmuştur. nbc'nin son filmi bir zamanlar anadolu'da maktulun gömüldüğü yerde bir köpek nöbet tutmaktadır ve tıpki kerbedos gibi cesedin dışarı çıkmasını engeller ve bir süre havlar. katil, köpekten (belki de cinayet bilgisinin açığa çıkmasından) korkar. adalet sağlayıcı komiser naci devreye girer, köpeği kovalar ve köpek kaçar. ilk karede mezarın başında ölünün yer yüzüne çıkmasını engelleyen köpek varken, ikinci karede yer yüzüne çıkmasından (cinayeti ispat etmek) sorumlu komiser naci hemen hemen birbirine çok benzeyen iki sahnede sırayla boy gösterirler. köpek kaçar gider ve kazı çalışmaları başlar. cesedin açığa çıkmasıyla birlikte köpek uzaktan tekrar havlamaya başlar. resim için; http://1.bp.blogspot.com/…4_8950966_441651306_n.jpg not : kerberos sadece beş kere yenilmiştir: (kaynak wikipedia) son görevi kerberos'u yakalamak olan herakles tarafından yakalanarak., müzik yeteneğini kullanan orpheus tarafından uyutularak, lethe ırmağındaki su yardımıyla hermes tarafından uyutularak, roma mitolojisinde, ilaçlı keklerle aineias tarafından uyutularak, yine bir roma masalında, ilaçlı keklerle psykhe tarafından uyutularak.
içinde hemen hemen hiç müzik olmayan, adamın olduğu yerde adam gibi bir film. --- spoiler --- bi’ vakte doğru hemen iniyoruz. kadrajımız eski, arabalar da öyle, misal tofaş şahin, anadol, böyle böyle tozlu yollarda ilerlerken bi’ de geyik çakalım demişler, o da, çok az duyduğumuz manda yoğurdu muhabbeti. köylüyek, ama o kadar da köylü değilek, bilemedik o muhabbeti pek. senarist goca köylü ellem. biliyo. manda yoğurdundan sonra arabanın içindeki kamera çekimleri ve renkler vasatın çok üstünde ve oldukça akıcı. hep beraber arabanın içindeyiz, hatta biz kaputtayız, rüya tayfayı dikizliyoruz. “ben buralara sık gelirim doktor. severim yani buraları. atlarım arabaya. cebime de doldururum mermileri. en az kırk-elli mermi. gelir burada hepsini yakarım. avı bulamazsam da direkt havaya… nasıl söyleyeyim; içim rahatlar. buralarda silahsız olmaz doktor. iyisi var, kötüsü var, bilemezsin. gerektiğinde sen de acımayacaksın, çakacaksın alnının ortasına. bizim buralarda böyle doktor, kendi göbeğini kendin kesmek mecburiyetinde kalıyorsun bir yerde. heğ, yoğk, ben kesemem arkadaş, diyorsan iki dak’kada alırlar çapını. nereden geldiğini şaşarsın. yok işte öyle, hem şöför mahalli olsun, hem cam kenarı olsun, hem de bedava. yemezler. maalesef hayvan terli!” sert, çok sert repliklerle karşı karşıyayız, hava hep karanlık, hiç güneş doğmayacak gibi. nasıl desek, bazı yönetmenlerin izlediği sinsice bir taktik yedirilmeye çalışılıyor izleyiciye. tabii bunu yapmak için kuşkusuz usta olmak lazım. bakalım filmin geneline göre nasıl cereyan edecek bu taktik. bu yavaştan, yani ağırdan ağırdan alıp rövaşatayı çakma taktiği. ağaçtan elmalar düşüyor, ısrarla izlettiriliyor, ama ısrarla, bir mesaj verilecek seyirciye ya da tırışkadan bir entellik var her karede. 54. dakikada tüm apaçilerin yüzünü güldüren bir muhabbet başlıyor: eşekçilik. eski ve karanlık bir meslek erbablığı. bu trajikomik olayın akabinde her yanı kolpa kokan bir muhtarla tanışıyoruz. kendisi ne olursa olsun, tavrı ve üslubu son derece itici. ye a ve şe a ka dememek işten bile değil. filmdeki onca karanlık yetmezmiş gibi bir de elektrikler gidiyor. lakin çay bardaklarının ortasında bir ışık geliyor ki sormayın, herkesler dumur. küçük bir karede “bazlama” geçiyor. anam yapar soğuk kış geceleri. elflerin peksimet dedikleri… filmdeki tüm lanet olası karakterlerin hepsi de bire bir işlenmiş, asker; asker, komutan; komutan, polis; polis, ne bir eksik ne bir fazla. reyting kaygısından dolayı senaryoda ceset torbası sıkıntısı yaşanıyor ve klasik türk battaniyesine sarılıyor çirkinim ceset. bütün karakterler doktora yükleniyor. tutunamayanlar’daki albay karakteri gibi hastalanıyor doktor. göz gözü görmüyor, bir yerden sonra zifiri karanlık. “herkes yaptığının cezasını çekiyor, çocuklarsa büyüklerin günahını.” komiser naci “hiçkimse durup dururken ölmez savcı bey, tıpta yok böyle bir şey” doktor cemal “zaten intiharların çoğu başka birini cezalandırmak için yapılmıyor mu savcı bey?” doktor cemal böyle acayip replikler var, daha da devamı gelecek diye bekliyorum filmi izlerken, fakat gelmiyor. autopsy technician şakir, adını yanlış tahmin etmiyorsam bu adam gayet başarılı bir illüzyon yapıyor küçük bir çocuğa, fakat çocuk gülmüyor bile. sonrasında hem savcıyı hem de doktoru darlıyor, kimse de demiyor ki aga bu nedir. her şey otopsi ve çocuk sesleriyle bitiyor. --- spoiler ---
bir zamanlara, bir editleme sart oldu, #27179106 böyle yazmistik ya yanlis anlasildi, üst perdeden meta boyuta gecerek tekrarlama yapalim, otopoesisin türkiye ustasi nbc diyor ki, veya demek istiyor ki, eger arama tarama sorusturma kovusturma bilistirme ekibi ceset aramaya giderken yaninda bir lagar götürmeyi akil edebilseydi, (insanlar, aslinda cok kolay olan seyleri bilerek zora sokarlar) ben de böyle bir film yapma zorunda kalmaz, sizler de yorum azabi cekmekten kurtulurdunuz, iste hem kendimi elestirdim, hem olanlari, hem de bakanlari ...
sanıyorum ki en kolay izlenen nuri bilge ceylan filmlerinden biri olmus. mayıs sıkıntısı yahut iklimler gibi hic degil. bir vakit cnbc-e'de lars von trier filmleri haftası mı ayı mı ne yapmıslardı ve ben evdekilere eziyet etmistim onların deyimiyle. bu filmi duyunca hatta dahi cok konusulunca yine aynı tepkiyi aldım aman gozunu seveyim yapma etme izlettirme gibi. huyum kururun; zorla izlettirdim. tipik sinema beklentilerini karsılamıyor diyebilir miyiz? yani soyle bir sey var; sinemaya ne icin vakit ayırılır? sekiz yasında bir cocuga anlatır gibi yazıyorum simdiden affola. a : ) ben sinema icin bir sanat dalı diyorum, ruhuma iyi geliyor diyorsak, tamam. b : ) benim icin sinema guzel vakit gecirmek beni eglendirsin, vakit ayrıdıgıma degsin, izlerken neler neler olabiliyor vay anasını diyeceksek; tamam degil. asıl bir de soyle bir sey daha var; begenmeyene sizin sinema zevkiniz recep ivedik'ten ibaret demek, siz ne anlarsınız demek filan bunlar hos isler degil diyeyim. hala filme donecegim insallah bu arada, tamam donelim bakalım; --- spoiler --- gercek. film gercek. oyle bir film, su gibi akıp gidiyor. goruntuler muhtesem. bildigin sonbahar kısa yakın sonbahar, agaclar, iklim, toprak, kasaba. karekare. oyunculuk keza bir o kadar iyi. bana kalırsa filmi savcı ve doktor kotarmıs. zira muhtar, arap, naci gibi karakterler kolay islenecek karakterler gibi geldi bana. yani karakter musait islemeye. fakat savcının mimikler oyle mi a dostlar? hikayede saglam hikaye. kurgu da guzel keza. muhtarın kızının cay servisi haric goze batan bir sey yok. en sevdigim kısmı, doktorun otopsi sırasında pencereden cocuga bakıp soluk borusundaki topragı gozardı ettigi kısım oldu. bunu ozellikle belirtmeliyim. cunku cocuk; babası olse de cocuk, olmese de cocuk. adam gibi adam da herhalukarda adam gibi adam iste. --- spoiler --- velhasılı kelam, bir zamanlar anadolu'da guzide bir filmdir efenim.
silah sesiyle kieslowski'nin trois couleurs bleusuna gönderme yaptığını düşündüğüm film
--- spoiler --- "neticede olan çocuklara oluyor doktor.. herkes yaptığının cezasını çekiyor, çocuklarsa büyüklerin günahını.." edit: bir de savcının dolu gözlerle doktora dönüp "kadınlar bazen çok acımasız olabiliyor doktor ya.. valla, çok.." dediği sahne var ki, efsane ötesidir. --- spoiler ---
sevgili adayınız ile birlikte izlemeyin. sakın...
kamer arkası görüntüler şu linklerden izlenebilir: part 1: http://www.youtube.com/watch?v=rqbbhuv4ftg part 2: http://www.youtube.com/watch?v=in9tczrehzu part 3: http://www.youtube.com/watch?v=n2yx3y8kkgw part 4: http://www.youtube.com/watch?v=g8phhkhm8qc şu ana kadar izlediğim en uzun kamera arkalarından biri olduğunu söyleyebilirim. zaten izlerken kamera arkası değil de başka bir film izliyormuş hissine kapılıyorsunuz. her sinema severin izlemesini öneririm, oldukça öğretici. taner birsel ve yılmaz erdoğan başta olmak üzere oyuncuların nuri bilge ceylan hakkındaki fikirleri de dikkat çekici.
otopsi sahnesinin kamera arkasinda gorunen sakir'in saymana sovdugu bolumde kufurler var, baldiz'a sarkma lafi vs, sonradan cikarilmis, cok da guzel olmus. aletlerin yetersizliginden yakinirkenki gulduren naifligi ile uyum ve devam korunmus, daha da guclu trajikomik bir havada harika bir oyun olmus. (bkz: şakir reyiz)
--- spoiler --- doktorun savcının eşinin intihar sebebini insanın onu sevenleri cezalandırması olarak açıkladığı sahnenin benzeri anna karenina'nın ölümü düşünerek vronski'yi cezalandırmak istemesine benzer. ...hiçbirine gereksinimi yoktu. istediği tek şey vronski'yi cezalandırmaktı. ...övüneceği bir şey kalmadı. övünemiyor artık, utanıyor. alabileceği her şeyi aldı benden. artık gerekli değilim ona. bıktı benden. onursuzca davranıyor bana karşı...sevmesine seviyor beni, ama nasıl? hiçbir şeyin tadı kalmadı artık...ruhunun derinliklerinde sevinecektir ayrıldığımıza. ...saçma bir kıskançlığımın olduğunu bende söylüyordum kendime. ama doğru değildir bu. kıskançlık değil benimki. istediğimi bulamamanın verdiği bir bunalım... vs vs. evet filmde savcı karısını aldatmıştır, bunu kendi ağzından der, fakat savcının karısını aldatması ile başlayan ve eşini intihara sürükleyen süreç anna karenina'nın kendisini vronski'ye beğendiremediği kanısına vardığı sürece benzer. anna nasıl ki gittikçe umutsuzluğa düşmüş ve kendini vronski'den olan çocuğunun annesi olmaktan ziyade vronski'nin sevgilisi olmayı istemiş ise savcının eşi de benzer şeyi arzulamış olabilir. ya da biz izleyiciler fazla anlam yüklemeye çalışıyoruz. --- spoiler ---
mart ayi icinde blu-ray'i olarak piyasaya surulecek film.
klasik kara film mevzuuna aynanın arkasından bakan nbc filmi. söyle anlatayim; misal öğrencilerim olsa, yönetmenlik nedir, sinemada dil nedir hocam deseler; evvela bi çifte tazminatı izleyin, sonra gidin üçüncü sayfa'yı seyredin, sonra gidin bir zamanlar anadolu'da yı seyredin. nihayetinde a4 olur, word olur bilemem gördüklerinizi yazın. sinemada dil de, yönetmenlik de o yazdıklarınızın içindedir derim. artanları da zeki demirkubuz vs nuri bilge ceylan başlığına yazabilirsiniz kuzularım diye de eklerim.
her bir sahnesi icin harcanilan emegin, alin terinin kamera arkasini izlerken farkina vardigim filmdir. ikinci defa izledigimde nuri bilge ceylan filmlerinin neden böyle basarili oldugunu anladim. her bir sahne ayri bir fotograf bambaska bir üslup iceriyor.
--- spoiler --- derenin içinde yuvarlanan elma sahnesi ile baştan adamın amına koyan nbc şaheseri. elma dalından kopar dereye düşer suyun içinde yuvarlanarak sürüklenir ve diğer elmaların yanında durarak çürümeyi bekler tıpkı bizler gibi dalımızdan düşüp zaman içinde yuvarlana yuvarlana sürükleniyoruz bir uçtan uca ve sonumuz diğer insanların gittiği yer. bedenimiz zaman içinde çürüyüp gidiyor işte. bu film için diyecek tek sözüm var; nuri bilge ceylan sen insan değilsin? ayakta alkışlıyorum tüm ekibini. --- spoiler ---
cem sancar filmi farklı bir açıdan değerlendirmiş; --- spoiler --- bir zamanlar anadolu'da: affet beni avrupa! "bir zamanlar anadolu'da"yı seyrettim sonunda! karanlık kasvetli bir anadolu. sıkılmış, kederli insanlar. herkesin ya çocuğu özürlü, ya karısı intihar etmiş, ya birileri canlı canlı gömülmüş. suratlar bir karış, gülüşler mutlaka psikozlu. köy muhtarı müslüman amca morg istiyor, kasabalı otopsici elektrikli testere istiyor, filmin son yarım saati şakur şukur bağırsak kalp beyin çıkarmayla geçiyor. beyoğlu haritası altındaki şehir kırgını doktor ile birlikte mezarlık resmi tamamlanıyor. anadoluyu sevmeyen, insanından iğrenen -böyle muhtara böyle güzel kız- , kasaba halkının delirdiğini söyleyen eski kafalı bir film. bu toprakları ölüm kültürüyle morgla özdeşleştiriyor. dağlardaki heykellerden, yani eski kadim kültürlerden korkan, önemsemeyen -işerken ödü patlayan- egitimli insan fotoğrafıyla nasıl da kör olduğumuz gözümüze sokuluyor... böylece avrupalının görmek istediği bir türkiye'yi -tam da tehlikeli bir şekilde kör topal da olsa yükselirken- onlara göstererek teskin ediyor, alkış ve ödül topluyor. ve batılının gözünde "hah işte şu karanlık, gerici, cahil, tarihöncesi ve dindar -ki burada hayatın dini değil bir tür ölüm dinine gönderme yapılıyor- ülkenin gerçek yüzü, biz biliyorduk zaten" dedirtiyor. bir de üstüne filmdeki tek ışıklı güzellik - çamaşır toplarken ancak saçını açabilen ve baskı altında olduğu pek belli olan- kızlar olunca resim tamamlanıyor ve böylece medeniyetsizliğimizin rezaleti "çağdaş" orgazmları en tepeye çıkarıyor. nuri bilge ceylan, "bir zamanlar anadolu'da"da buraya düşman, yabancı, sıkıntılı bir "turist aydın" kafasında, kolonyalist bir ruh halinde. oryantalist, sözde nihilist, evropaperest bir yanılsama... yazık, ki çok yazık... --- spoiler --- http://www.arizadayiz.biz/haber.php?id=154
final soundtrack i tüyleri diken diken eden otopsi sesleri olan güzel film.
w eugene smith'in "bir kasaba doktoru" adlı serisinden bir kareyle doktor cemal'i aynı kadrajda buluşturan bu sahne(kare için) nuri bilge ceylan'ın fotoğrafa olan merakının yanında doktor cemal ile de bir akrabalık bağı barındırıyor. kasaba doktoru fotoğraf serisinin meslek aşığı idealist doktorunu görünce doktor cemal için bunun bir rol model olduğunu düşünebiliriz. fakat serinin o idealist doktorunun yerine doktor cemal olaylara karşı hep mesafeli ve uzak duruyor. bu noktada ise kafka'nın ünlü kısa öyküsü "bir köy hekimi" devreye giriyor. kafka'nın öyküsünde doktor, hizmetçisi rosa'dan ödünç bir at bulmasını ister ve ödünç at bulunamaz. doktor, boş sandığı ahıra gittiğinde iki at ve tanımadığı bir adamla karşılaşır. doktor acilen hastaya gitmek zorundadır ve rosa'yı adamla başbaşa bırakmak zorunda kalır. hastaya gittiğinde hastanın umutsuz bir durumda olduğunu görür ve rosa'yı yalnız bıraktığına dair bir pişmanlık yaşayarak doğru yapıp yapmadığının iç muhasebesini yapar. doktor cemal'de son otopsi sahnesinden önce maktulün eşi ve çocuğunu süzdüğü sahneden sonra otopsi odasında tıpkı kafka'nın kasaba doktorunun rosa için düştüğü vicdani muhasebeye o da maktülün eşi için düşüyor. belki maktülün eşinin çektiği acıları azaltabilme adına zaten artık bir ölü olduğundan (umutsuz bir vaka) dolayı maktülün nasıl öldüğüyle ilgilenmiyor. "bir kasaba doktoru" idealini masasının yanıbaşındaki fotoğraf karesine hapsediyor...
bu film bir tek "akpartimize karşı karalama kampanyası" denilerek eleştirilmemişti. o da dendi tam oldu. ah bir de tekdüze film eleştirileri yazmadan önce izlediğini anlayacak kalibreye ulaşsanız ne güzel olacak.
sinemada izlenilmediğine pişman olunacak derecede güzel görüntülerle dolu nbc filmi. --- spoiler --- filmin uzun olması bizi içinden hiç çıkmak istemediğimiz bir hikâyenin içinde bulmamıza neden oluyor. zihninizi bulandırmadan, anadolu'da bir zamanlar böyle olmuş böyle bir yaşanmışlığı dinler gibi izliyorsunuz filmi, gece oluyorsunuz, arıyorsunuz, bulamıyorsunuz. pişmanlık duygusunu iliklerinize kadar hissettiriyor yine taner birsel çok güzel kotarıyor rolünü. yılmaz erdoğan filme çok yakışmış, doktor deseniz bakışları yetiyor yalnızlığı gidemeyecek yeri olmadan sıkışıp kalmışlığı, film sonrası nuri bilge'ye keşke yalnız bu film için sevseydim seni diyoruz. * --- spoiler ---
resim için; nbc her ne kadar bir zamanlar anadolu'yla dışına çıkmış gibi gözüksede "minimal" bir dille filmlerini tasarlayan bir yönetmen. hiçbir kolaycılığa kaçmayan, gereksiz herhangi bir görüntü ya da dialoğun bulunmadığı, ucuz numaralara bulaşmayan bir sinema dili bu. bir zamanlar anadolu'da yönetmenin kalabalık bir ekiple çalıştığı hem de bütçesinin büyüklüğünü göz önünde bulundursak bile yine o minimal tarzından hiçbir şey kaybetmiyor. film boyunca "kokan" bişelere dair yapılan dialoglar her izleyenin dikkatini çekmiştir. bresson'un o ünlü mottosunu*** akıllara getiren filme yapılan bu eklenti filmin tamamı içinde önemli bir yer ediniyor. arabaya doluşmuş bir grup insanın hikayesine odaklanan filmde hatırlanıldığı üzere en gözümüze çarpan şey aralarındaki güç ilişkisiydi. herkes bulunduğu konum kadar dilini dönderiyordu. işte birbirinden hoşlanmayan fakat bu işi yapmak zorunda olan bu bir araba dolusu insanın ilişkilerini en iyi şekilde anlatan şey "kokmak" durumu oluyor. filme harika bir şekilde serpiştirilen "arabada manda yoğurdu" "muhtarın evinde kuzu eti" ve yine "muhtarın evinde ölünün kokması" dialogları cinayeti çözümlemeye çalışan bir grup insanın güç hiyerarşisi oyununda hem kara bir mizah yaratıyor, hem de bu güç hiyerarşisi oyununun tanımlamasını yapıyor... ***"güzel kareler ya da güzel görüntüler değil; gerekli görüntüler, gerekli kareler."
ne anlattigi icin (bkz: küçük kentlerdeki kokuşmuş merkez sağ atmosferi)
yüzlerin, gözlerin üzerine o metinleri, düşünceleri yansıtsa nbc; pek rahatlıkla bi vidyohenstelasyon işi olur bu film. uzun ama bir anlık.
aşağıdaki incelemeye konu olmuş başyapıt. http://kusurbenimimzamdir.blogspot.com/…doluda.html
sözlükçülerin blogspot adresleri gibi harika süper sitelere konu olmuş başyapıt.
cok iyi bir nuri bilge ceylan filmi daha diyerek izlemenizi tavsiye edecegim film. oncelikle hikaye, basit, yalin, insani. senaryo cok gercekci, diyaloglar gercek, samimi, zaten filmi ozel kilan durum da bence tam olarak bu. cok sey soyluyor ama bunu yapmaya calistigini ancak sezebilirsin, oyle kor goze parmak degil, ince, derin. yonetmen zaten sanatini konusturmus, planlar, sahneler ozenli, basit ve yine dogal. oyunculuklar ise tam usta isi, muhammet uzuner, taner birsel, ahmet mumtaz taylan,yilmaz erdogan ve firat tanis resmen dokturuyor ve bunu yaparken hic de efor sarfedermis gibi durmuyorlar, sanki kendilerini oynuyorlar. sadece onlar degil butun oyuncular sanki gercek hayatlarini oynayan amator oyuncular gibi, dogallik ve samimiyet us duzey. usta yonetmen ve usta oyuncularin usta isi filmi diye ozetlemek istiyorum, mutlaka izlensin, izletilsin.
nuri bilge ceylan'ın bugüne kadar izlediğim filmleri arasında en sevdiğim filmidir. hatta sevmemeye odaklanmışken. bu kez o fotoğraf gibi kareler, o her zamankinden çok diyaloglar ve yer yer espriler öyle hoşuma gitti ki. ödüllere halen doymuyor. ve hak ediyor.
sanırım kendi açımdan şu ana kadar izlediğim en iyi türk filmi budur. türk yabancı ne varsa izlediğim filmlerden birisi olduğu kesin hali hazırda. gerçi ben üç maymun'u izledikten sonra veya herhangi bi' reha erdem, zeki demirkubuz filmi izledikten sonra da aynı şeyleri söylüyorum genelde de; her seferinde ben daha iyisini yapana kadar en iyisi bu diyor adamlar. bu çeşit bi' sıralama yapmak hoşuma gitmese de bazen filmin kendi açımdan ne anlam ifade ettiğini anlatmak için de söylenmesi gerekiyor işte. ne kadar gerçek bi' yapım olduğunu anlatamıyorum. film hakkında bırakın konuşmayı kritize edecek kelimeler ve üzerinde fikir beyan edecek akıl ben de henüz yok. ben daha o kadar evrimleşmedim. sadece şunu söylemek istiyorum ki, katıksız bi' gerçek ve ömrüm anadolu'da filmin çekildiği topraklarda yaşamış ve büyümüş birisi olarak anlatmaya ve resmetmeye kalksam ceylan'ın yaptığını; ı-ıh, tek kelime çıkmaz. verdiği hissin, sunduğu çırılçıplak hakikatin, köyün, karanlıktaki aydınlığın, rüzgarın, sabahın ayazının ve vicdan muhasebesinin binde birini asla veremezdim ve veremem de. bu kadar mükemmel bi' yapım. her seferinde binlerce sayfa yazılmış bi' roman gibi. yaşar kemaller, dostoyevskiler ve nicelerinin içinde bulunduğu; yazarlardan, öykülerinden, hikayelerinden birer parça barındıran yapıtlar. bu sene bi' codayi-i nadir ez simin bi' de bir zamanlar anadolu'da. anlatamıyorum.
disarida baskin ve öfkeli biri olan komserin dominant olan karisindan her an azar yemeye mahkum olmasi, ceset kazisina gidilen yerde arap karakterinin bir arsada kavun toplayıp cesedin bırakıldıgı araba bagajına kavunlari stoklamasi,(insan hayatının ya da ölümünün bu kadar basit karsilanmasi ve umursanmamasi,tipik türk insanının yansımaları) cebelleziye her an uygun sözde dindar bir köy muhtari. elektiriklerin kesilmesiyle besmeleye baslamasi, cikarları icin gösterdigi asırı hürmetkar tavır. esinin ölümden sorumlu olduguyla yüzlesemeyen bir savcı. duyguları kısırlasmis bir adam. hayatı biraz da dalgaya almış gibi. bir de doktor var tabi. tasraya düşmüş iyi bir gözlemci. bakıslarında gizemle karısık bir hüzün duygusu var. farklı tipolojilere sahip adamların kimlik kartıni cikarmis nbc. diger filmlerinde bunları çozumlemek icin ugrasan seyirci bu filmde oldugu gibi görmüs. bunun için güzel demek, oldukca sıradan olur.
son yıllarda izlediğim en iyi nure bilge ceylan filmi. ercan kesal için ayrıca bir parantez açmak gerek. sanırım kendisi geçtiğimiz seçimlerde ceceli köyü muhtarlığına adaylığını koymuş, kazanmış ve bu görevi yürütmektedir. yoksa bu oyunculuğun farklı bir izahı pek mümkün gözükmüyor. http://www.youtube.com/watch?v=nguq7n-ds-c
çok uzun bir değerlendirme filme dair. ilgililer zevkle okuyacaktır. http://mutlaktoz.wordpress.com/…zamanlar-anadoluda/
tek kelime ile : " harikulade" bir film. oyunculuklar, hikaye, kurgu.. bir filmi film yapan ne varsa ustaca kullanilmis. izledigim ilk nbc filmi oldugundan gerek bazi sahneler bana asiri duragan ve uzun geldi. ama hikayeden asla kopmuyorsunuz ve iki bucuk saatin nasil gectigini anlayamiyorsunuz.
yarın bir gün uluslararsı arena' da* bir sanat tartışması olsa, böyle sinema üzerine falan. "bizim de memlektin nbc' si var" deyip bu filmi önlerine gururla koyarım. nbc olgunluk çağı şaheseri.
filmi seyrettik ve bir kenara yazdık. fakat akabinde film kapıda tekrar belirdi. siparişi getiren pizzacı çocuğa kulak verdim; -abi kayısı kalmamış şeftalili getirdim. -tamam mühim değil bu saatte bu kadar olur, -kayısıyı içen şeftaliyi de içer dedim.. -iyi demişsin.. ayağına sağlık. -afiyet olsun
görsel olarak tam bir şölen.
--- spoiler --- savcı ve beraberindeki polisler, zanlıyı da yanlarına alarak birlikte muhtara dinlenmeye giderler, yemeğe otururlar, hızlı hızlı yemek yerken bir yandan da sohbet ederler... muhtar: şükür allah'a benim uşakların durumu iyi. yani allah'a şükür yetiştirdim, büyüttüm gönderdim. büyük oğlan şimdi kırıkkale mke'de onun durumu iyi, iki torunum var ondan. ortancası da polis çanakkale'de. onun küçüğü kızı da astsubaya verdik onu. savcı: iyi iyi polis: iyi bak bizdenmiş senin ortanca. muhtar: çocukların durumu iyi çok şükür. fakat köylünün durumu iyi değil. polis: bu senin kaçıncı dönem muhtar? muhtar: bu sene kısmetse üçüncü döneme seçimlere hazırlanıyoruz bakalım. savcı: maşallah muhtar: bu sefer niyetimiz hiç yoktu allah var savcı: senin oğlan var mı? muhtar: oğlan derken yanımızda mı? savcı: senin oğlan var mı? muhtar: !?!?!?! --- spoiler ---
nuri bilge'nin farklı bir tür(gerilim) denediği bir film. başarılı. otopsi sahnesi old boy'daki canlı ahtapot yeme sahnesi gibi mide kaldırıcı olsa da haneke gibi huzursuz edici bir film. nuri bilge filmleri içinde stady cam'in en çok kullanıldığı film de denebilir. üç maymun'un aksine filmin renkleriyle oynanmamış. yine bir psikolojik derinliği var, özellikle savcının iç hesaplaşması. yaklaşık %75'inin gece çekimi olması ve kışın çekilmesi dikkat çekici. iklimler'den itibaren nuri bilge filmlerindeki senaryonun giderek öne çıktığı filmdir. ayrıca sözlüğün dikkatini çekmiş bir film. uzak, mayıs sıkıntısı, kasaba, üç maymun ve iklimler'e nazaran daha çok entry girilmesi de filme olan ilgiyi göstermekte. popüler oyuncuların filmde rol almasından kaynaklandığından olsa gerek. sözlük abuk subuk insanlara destek çıkacağına nuri bilge gibi değerlere dikkat çekmesi de sevindirici.
film hakkinda dusuncelerim: http://gece1.blogspot.com/…-zamanlar-anadoluda.html
guardian şöyle bir eleştiri getirmiş; --- spoiler --- "film( bir zamanlar anadolu'da ) boyunca polislerin ne tür yoğurt sevdiğini,kasaba doktorunun rus şiirinden hoşlandığını falan öğreniyoruz ama kimin, kime,neyi,neden yaptığını öğrenemiyoruz." --- spoiler --- yorumumu bu eleştiri üzerine yapıyorum --- spoiler --- tekrar izledim filmi daha önce kendimi vererek izleyememiştim. eleştiriyi de tekrar okudum ve çok salakça buldum. gerek filmin akışı, gerek yönetmenin tarzı sonuçlarla ilgilenmiyor. izlerken cinayetin sebebini hiç merak etmedim. az buçuk zaten veriyor sebebini ama ben o sırada cinayeti düşünmekten öte kazma, kürekçilerin hayatına, morg görevlisinin hayatına, babası ölen çocuğun tüm çocukluğuyla hastaneden çıktıktan sonra okuldan atılan topa vuruşuna, öncesinde bizler böylesi bir durumda açlık nedir bilmezken onun saf insaniyetle kahvaltı etmesine, doktorun eski kent hayatı ile geride kimsesi kalmaması sonucu kaçıp sıkıştığı bu taşra kasabasındaki çaresizliğine, savcının pişmanlığına, polisin engelli çocuğuna ve karısıyla problemlerine, jandarma erlerinin kaç şafağı kaldığına, muhtarın anadolu kokan kurnazlığına ve güzel kızının bu taraftan bakınca karanlık görünen hayatına, erkekler için güzel bir kadının ne kadar önemli bir detay olduğuna, sigaranın ciddi bir sosyalleşme ve teskin edici özelliğine, anadolu bozkırının bitmek bilmeyen, boğucu sakinliğine, rüzgarın ve karanlığın koyuluğuna, katilin aldığı alkolün miktarına, ölünün karısının suçluluğuna, savcı katibinin iş azmine, doktorun patavatsızlık sınırına çok yakın safça realistliğine, diğer şüphelinin kola istemesinde ve muhtarının kızının çay yerine ona kola vermesindeki naifliğe o kadar daldımki sebepleri değil de bir sosyoloji belgeseli izledim. bakıldığında gıpta edilen bazı meslek gruplarının aslında ne kadar da göründüğünden uzak, kendi hayatımın ne kadar da şanslı, tahsilin ve makamın mutluluğun anahtarı olmayışı ve allah'ın unuttuğu köydeki muhtarın aslında tüm hikayenin en mutlu adamı olmasına o kadar kapıldımki cinayeti unuttum. anadolu o kadar açık seçik anlatılmışki ürperten, irite eden, boğan, sıkan, güldüren ve acıyla o kadar harman ve alışık olan yüzüne tutuldum. başka bir coğrafyada bir cesedin yarattığı travmanın ne kadar da sıradanlaşabildiğini, savcı, doktor, morg görevlisi, polis gibilerin başkalarının acısına o kadar alıştıkları için kendi acılarını göremez hale geldiklerini gördüm. güneşini değil anadolunun en karanlık gecesini gördüm. guardian editörü kusura bakmasın ama mümkünse yaşadım demesin bunca acıyla hemhal olan bir coğrafyanın kadimliğini çok güzel yansıtmış film. --- spoiler --- gerçi nuri bilge ceylan da cevap vermiş --- spoiler --- "filmin öfkelendirici olabileceğini biliyorum.hollywood'un problemi seyircinin cevapları bir hap gibi almayı beklemesi. sadece kimin ne yaptığını değil, nasıl ve neden yaptığını da bilmek istiyorlar.gerçek hayat böyle değil. en yakın arkadaşımızın bile ne düşündüğünü bilemeyiz.filmlerde gerçek hayattan fazla her şeyin açık olmasını istiyoruz.ama bu sinemanın yalan olduğu anlamına gelir.ben bu şekilde sinema yapamam." --- spoiler --- ayrıca (bkz: neşet ertaş)
yeni izledigim ve keske sinemada izleseymisim dedigim filmdir. bozkirlarin farlar altindaki dansiyla olsun kucuk elmanin yuvarlanmasiyla olsun tam bir rus oykusu olmustur. chekhov ve turgenev okuyanlar bilirler bu hissi. bir yalnizlik ve bir acimasizliktir hayat rusya'da; keza bozkirda da. kasaba filmiyle aramiz acilmisti. bununla tekrar kendine ve eserlerine bagladi. gercekten teknigini oturtmus durumda. eski filmleriyle karsilastirildiginda cok daha akici ve bu da yonetmenin kendini gelistirdiginin isareti, bu filmde hikayesiyle, karakterleriyle duygulari anliyorsunuz. kucuk kucuk hikayeler. chekhov'unkiler gibi adeta. bazilari bir yere varmiyor bazilari da variyor. son zamanlarda cikan en guzel filmlerden. yanarim da yanarim, sinemada izleyemedigime yanarim. ps. bir de okuyunca gordum. niye doktor cigerdeki tozu yazdirmamis diye. benim aciklamam, adamin ailesine acidigi icin. bir de canli canli gomduklerini duysalar yikilirlardi gibime geliyor. aslinda guzel tarafi da bu. aynen gercek hayattaki gibi hicbir zaman bunu su sebepten kesinlikle yapmistir diyemiyorsunuz.
büyük bir kuşkuyla izlemeye başladığım; ancak hayran olarak ağzım açık tamamlayabildiğim filmdir. bu film hakkında özellikle belirtilmesi gereken bir şey varsa o da muhteşem oyunculuklardır. filmin afişine bakıp, isim isim incelediğinizde bu durum sizi şaşırtmaz. taner birsel, yılmaz erdoğan, ahmet mümtaz taylan gibi isimler zaten iyi oyuncular olarak bilinir. ancak bu filmdeki oyunculuklarda açıkça nuri bilge ceylan izleri görülmekte.
filmde olmayan ama filmi bütünüyle kateden şey kadındır. savcının aldattığı karısı, doktorun boşandığı karısı, polisin hayatın en zor işini sırtına yükleyip kaçtığı karısı, arap ali'nin köyünden çekindiği karısı, cinayetin sebebi kadın vs. sonuncusu hariç bunların hiçbirini filmde görmeyiz ama bunların hepsi karakterlerin tüm davranışını şekillendirmiştir. polisin hayata dair boş vermişliği, arap ali'nin hayata yönelik hıncı, doktorun terk edilmişliği ve savcının her şeyi kitabına göre yapan karakteri hep bu kadınların bunlarda bıraktığı izlerdir. fakat filmin ortasında köyde karşılaşılan muhtarın kızı karakterleri birbirine bağlar. hepsi kendi başına bağımsız gibi duran, doktor, savcı ve katil bu kızda kesişirler. katil itiraf eder ve rahatlar, savcı suçsuzluk zırhı olan mantığını bir kenara bırakır, doktor ise yaşama tutunmayı başarır. (kadın sadece güzel değildir, elemana kola verecek kadar muazzamdır da) bir de elma var elbet, cennetten düşer ama hayatın bir yerinde takılı kalır.
koskoca filmden aklimda en cok doktorun odasina girip cikan yasli kaldi. aklima geldikce o manasizliga gulerim.
öncelikle sabır isteyen bir filmdir. fotoğraf sergisi tadında çekimleriyle beni ekrana kitlemiştir resmen. izlemeden önce abartıldığını düşünmeme rağmen, izledikten sonra fikrim tamamen değişmiştir. sahneleri şahane, konusu güzel, izleyenin doldurma becerisine bırakılmış bir çok boşlukla kafa açan bir filmdir ayrıca.
filmin en bomba sahnesi, yilmaz erdogan'in tarladiki köpegi tasla kovaladigi sahnedir*. baska kimse o sahneyi o sekilde oynayamazdi.
bir zamanlar anadolu'da yaşayanların o bozkır kokusunu aldığı film. http://yazarcemiyeti.wordpress.com/…oluda-miydiniz/
"on yıl var ayrıyım kınadağı'ndan baba ocağından yar kucağından bir çiçek dermeden sevgi bağından huduttan hududa atılmışım ben" maraşlı şeyhoğlu satılmış *** ''adam gitmiş köyden, var on yıl gelmemiş...'' ceceli köyü muhtarı
çevremde ağız birliği etmişçesine 'ayy çok yavaş, amma da uzatmış" deyu bıdı bıdı yapan güruha aldırış etmeden -iyiki de etmeden izlediğim şahane film. bol aksiyonlu, mesajı gözünün içine soka soka veren amerikan yapımlarına alışan bünyeler, filme burun kıvırırken neler kaçırdıklarını bir bilseler: dibine kadar gerçek bir hikaye; hüzün, bıkkınlık, keder, zayıflık, öfke, bezginlik gibi duyguları yansıtan değil birebir yaşayan oyuncular, ajite etmeyen fakat insanın içini acıtan ayrıntılar. kısaca kahramanların değil sıradan hayatların senin, benim, onun hikayesi...
(bkz: memleketimden insan manzaraları)
çok sakin, mülayim bir halde seyreden film. ama asla sizi sıkmıyor. her bir sahnede, sade bir halde insanların hayatını anlatıyor. çoğu insanın hayatında basit bir gün gibi görülen zaman aralığını size altın tepside sunuyor. benim favori sahnem finalde, kocası otopside masada yatarken, kadının ve çocuğunun 'şimdi ne yapacağız' diyen hallerinin sessizce anlatıldığı bölümdür. tavsiye ederim kesinlikle izleyin.
londra'da haftanın filmi. bu kente yıllar önce fotoğraf çekmeye gelen genç adam ardında her şeyi bırakmış garsonluk yapıyordu. bugün başyapıtına ait afişler sırtında beş yıldızla aynı kentin duvarlarını süslüyorsa, bunu o gencin yuvarlandığı çukuru tam zamanında sezebilmesine borçluyuz. sayın nbc, öyle bir vurdu ki bu olay beni, hayatımın dönemecinde beni de şeytana uyduracaksın.
(bkz: beş vakit/#21376778)
oscar alamaması sebebiyle sevinçten takla atmama sebep olan vasat film. tarz olarak rambo, konu olarak terminatöre benzer.
bugüne değin hiç ara vermeden bitirdiğim tek nbg filmi. her hikayenin bir sonunun olması gerekmiyor zira hayat devam ediyor. sonsuz sayıda nedensellik zinciri kurulmuş adeta hayat gibi. diğer filmlerini de izlemeye karar verdim. ekşiciye not: hoş yarıda bırakıp çıkacağım bir sinema yok ama bilgisayarın tek tuşuyla izlemeyi bırakırım.
londra'da halen tamamen dolu salonlarla izlenen film.
hayatimda izledigim en guzel turk filmi.
--- spoiler --- doktorun allah'tan otopsiyi kısa kestiği film. --- spoiler --- yoksa geceyi sinemada geçirecektik.
olay mekani "oto lastikcisi"nin cep numarasi 05362525647 olan film. bi gün icip icip o numarayi aramayi düsünüyorum. hemen üzerinde yazan "burasi satliktir" ifadesini oldukca ciddiye aldim nedense! (bkz: oto lastikcisi)
güzel film ama küçük bir devamlılık hatası var. --- spoiler --- savcı nusret gece dolanıp durmaktan yakınırken komiser naci'ye "sana güvendik geldik. sabah ankara'da olmam lazım biliyorsun değil mi?" diyor. ama sabah olunca ankara'ya falan gitmiyor, lafını bile açmıyor. hatta sabah doktorun makamında laklak yapmaya devam ediyor. ankara'ya gitmeyi iptal ettiğini söylediği bir yer de yok filmde. hani ankara'da olman gerekiyordu sabah? --- spoiler ---
genel olarak harika bir filmdi, ama bu derece detaycı bir yönetmenin hala küçücük hatalar yapabiliyor olmasına insanın inanası gelmiyor. filmin olumlu bazı noktaları ise; - elma sahnesi harikaydı - gelir gelir, elektrik de gelir... muhtar harikaydı - anadolu bir çay seremonisi ile ancak bu kadar iyi özetlenebilirdi... tarihe geçti belki de bu sahne haberimiz yok - clark gable esprileri bize nefes aldırdı evet... ve bize özgü güzel bir takılmaca olmuş - doktorun yüzüne kan sıçraması, gençliğinin fotoğraflarla kısa bir aktarımı, ve buna benzer birçok detay çok çok iyiydi... filmin olumsuz bazı noktaları ise; - canım yönetmenim sonunda stalker'ın köpeğini bulup getirdin ve koydun ya o araziye bir karizmayla, sonra yılmaz erdoğan'a kovdurttun, söyleyecek bir şey bulamıyorum yani... - uzun planların iyi evet, ama bunun üzerine bu kadar yüklenmen sanırım artık göze batıyor, zorluyor bizi - askerin adı gerçekte mehmet olabilir, ama filmde neden mehmet olmak zorundaki, biliyoruz o mehmetcik, zorlama olmamış mı biraz - komiser naci'nin arabada karısıyla konuştuğu sahnede sanırım ikisi de telesekretere konuşuyor, ya da naci farkında değil kaydın üstüne konuşuyor, nacinin ve karısının durumunu karşılıklı olacak birkaç kelime ile de gayet iyi anlayabilirdik bence - küt diye giden kadın hikayesi de biraz zorlama gibi, daha iyi bir hikaye zor da olsa bulunabilirdi - yokuş yukarı araba vurdurmaya hiç gerek yoktu, bu kısımlar da sıkıldığınızı düşünüyorum nedense - her daim köpek havlamaları da artık zorlama duruyor, yalnız, tekinsiz ve gerçeğiz evet ama artık köylerde bile sesler değişti, hayat hızla değişiyor...
gayet yalın ve salt olarak, hiç bir sürprize mahal vermeyecek şekilde bir anlatıma sahip film. film, günümüz sinema filmlerinde seyirciye enjekte edilen "aha bu sahnede bir şeyler olacak!" bakışıyla izlendiğinde kendinden kopartmıyor ama hiç bir sapma yapmadan sürpriz olmaksızın ilerliyor. ama bazı detaylar akıl kurcalatıyor. --- spoiler --- 1- savcının suratı neden bir gariptir? yara benzeri zedelenmeler var ve hep bir solgunluk. 2- savcının güzel kadının küt diye gitme hikayesi doktorla diyaloğu zenginleştirirken, son seyirciye bırakılmış. savcının karısı mı? 3- otopsi yapılırken, soluk borusunun toprakla dolu olması adamın diri diri gömülme ihtimalini ortaya çıkarırken, doktor bunu neden es geçiyor? bir bit yeniği mi var? 4- cesedin teşhisi yapılırken, kadın neden çok soğukkanlı bir biçimde ve sadece bir damla göz yaşı akıtıyor? bir pişmanlık? belki... 5- zanlı kenanla, doktor arasında film boyunca bir sır varmış izlenimi yaratılmış sanki. bakışmalar vs enteresan... --- spoiler --- sonuç olarak nuri bilge ceylan adının oyuncu kadrosundan neden bir adım önde olduğunu filmi izledikten sonra daha iyi anladım ki film, yönetmenin kafasında yarattığını vermiş. ha denebilir ki her film yönetmen kimse onun gözünden aktarılır. yok kardeşim burda başka bir şeyler var. cevaplar ve detaylar n.b.ceylan'da...
her sahnesi mükemmel bir fotoğraf karesi olan en iyi türk filmlerinden biri.
sinefilin izledikçe izleyesi gelen filmlerdendir. izledikçe film hakkında yorumlar değişiyor, daha derinlere gidiliyor, daha sessiz kalınıyor. sadece izle. bir daha izle bir daha. sonra susuyorsun.
son zamanlarda izlediğim en güzel yerli filmlerden birisiydi. anadolu topraklarını bu kadar güzel anlatacak başka bir film çekilmiş midir daha önce, bilemiyorum doğrusu. uzun olması başta gözümü korkutmuştu, bir süre de sıkılacak gibi oldum ama özellikle muhtarın evindeki sahneden sonra kendisini iyi izletti film. kısacası bu toprakları, bu toprakların insanını, beyninin labirentlerini çok güzel göstermiş filmdir. --- spoiler --- filmin en derin noktası sıkça üstünde durulan "elma" sahnesiydi. içinden birçok anlam çıkartılabilecek bir sahneydi doğrusu. elmanın önceleri, akan suda fütursuzca süzülüşü daha sonra çoğunluğun aşamadığı engele takılışı beni de çok etkiledi. şahsen filmin geçtiği yerin, kırıkkale'nin, komşusu bir ilde büyümüş birisi olarak bu sahnede çok şey buldum. zordur anadolu'da bir yerde yaşamak, hele bir de küçük bir kasabadaysan daha da zordur. filmde derinliğin arttığı ikinci sahne ise neşet ertaş'ın ağzından dökülen allı turnam'ın olduğu sahneydi bana göre. yağan yağmuru silen sileceklerden tutun da daha sonra "katil"in yüzüne yansıya iç karmaşası muhteşemdi doğrusu. ufak tefek kopukluklar var ancak bunlar filmi kopartmış değil. ankara'ya dönme meselesinin ise olayları hızlandırmak için yapılan bir olay olduğunu kopukluk oluşturmadığını düşünüyorum ancak ölen kadın mevzu ciddi bir şekilde havada kaldı. savcının karısı olduğunu hissettirmiş ama biraz daha koyu renklerle çizilseymiş tam manasıyla olurmuş. "kadınlar bazen çok acımasız olabiliyor doktor" --- spoiler --- neresinden bakılırsa bakılsın çok güzel bir filmdi. içerdiği imgeler film bittikten uzun bir süre sonra bile insanın beyninden çıkmıyor. beni dağıttı resmen, açtım allı turnam'ı yaktım sigaramı film bittikten sonra. izlememiş olanlara tavsiyem: bir yerden zaman açın ve izleyin.
tüm zamanların en iyi türk filmlerinden biri. --- spoiler --- ölen kadının savcının karısı olduğu ve aldatıldığı için intihar ettiği hususlarında tereddüte yer bırakmayacak açıklıkta bir anlatıma sahip olan film. --- spoiler ---
izlediğim ilk nuri bilge ceylan filmi... bütün ödüller sana feda olsun nuri bilge ceylan diyorum... budur!.. not: babamın öğretmen olması nedeniyle anadolu'nun birçok yerini görme şansım oldu... bir 15 tatil dönüşü antalya'dan konya kadınhanı'na girişimiz vardı...oradan da atlantı kasabasına... filmdeki yol sahnelerinde aynı duyguları hissettim.ayrıca; sert esen rüzgarı,tozu toprağı, sürekli kesilen elektrikleri, uzaklardan gelen köpek havlamalarını, üzerine kılıf örülmüş gaz lambalarını, ev yapımı bazlamanın kokusunu, yer sofralarını, avludaki tuvaletleri... unutmuş gibi olmuştum. iyi geldi bu film...
türk sinemasının en iyilerinden biri. en kısa zamanda tekrar izleyeceğim. herkes çok iyiydi ama yılmaz erdoğan ve fırat tanış'ı ayrı beğendim.
açık bir şekilde ifade etmek gerekirse nuri bilge ceylan filmleri köy kültürünün hala aktif rol aldığı ülkeler için pek izlenebilir filmler değiller.avrupa'dan bu kadar ödül almasının sebebi burada gizli,adamlar o kadar çok şehir temalı film çekiyorlar ve bir çok sanat filmi dahi o kadar köy hayatından kopuk ki nuri bilge ceylanın filmleri bu noktada bir farklılık niteliği kazandırıyor.durağan,sade ve oldukça sakin ve tam anlamı ile köyde geçen zamanın görüntüye dökülmüş hali.üç maymun filmi mesela ödül aldığında oldukça şaşırmıştım çünkü nuri bilge ceylanın amacına ters,vizyonluk bir filmdi bu.sonra bunu kendisi de ifade etmiştir zaten. ancak işte adam ödül alınca ve bu kadar popüler olunca "sokağa düşen aydınlık izdüşümlerin mitolojik öyküsünün derinleme analizinin detaycı vurgusu yapılmış" tarzı yorumlar yapılıyor.nuri bilge ceylan ile jean-luc godard bir değil her yönetmenin tarzı farklıdır yani her sahnede sakallıyı* aramayın. yönetmenin anlatmak istediği nokta açık bunu kendisi de ifade ediyor. köyünü,yaşadığı toprakları,ailesini seven bir insan ve filmlerinde bunu konu alıyor,köy yaşamına vurgu yapıyor. pastoral bir belgesel tadında izliyorum filmleri olayı da bu,bende çocukken keçi otlatan bir çoban olduğum için olsa gerek maksadım özlem gidermek.neden vatandaş bu filmleri sevmiyor derseniz sinema alışkanlığından ziyade köyle hala bağlantısı olup her yıl köye giden milyonlar olmamızdan olabilir mesela adam köyden bıkmış zaten.
aklıma onlarca soru işareti ekerek benim için aslında hiç bitememiş filmdir.
dün akşam 5. kez seyrerederek vardığım sonuç şu: güzel film, her kare adeta bir fotoğraf, ama filmi anlamadım. lütfen anlayan birileri beni aydınlatırsa sevinirim: --- spoiler --- - katil çay sahnesinde niye kıza bakıp bakıp ağlıyor? - samanlıkta ne konuşuluyor? - doktor niye otopside sessiz kalıyor? --- spoiler --- bu noktaları anlayan benden daha zeki yazarlar msg atarsa sevinirim. benim aklım kıt anlamıyorum çünkü.
üç maymun'dan daha iyidir.
başından sonuna kadar aynı tempoyu koruyarak devam eden bir film. nasıl bir tempo derseniz, çok ağır. bazı sahneler fazlasıyla uzun. yemin ederim uyuştum filmi izlerken. his kaybı yaşadım filmi bitirene kadar. o yollar bitmedi gitti. arabayla yolculuk etmiş gibi oldum. gitsem oralara rahat rahat yolumu bulacak kadar yol öğrendim izlerken. yılmaz erdoğan rolü ne olursa olsun yine aynı konuşma tarzıyla oynamaya devam ediyor. herhangi bir değişiklik yok. bana kalırsa en doğal karakter doktor karakteriydi. savcıyı da atlamayalım o da iyidi. zaten genel olarak doktor ve savcı arasındaki diyaloglar güzel. doğallıktan yana sıkıntı yok; diyaloglar güzel. halk gözlemi iyi yani. içlerinde de en iyisi de morgda çalışan adamdı bence. ayrıca fırat tanış dublajlıyken yalnızca bir sahnede kendi sesini duymuş gibi hissettim. sonuç olarak film güzel ama yapılmış en iyi türk filmi falan diyenleri de anlayamadım. ben bundan çok daha güzel 3 tane türk filmini bir çırpıda sayarım.
gene çok hoş olmuş bir nbc filmi.filmde baş karakter bildiğin anadolu arkadaş nbc reis gene ver etmiş resmin beline beline.iyi de yapmış.filmle alakalı detaylara gelince: --- spoiler --- 1-nbc filmde tüm memur tayfası üzerinden türk bürokrasisine türk memurunun genel kafa yapısına ışık tutmuş. 2-keşke filmlerde en iyi telefon melodisi diye bi ödül olsa nbc gene polis'in cep melodisi üzerinden polis ve karısının ilişkisini şahane anlatmış.(bir önceki örneği için üç maymundaki ablanın melodisine bakınız.) 3-filmde ölen abinin hanımı üzerinden anlattığı ortalama fettan kadın karakteri şahane olmuş. 4-otopsi sahnesinde oynayan sihirbaz arkadaşın numarası çok eğreti keşke olmasaymış.ayrıca aynı sahnede görüntüleri kullansa ses kadar etkili olmazmış. 5-çay verme sahnesine bittim arkadaş --- spoiler ---
gece gece bana "ben ne kadar boş adammışım lan" dedirten film. dün gece ve bu sabah olmaz üzere iki seansta bitirebildim filmi araya giren şeylerden ötürü. izledim ama sadece izlemiş. şimdi başlığı okurken "ohaa, vay bee" gibi tepkilerle anlam kazanmaya başladı bazı şeyler. bir daha izlemek elzem oldu şu durumda.
"tiger got to hunt, bird got to fly; man got to sit and wonder ‘why, why, why?’. tiger got to sleep, bird got to land; man got to tell himself he understand." – cat’s cradle, kurt vonnegut. (“kaplan avlanmak, kuş uçmak, insan ise oturup ‘neden, neden, neden?’ diye sorgulamak zorunda. kaplan uyumak, kuş konmak, insan ise kendisine anladığını söylemek zorunda”)
koyunun can, kasabın et derdinde olduğu nbc filmi. kimi eksiğine gediğine rağmen, yönetmenin zirvesidir bir zamanlar anadolu'da. bu kez karakterler denize uzun uzun bakıp sigara içmiyor zira. dertlerini konuşarak, tartışarak hallediyorlar. şimdiye dek 4 kez izlediğim ve izleyişimde farklı farklı noktalardan anlamlar çıkardığım film, türk insanı üzerine sosyolojik inceleme yapmak isteyen yabancıya defalarca izletilmeli. --- spoiler --- nuri bilge ceylan sinemasının karakteristik özelliği olan 'hayatın ta kendisi' olgusu bu kez olabildiğince gerçekçi ve olabildiğince hayatın ta kendisi olmuş durumda. şayet benim gibi filmi izlerken 'sokacam yoğurdunuza da, mandanıza da' şeklinde tepki veriyorsanız bu, filmin dialoglarının ne denli itinalı ve başarılı yazıldığının kanıtı. film bir cinayetin aydınlatılması sırasında, 2.5 saatlik süresi boyunca anadolu'yu, anadolu insanını olabildiğince çarpıcı biçimde sunuyor. arabalarla olay mahallini aradıkları sırada gördüğümüz uçsuz bucaksız bozkır aslında anadolu insanının özünü en iyi şekilde gösteren simge. yakup kadri'nin yaban romanında, faruk nafiz'in han duvarları şiirinde ele aldığı 'anadolu insanının mizacını oluşturan bozkır yaşamı' sorunsalını yönetmen çok başarılı biçimde işliyor. uçsuz bucaksız, yeşilliğin, ormanın olmadığı, hayat belirtisi göstermeyen anadolu bozkırı... sanki anadolu insanına bakıp bu hale gelmiş, kaderine razı olmuş. ya da anadolu insanı bozkıra bakıp, kendini doğaya uydurmuş. her halükarda birbirlerine benzeyen doğa ve insan. filmin sadece doğa-insan benzerliği/ilişkisi üzerine bile makaleler yazılabilir. filmin anlattığı insanlarsa yanıbaşımızda, çevremizde gördüklerimiz. hatta filmdeki karakterlerden biri de muhakkak biziz.. komiser naci: esip gürleyen mangalda kül bırakmayan biri. fakat evinde karısına söz geçiremeyen, onun dırdırından bıkan, 'kılıbık' bir komiser. savcıdan fırçayı yediğinde canı yanıyor ve o da izzet'e, zanlı kenan'a ya da kazma kürek ekibine patlıyor. bunun psikolojideki karşılığı 'yön değiştirme psikolojisi'ydi sanırım. sizden üstünüzdekilere, güçlülere kızamadığınızdan, öfkenizin yönünü değiştirerek kendinizi bu şekilde rahatlatıyorsunuz. misal patronunuzdan azarı yediniz, eve gidip çocuğunuza eşinize kızıyorsunuz. ki sadece naci de değil, filmdeki birçok karakterin psikolojisi bu şekilde. naci'de ayrıca 'ne yazıldıysa o' şeklinde tezahür eden, anadolu insanının kadere, hayata bakışını, teslimiyetçi ruh halini de görüyoruz. polis izzet: asıl görevi olan kenan'a sahip çıkmak işini değil de, savcının kaç kere çişe gittiğinin hesabını tutuyor. amirinden kenan'ı uyuttuğu için azarı yese de, gene de muhtar evinde olduğu gibi yapacağından vazgeçmiyor. çünkü adam orada işini yapmak için değil, sırf orda olması zorunlu olduğu için orada. kendi isteğiyle gelmemiş ki oraya, görevi bunu gerektirdiği için gecenin bir yarısı yollarda. statlara gelip güvenliği sağlamakla ilgileneceğine, maç izleyen polisler gibi tıpkı. arap ise anadolu tabiatının hırçınlaştırdığı insana tipik bir örnek. 'kısasa kısas. kimseye acımayacaksın, yoksa acınacak hale düşersin. kimseyi affetmeyeceksin. hayat bu zor, şakaya gelmez.' düsturunu benimsemiş. savcı, türk bürokrasinin katı ve soğuk yüzüne tipik bir örnek. bu tip olaylar görmekten artık bağışıklık kazanmış. umru değil kenan'ın yaşar'ı öldürmesi. zorunlu olduğu için orada o da. doktor ki filmin başkarakteri. birçok olayı onun gözünden izliyoruz. yabancısı olduğu tabiatta, coğrafyada 'yaban'. insana da, hayata bakışı da diğerlerinden çok farklı. arap ile konuştukları sahnede bunu en iyi şekilde görüyoruz. insana, hayata, olaylara daha naif daha anlayışla yaklaşıyor. muhtarların evinde yemek yerlerken lavaştan o veriyor kenan'a. naci'den dayak yerken de, sigara içmek isterken de en çok o ilgileniyor katille. yaşanan olaylar tuhafına gidiyor çünkü. bir insan bir insanı öldürmüş ve çevresindekilerin başka başka dertleri onu hayrete düşürüyor. astsubayın sıkıntısı mücavir alan. derdi ihalenin kendilerine kalmaması zira. arap orada elma koparıp elma yiyor, maktulun olduğu bagaja kavun koyuyor. tevfik'in mal mülküne laf ediyor. tevfik de mesailerden para kazanmak için ekipte. adam askerlerle gülüp eğlenip sohbet ediyor. muhtar hazır savcıyı bulmuşken morg meselesini açıyor. otopsi teknisyeni şakir modern, yeni otopsi aletleri istiyor. her birinin sıkıntısı, derdi başka. kimse kimseyi de dinlemiyor. herkesin derdi başka fakat kimsenin derdi kimseyi de germiyor. her koyun kendi bacağından asılıyor. muhtarın oğlanlarını anlattıktan sonra, savcının muhtara 'sen de oğlan var mı?' demesi pek bir manidar. savcı muhtarı dinlemiyor zira. dinliyormuş gibi görünüyor sadece. anlattıkları zerre umrunda değil çünkü. otopsi odasına girdiklerinde şakir'e teamül gereği hal hatır sorup, sayman işini soruyor. şakir tam anlatmaya başlayacakken, 'tamam, tamam anladım' diyerek kesip atıyor. bu ve bunun gibi birçok önemli ayrıntıyı barındırıyor film. bir zamanlar anadolu'da bu ayrıntıların birleşmesinden oluşan bir film. misal şakir yeni açılan hastanenin başhekimine 'bir bok bildiği yok' diyebiliyor. otopsi teknikeri koca başhekimi beğenmiyor. ona kalırsa dünyanın en zor işi kendisininki. kazma küreğin ikisi de kürekle geliyor. bir cinayet mahalline giderken, en önemli şeyi ceset torbasını unutuyorlar. küçücük detaylara, ıvır zıvır şeylere kafa yormadan büyük resmi göremiyor kimse. yönetmen, bir yandan cinayeti aydınlatırken bir yandan da; teamüllerin çok katı işlediği bürokrasiden, jandarma-polis gerilimine, kimsenin kimseyi sevmemesinden, ateşin düştüğü yeri yaktığına, muhtarın evinde hayat bulan anadolu insanı misafirperverliğinden, muhtarın güzel kızının ücra bir anadolu köyünde unutulup gitmesine kadar pek çok şeyi veriyor. ve tüm bunları yaparken de görsellikten, sanat harikası görüntülerden taviz vermiyor. şahsen trenin geçtiği sahneye pek bir bayıldım. son olarak film, ingilizce ismi en güzel olan türk filmi. --- spoiler ---
--- spoiler --- filme camur atmaya gerek yok, 10 numero film. filmde mantik hatasi aramak beyhude zira nuri bilge ceylan bir kamera koyuyor ve kameranin onunden gecen insanlari anlatiyor. kesin yargilar kesin sonuclar beklemek anlamsiz bu yuzden. koyde herkesin kutu cola icmesi disinda harika film. fanta'ya ''sari kola'' denilen bir bolgedir icanadolu. --- spoiler ---
bir saniye temposu düşmeyen bu filmi sıkıcı bulanlara diyecek sözüm yok hakikaten. nbc'yi "koza" zamanlarından biliyorum ve evet, sıkıcı film severim, ama adam şu ana kadar izlediğim türk filmleri arasında temposunu en sürekli şekilde koruyanı yapmış, daha ne yapabilir bilmiyorum. gerçi bunu anlamak mümkün, bir kısım izleyici için tempo 100 m koşularından ibaret. bir filmde 4-5 adet veya en sıkısında 9-10 adet 100 m koşusu olduğunda buna eğlenceli, tempolu film diyorlar. oysa nuri bilge ceylan bu filmle temposunu hiç düşürmeden maraton koşabildiğini ispatlamış. böyle bir maratona nefesi yeten çok az yönetmen vardır. oscar jürisinin kararsızlığını da anlamak mümkün. muhtemelen, "still" sahnelerde arkadaki diyalogların tempoyu koruduğunu fark edemediler, ki bu gayet doğal. üstüne bu filmi büyük oranda bir "bureaucracy mockery" olarak okudular, ki dışarıdan bakınca bu da gayet doğal. oysa, şu amk topraklarında yaşayan biri, doktorun konuştuğu telefondaki bantın, pencerenin boyasının kabarmış olmasının, v.s. ıvır zıvırın bürokrasi alaycılığı olmadığını bilir.
--- spoiler --- savcı doktor konuşmasına istinaden (bkz: bir arkadaşım ekolü) --- spoiler ---
filmdeki elmaların yuvarlanma sahnesiyle, asıl yönetmenin ne anlatmaya çalıştığını merak ettiğim filmdir, sözlükte çeşitli şekillerde yorumlanmıştır.sadece arka plandaki konuşmayı dinlerken farklı bir görsel oluşturmak olmasın sebep. `(bkz: #27309632)` `(bkz: #27601777)` `(bkz: #26914778)` `(bkz: #26979757)` `(bkz: #27267267)` `(bkz: #26101175)`
--- spoiler --- nuri bilge ceylanı sevdiğimden ötürü filmin ne kadar aşırı uzun olduğundan ve insanı nasıl yer yer daralttığından söz etmeden * en az yarısı kesilse harika olabileceğini de ekleyerek, haliyle kısım kısım forwardlarda geçen sürede konuyu kaçırıp sözlükteki zeki arkadaşlarımız sayesinde öğrenerekten, bade dizerekten, düşünmekteyim ki, 1- katilin gözleri 2-savcının acı gülüşleri ve hikayesi insanın zihninden çıkmıyor. sanırım bu cins filmleri o kadaaaar uzatıyorlar ki artık sen film izliyorum modundan çıkıp bir yandan kendi günlük dertlerini düşünmeye başlarken karakterler anlatınca dertlerini sanki arkadaşın anlatıyormuş gibi hadi be! deme moduna giriyorsun. mesela bu savıcıyı ertesi gün lan bilmemne amcanın karısıda ölmüş hee diye anlasım geldi. --- spoiler ---
nuri bilge ceylan'ın izlediğim ilk filmi. kendimi ve zihnimi nbc filmleri için hazır hissetmediğimden bekleme kararı almıştım. dün gece 3.5 saatte bu nadide eseri bitirdim ve nbc millisi oldum. şahsi kanaatime şudur ki... 2020'ye kadar yeni bir nbc filmi kaldırabileceğimi sanmıyorum. üstadın da ellerine sağlık. çok güzel olmuş (yani inşallah olmuştur; o kadar emek çekmiş adam)!
--- spoiler --- şüphesiz ki çukura giden elma doktordan başkası değil, gidişini fark edememiş hayat telaşından, doğrudur. aynı yolu, aynı şekilde izlemiş ve çoktan çürümüş elmaları gördüğünde uyanıyor kendi durumuna, bu da doğrudur. gel gör ki doktorun asıl trajedisi yuvarlanmak ya da çürümek değil, elma dalından koptuğu anda başlamıştı çürümeye, doktor daldan ne zaman koptu onu anlayamıyor, açıklayamıyor. --- spoiler ---
klişe timi üzerine çekilmiş bir film.
oyuncusu taner birsel'in bilkent sinefest kapsamında 2 mayıs'ta bilkent üniversitesinde konuk olacağı film.
sanki karakterler kendi hayatlarını normal bir şekilde yaşıyormuş da gizli bir kamera, onlar fark etmeden kayıt yapıyormuş gibi doğal olan film.
the ny times'da "ugly beauty" karakterlerin oynadığı söylenen film. güzel bir tasvir olmuş bence. az çok tüm insanımız anlatıyor gibi. http://movies.nytimes.com/…bilge-ceylan-review.html
türk sinema tarihinde yapılmış en zekice işlerden birisi. yerli yerinde, düşündükçe yenileri bulunan vay be dedirten alt metinlerle dolu, sinefiller için tam bir kaynak niteliğinde film. tüm zamanların türk filmleri sıralamasında en yukarılara oynayabilecek nitelikte.
güzel kadının küt diye gitme hikayesindeki kadın savcının eşidir son seyirciye bırakılmamıştır zira "kadınlar bazen çok acımasız olabiliyor doktor ya" demeden evvel "karım" diyerek baklayı hafiften tükürmüştür
akıllarda bir çok soru işareti ile biten bir filmdir ama biri var ki ben bu akılıma takılan sorunun cevabının verilmeden filmin bitmesine diğerlerinden daha çok şaşırdım. --- spoiler --- son sahneydi ki ben son sahne olduğunu film bittiğinde anladım maktule otopsi yapılıyor ve otopsi sırasında saymana takık olan hastane görevlisi maktulün ciğerlerinde toz toprak parçaları olduğunu, cinayetin canlı canlı toprağa gömülerek gerçekleştirilmiş olabileceğini söylüyor. doktor ise bu, mahkemenin seyrini, hakimin kararını, zanlının cezasını büyük ölçüde etkileyecek olan bulguları tutanağa yansıtmıyor. gelelim niyesine? işte sıkıntıda burada be adam sen doktorsun o katil önündeki de maktul sen niye bu katilin alacağı cezayı etkileyeceğini bile bile bunu tutanağa yansıtmadın. yada nbc sen bu soruyu niye cevaplamadan filmi bitirdin madem orada bir nüans var onu ver yada öyle bir ayrıntıya girme, ne diye seyirciye bırakırsın. desek ki katille doktorun arasında acıma gibi bir duygu oluştu bunu filmin içinde göremedik ki diyelim katilin doktordan sigara isteme dışında bir muhabbetlerinin olduğunu hatırlamıyorum. ee oda yok yani bi anlam veren varsa aydınlatısın ama ben fuzulu bir hareket olarak gördüm film içinde. --- spoiler ---
kirlenmenin sanatsal diile anlatıldığı çok başarılı bir film. sinemaya fazlasıyla ilgi duyan; hatta o yönde ilerlemeyi düşünüp sonra malak gibi hiçbir şey yapmadan günlerini geçiren bendenizi tekrar dürten nbc eseri. ayrıca; ben hayatımda hiçbir filmde bu kadar doğal işlenen sahne ve diyaloglar görmedim, bu konuda da çok iddialıyım. -spoiler- ana karakterimiz doktor,buna şüphe yok. filmde asıl işlenen şey ise insanların bozuk giden bir düzene ayak uydurup, fazla sorgulamaması ve ölenin öldüğüyle kalması. bir elmayla sembolleştiriyor her şeyi usta aslında. 3 çürük elma vardı, yeni biri ağaçtan düştü süzüle süzüle onların yanına geldi.savcı çürüktü; çünkü eşinin ölümüne sebep olmuştu. polis çürüktü; çünkü hasta olan oğlunu görmemek için evine bile zor uğruyordu ve ona ilaç yazdırmayı bile utana sıkıla yapıyordu. arap çürüktü; çünkü aç gözlüydü. her şartta boğazını düşünüyor,ölmüş adamın yanına bile tarladan aldığı kavunları yerleştirebiliyor, aç olmamasına rağmen bazlamaya sulanıyordu. doktor eşinden boşanan iyi ve idealist biriydi; fakat otopside ölünün sağ bir şekilde gömüldüğünü bildiği halde -dışarda yetim kalan çocuğa, katilin babalık yapabileceğini varsayarak- raporunda bunu belirtmiyor ve burada bir sembolle daha nbc kalbimizi fethediyor. kan artık doktora da bulaşıyor ve bozuk elmaların yanında o da yerini alıyor. -spoiler-
nuri bilge ceylan ufka bakmalı, diyalogsuz uzun sekanslı film yapıyor adına da sanat diyor diye nbc'yi eleştiren tayfaya gerekli cevabı veren film. bu filmden sonra nuri bilge ceylan adını almadan önce en az 5 kez düşünmeleri gerekiyor. bu filmi küçücük bir ekrandan izlememe rağmen inanılmaz beğendim. tüm karakterlerin derinliği var, her karakterin içine girip az çok ne düşündüğünü tahmin edebiliyorsunuz. özellikle doktor cemal'in içinde bulunduğum durum nedendir bilmem kendimi ona gerçekten yakın hissettirdi. uzun yıllar sonra ilk defa bir karakterle kendime bağ kurdum. sırf bu yüzden bile benim için yeri özel olacaktır. yalnız bir sitemim var, keşke adında anadolu bulunan bu film anadolu'ya da gelseydi, geldiği zaman biraz daha uzun kalabilseydi, bu güzel filmi beyaz perdede de görebilseydik. işte o zaman her şey dört dörtlük olacaktı.
--- spoiler --- otopsi teknisyeni şakir'in ciğere kaçan topraktan bahsettiği sahnenin öncesinde ve sonrasında, doktor pencereden çocuğu izliyor, katil daha önceden kurduğu duygusal iletişim ve daha sonra komiserinde babasız büyüme zorluğu ve katilin ağlamasından bahsetmesi üzerine acıma hissiyle o an bunu örtbas ediyor. --- spoiler ---
-kürek, kazma ile rekabet eder. -polis memuru, amiri ile. -amir, savci ile. -savci, doktor ile. -doktor, otopsi görevlisi ile. -filme giden, filme gitmeyen begenisi az seyirci ile. -salondaki seyirci, filmi anlamadigini dusundugu salondaki diger seyirci ile. -filmi yorumlayabilen, yorumlayamayan fakat begenen ile. -"yalniz ve guzel ulkem", "sessiz ve yalniz birakilmis kadinlarla" rekabet eder.
9 dalda yeşilçam film akademisi ödülleri'ni alan film. http://gundem.milliyet.com.tr/…lt.htm?ref=othernews
kesinlikle yüksek çözünürlükle (bluray, hd ne sikimse işte) izlenmemesi gereken filmdir. araba içinde geçen tüm sahnelerin bluebox olduğunu kamera arkası görüntülerinden biliyordum ama sinemada ve normal dvd'de izlediğimde şahsımı hiç rahatsız etmemişti. en son bir hd versiyonu elime geçti, okulun dev ekranında gavurlara sinema şöleni vereyim dedim, demez olaydım. sayın nbc kusura bakmasın ama klasik amerikan filmlerindeki ilkel bluebox bile bunun yanında titanic gibi kalıyor.
oturup izlenecek değil, içine girilip oturulacak film. en bridget jones insanını bile bir zamanlar anadolu'da bir gecede o şahinin içinde oturtacak, her düşünceye gark olunduğunda bir fırtına elbet kopacak *... lakin uzak durulacak, kan üste sıçramayacak, suça ortak olunmayacak... gökten düşen elma da kimseye yar olmayacak...
"küresel film yönetmeni nuri bilge ceylan'ın son yapıtı bir zamanlar anadolu'da (once upon a time in anatolia), ingiltere'de vizyona büyük sükseyle girdi. 'şiirsel bir başyapıt; sürükleyici ve usta bir yol filmi; olağanüstü, büyüleyici ve güzelliği azalmayan bir film; şaşırtıcı, göz kamaştırıcı usta işi film, ceylan'ın altıncı ve en önemli yapıtı' tezahüratı değişik film eleştirmenlerine aittir. 16.03.2012 tarihli the independent'teki alkış yazısı, 'bir film baş ağrıtıcı derecede yavaş ama aynı zamanda son derece sürükleyici olabilir mi? o, nuri bilge ceylan'a ait bir şaşırtıcı polisiyeyse evet' diyerek başlıyordu. (benim için yılın filmiydi; ceylan'ın her yeni filminde kendisiyle yaptığı düelloyu, takdirde izliyorum.) (selçuk altun- cumhuriyet kitap eki)" odatv.com
bitirene kutu kola ödüllü güzel bir film.
pazartesi 21:35 te trt'de yayınlacakmış, tv de ilk kez.
bir vedat milor filmi.
25 haziran 2012 pazartesi saat 21:35'te, televizyonda ilk kez trt 1'de yayınlanacak olan şaheser.
izlediğim ilk nuri bilge ceylan filmi bu oldu. bir daha da nbc' ın herhangi bir filmine bulaşacağımı sanmıyorum. ben kaçayım ve sizi sanatınızla başbaşa bırakayım gençler. ben hayatımda bu kadar boş ve anlamsız, niye ve ne amaçla çekildiği bile anlaşılamayan bir film görmedim. film bile değil lan bu. gazetelerin 3 sayfalarındaki normal bi olayı hiçbir etkileyiciliği olmadan kameraya çekip koymuşlar. tamam belki bunu çok doğal bi şekilde yapmışlardır, oyunculuklar mükemmeldir falan fistan da banane arkadaş bundan. izlediğin bir film sana bişeyler katacak. bu film ne katıyor normal bir film izleyicisine? film o kadar gereksiz ki, biter bitmez beyin kendi kendine shift+delete combosunu çakıyor bu filme. izleyeli 2 gün oluyor konusu neydi doğru düzgün hatırlamıyorum bile. lüzumsuzluk abidesi.
tekrar tekrar izlenip analiz edilmesi gereken, hakkında sayfalarca yazılası bir film. --- spoiler --- elmanın yuvarlanışını boş verip umursamayanlar, filme de boş diye çamur atıyorlarmış haberiniz olsun. --- spoiler ---
25 haziran 2012 tarihinde 21.35'te evde tv karşısında olacağım. telefonum kapalı olacak. epostalara bakmayacağım. evet öyle. hakedene ilgiyi vermek lazım. tavsiye edilir.
sakız gibi filimdir. çiğnersin çiğnersin ama sonunda bir şey anlamazsın. ama bende tavsiye ederim.ilginçtir.
trt 1de bu akşam 21.35 de yayınlanacak olan film. sinemada izlemediğim için filme emeği geçenlerden özür dilerim.
bu akşam trt1 hd'de de yayınlanmasını umduğum film. edit : icdeddpeople'den gelen bilgiye göre yayınlanıyormuş.
bunun reklamı yüzünden trt'yi izlemeyi bıraktım. televizyonun normal yayın sesinden çok daha yüksek bir sesle yıldırım sesiyle başlıyor reklam. bir an hopluyorsunuz yerinden. bir kişi de çıkıp demiyor ki aga bu nedir?
sinemada nefis bir tat bırakan, tv'de izleyince aynı hissiyatı yaşatamayacağını düşündüğüm film.
trt filmi kesip biçeceği için bir şey anlamayacağımız film olacak muhtemelen.
nuri bilge ceylan'ın en sağlam filmi bana göre. kesilip biçilecek pek bi yanı yok izlediğim kadarıyla yaklasık 10 saatlik bir kesiti 2.5 saatte anlatır. oradan belirli bir bölümü kesmeye kalksa butunlugu haliyle bozar ama bu tarz filmlerde olay örgüsünün aman aman bir önemi de yoktur bildiğimiz üzere.
an itibarıyla trt 1'deki gösterimi başlamıştır.
zamanında profilo avm nin koca salonunda sadece 15 kişiye oynayan film. film çıkışında iki kokona teyze "uyumak için filme para verdik. evde uyusaydık daha iyiydi" diye eleştirse de, film bir başyapıt.
zamanında hazırladığım sunumları andıran bi film. yada zamanında yaptığım filmleri andıran bir sunum?
trt tarafından, muhtarın evinde geçen sahnelerde 'eşekçi' muhabbeti sansüre uğramıştır..
enteresan diyaloglara sahip film, sanki masayı benim evde kurmuşlar takılıyorlar.
oyle bir film ki, sanki bende cekimler esnasinda sofraya oturmusum hissi veriyor. pilavdan kasik kasik alirken, ictigim cacığın nane kokusu geliyor burnuma.. edit: kobi mesajla hatirlatti onun önundeki ekmekleri hep ben bitiriyomuşum meger :)
izleyeli üzerinden epeyce zaman geçmiş olan filmdir. ancak hayatım sona erene kadar hatırlayacağım iki sahneyi barındırır ve bu iki sahne de muhtarın evinde geçmektedir. --- spoiler --- ilki kenan karakterinin gece boyunca metaneti korumuş olup, duygusal patlamasını muhtarın kızının servis ettiği çayı alırken yaşadığı sahnedir. işte o anda akıbeti için gerçek bir endişeyi içerisinde, güzel gözlü bir kızın elinden belki de son kez çay içtiğinin farkına vararak yaşamaktadır. diğeri yine muhtarın evinin bahçesinde bitap durumda oturan doktor karakterinin, gece rüzgarında muhtarın kızının savrulan saçlarını görebilmesi için epeyce çaba harcayan duvardaki gaz lambasına minnet duyduğu andır. kamera kız sahneden ayrılmasına rağmen minnetini sunmaya devam eder ve bir an için geceyi katlanır kılar. --- spoiler ---
10 üzerinden 10 vermeye layik buldugum cok ender filmlerden birisidir. ellerinize, kafaniza, oyunculugunuza saglik
izledikten sonra 1 hafta etkisinde birakan, bir hafta suresince kendini her gun dusundurten film. cevrenizdeki insanlara anlatmakta bile zorlanirsiniz bu begeninizi. filmin konusu ne derler verecek cevabin olmaz iste o an. biraz anlatmaya baslayinca yuzlerde beliren eksimeleri zaten ayri bir dunya. bi izle amina koyim valla cok seviceksin filmi dememek icin kendimi zor tutmuslugum da var.
(bkz: bir zamanlar anadolu'daki muhtar)
(bkz: 23 haziran 2012 ispanya fransa maçı)
köpeği kovalarken yılmaz erdoğan'ın söylediği hassiktir siktir gibi lafları trt'nin biplemediği film
savcı hakket clark gable terk'dir. http://www.itusozluk.com/…mage/clark-gable_7779.jpg
film güzel olur da bu kadar mı güzel olur arkadaş..hep savcı olmak istemişimdir içimde ki isteği azaltacağına on katına çıkarttı.
suç ve drama kategorisinden izlediğim en güzel türk yapımı. nuri bilge ceylan'ın ellerine sağlık. kanımca adını altın harflerle türk sinema tarihini yazdırmıştır. filmi izlerken senaryodaki oyunculardan birisinin ismiyle aynı adı taşıyorsanız ve filmde isminiz zikredildiği zaman, sizde birden ''efendim'' deme hissi yaratıyorsa şaşırmayın efendim kalitenin filme yansımasıdır. --- spoiler --- savcının karısının onu aldatmasından dolayı intihar etmesini savcının anlaması sırasında, durup durup tekrar kendini sorgulaması beni ekran başında adeta kitlemiştir. filmde anadolunun her köşesinde rastlayabileceğimiz muhtarın sofrada konuşurken samimiyeti çok başarılıydı. elmanın ağaçtan düştükten sonra suda ilerleyip diğerleri arasında çürümesi çok güzel işlenmiş. doktorun otopsiden sonra suçu işleyenlerin maktulü diri diri gömüp ağırlaştırılmış müebbet hapis cezası yerine müebbet hapis cezası verdirmek için susması ve tam o sırada dışardan çocuğun yürüyüşünü izlemesi nefesimi kesti adeta. doktorun bu hareketi kanımca çok yerindeydi. kişilerin birbirleriyle olan husumetinden dolayı çocukların etkilenmesi çok yanlış olmaktadır. doktor en doğru kararı vermiştir ve kenan'ın cezasını çektikten sonra oğlunun yanında yer alması evladı için güzel olacaktır. yılmaz erdoğan'ın harikulade oyunculuğu ve babacan tavırları filme ayrı renk katmış. arabada manda yoğurdunun tanımın ve yapılışını anlatırken gerçek oyunculuk budur arkadaş dedim içimden. arap ali'nin tarlada gördüğü kavunu alması, türk insanının ceset ararken dahi samimi alışkanlıklarından vazgeçmediğinin göstergesidir. beni baya gülümsetti * --- spoiler ---
film biter. oyuncular ve hatta dublörler isimleri akar ekrandan... veeeeeeee yine aynı listede arabadaki "allı turnam" türküsünü neşet ertaş'ın icra ettiği yazar. helal olsun ulan. helal.
kendi adıma konuşmam gerekirse hap filmlere alışkın bir bünyeye, ağır gelen film: gerek tempo olarak, gerek derinlik olarak. açıkçası filmin aşırı uzun olduğunu düşünüyorum. özellikle ilk yarım saatte içimi sıkıntılar bastı. filmi televizyonda izlediğime şükrettim, çünkü hiç olmazsa fenalık geldiğinde kanalı değiştirme imkanı var. son yarım saatte ise film hiç bitmesin istedim. --- spoiler --- filmin benim için en ilginç ayrıntıları kola ikramı ve cesedin yanına kavun koyma idi. haa bir de unutmadan, elma. --- spoiler ---
trt'de ilk gösterimi sonrası cennet'in çocukları gösterilerek nispet yapılmış filmdir.
geçen yıl sinemada izledikten sonra bir de tvde izledim, aklıma bir soru takıldı sonra çözdüm kendimce sanki. --- spoiler --- orta anadolu'yu iyi bilirim her yer birine benzer de bu katilin adamı gömdüğü yeri bir türlü bulamamasının nedeni neydi acaba diye düşündüm. yoksa kendisi gömmedi de ondan mı kestiremedi? yani kadın cinayeti işledi de adam mı üstlendi? ama bunu düşündüm sonra da komiser "adamı neden böyle domuzbağı ile bağladınız" diye sorunca hiç duraksamadan "bagaja sığmadı" demişti katil, ondan "herhalde kendi yapmıştır" kanısına kapılıyorum kapılıyoruuuum kapıldım. bakınız nasıl da kapıldım. **-->> ben_kaniya_kapilirken.jpeg filmin sonunu iki sefer de iyi izlemedim ondan belki birşeyler vardır. --- spoiler --- aksini iddia eden varsa bildirsin, yoksa sonsuza kadar sussun.
lan arkadaş yazmayım diyorum... neymiş sinemada izlediği tadı tv'de izlerken alamamışmış. sanki üç boyutlu ekşın filmi izliyor eleman. sağa sola ağzını ayırma, olmadı kapat odanın ışığını izle. sinemada yüz kişiyle, tv'de milyonlarca kişiyle izliyorsun. filme gelince; durum filminde gösterilenin dışında, ancak oyuncu, replik ve mekanlardan tamamen kopuk olmayan bir tema filme sindirilir. bu sebeple film yavaş ilerlese de olay ağırlıklı bir film. aynı mantıkla gidersek meşhur 'elmanın yuvarlanması sahnesi' yerinde olmamış. olayların akışına göre elma yuvarlanıp cesetin yerini bulacak izlenimi verirken, derin manalar gösteriyor. bu sahne doktorun gözünden verilmeliydi.
--- spoiler --- "bir zamanlar anadolu'da dersin. ücra bir yerde görev yaparken, işte böyle böyle bir gece yaşamıştık dersin. anlatırsın yani ne bileyim, masal gibi." --- spoiler ---
--- spoiler --- hem salonda hem de tv'de keyifle izleme fırsatı bulduğum en iyi türk yapımı film. adeta sinema dersi. ancak tabii ki her film kusursuz olmadığı gibi, bu filmde de bir ayrıntı beni oldukça rahatsız etmişti. tv'de tekrar izleyip emin olduktan sonra yazarlık görevimi* yapmak istedim. aslında gereksiz eleştirinin bir nevi gizli hayranlıktan geldiğinin farkında olarak yapıyorum bunu. her neyse. öncelikle tıp alanında ihtisas yapmış ya da bir kaç günlük ölülerle haşır neşir olmuş biri değilim. fakat normal şartlarda 4-5 günlük bir ölünün kaskatı bir hal alması gerektiğini düşünüyorum. özellikle eklem yerlerinin açılıp bükülmesi çok kolay olmasa gerek. fakat bu filmdeki cesete gerekli dozda şişkinlik verilmiş olsa da, gerekli katılık/kasılma neredeyse yoktu. nasıl tarif etmeliyim bilmiyorum ama normal şartlarda o şekilde bağlanıp gömülen cesedin, topraktan çıkarıldığında ve iplerin kesildiği noktada; bağlı bulunduğu şekliyle kaskatı bir halde durması gerekliydi. bacaklarının bir anda tam olarak doğrultulup açılması ya da kolların ve bacakların rahat hareket ettirilebiliyor olması çok güç olmalı. cesedin sere serpe yatırılması, kollarının yumuşaklığı, şekilden çekile sokulup tüplü bagaja bile sığdırılması sınırları zorlayan bir hayal gücü olmuş bana göre. bu kadar şahane bir filmde bu detay ne kadar göz ardı edilip yok sayılabilir, bunun kararını da net olarak veremedim henüz. --- spoiler ---
sinemada izlerken aldigim tadi radyoda dinlerken alamadigim filmdir.
bundan yirmi yıl belki de çok daha uzun yıllar sonra, "bir zamanlar anadolu'da insanlar, nihayetsiz bozkırın ortasında bütün gece uykusuz kalsalar da buldukları tek tabureye kendileri oturmak yerine, dizüstü bilgisayarlarını o tabureye koyar, kendileri saygıdan çömelirdi" dememi sağlayacak olan filmdir. hem beklemeyeceğiniz kadar gerçekçi, hem de farkettiğinizde ağlayacağınız kadar masalsıdır. böyle bir film çekmek isteyen şimdi daha zeki düşünsün!
madem kimse yazmamis, ben yazayim. ruzgarli bir gecenin sabahinda -doktor sokaklarda gezerken goruyoruz bunu- esnafin dukkaninin onunu, yapraklari supurmesi guzel bir ayrintiydi bence.
bu filmi polisiye film olarak değerlendirenlerin elini öpesim geliyor. bu hayatı ben de böyle yaşayabilirdim.
tost makinesinde tat vermeyen film. atmosferi yaşamak lazım sinemada.
bu filmi 25 yaşın altında olup hayata atılmamış ve gerçeklerle yüzleşmemiş birinin beğenmesi bana saçma geliyor. başka bir saçmalık da fransızların ve yabancıların bu filmi beğenmiş ve ödül vermiş olmaları.bize , türkiyeye özgü o kadar çok detay var ki bir yabancının bunları anlaması çok güç. bu filmi daha farklı yorumlayabilmek için nbc nin hayatına da bakmak gerekiyor. boğaziçi elektronik den mezun olup yani iş bulma derdi olmamasına rağmen hayatın çarkları arasında yok olup gitmektense fotoğrafçılık yapıp istediği hayatı yaşamış . ama zamanında clark gable a benzeyen savcı ve resimlerine bakarken zamanında şehirli hayatı yaşadığını anladığımız doktor anadolun bir köşesine atılmış ve yalnızca hayatın o monotonluğunu yaşamakta yani nbc nin başardığını becerememişler. aslında birçoğumuzun zamanında amacı o üniversite yıllarındaki dinamizmi ve idealizmi yitirmeden mutlu bir şekilde hayata devam etmek değilmiydi ?
0- benim diyen sözlük okuru, filmi izlemeden aşağıdakileri okumaz. yani s-p-o-l-i-e-r dibine kadar. 1- benim diyen sinema yönetmeni, muhtarın evindeki yemek sahnesini çekemez. 2- benim diyen çevirmen bu filmin %40'ını başarı ile çeviremez 3- benim diyen yönetmen otopsi sırasındaki durumu böyle betimleyemez. (konuşurken şıpır şıpır kan damlama sesleri filan) 4- benim diyen oyuncu, savcıya artistik çekip gömü yerinin mevkii sorulduğunda saçmalayacak kadar iyi jandarma rolü yapamaz. 5- benim diyen oyuncu, hem clark gable gibi olmayı arzulayan bıyığını devamlı düzelten saçını öyle tarayan bir savcıyı oynayamaz. 6- benim diyen makyöz savcının yanaklarına siyah noktalar koyup onu kasaba savcısı haline getiremez. (savcıyı oynayan aktör oldukça yakışıklı uzun boylu bir adamdır * hayranıyız *) 7- benim diyen oyuncu, enişteis olduğu halde gitmek istemediği köy için yalan uyduran "arap" * kadar iyi rol yapamaz. 8- benim diyen yönetmen elmayı suya düşüremez, onu suda ilerletip bir yere kadar gitmesini sağlayamaz. elmalar çürür diyemez. yuh. 9- benim diyen senarist ceset torbası ve ambulans yokluğunu betimleyemez. 10- benim diyen senarist köyün muhtarının para yediğini bu kadar iyi ima edemez. 11- benim diyen oyuncu köy muhtarının * konuya girdiği gibi konuya giremez, durumu idare edemez. 12- benim diyen yönetmen filmde iki kez "morg yaptırma" konusu geçirdiği halde seyircinin ikisinin ilişkisini kuramamasını ayaralayamaz. sanki ikisi farklı konu. 13- benim diyen yönetmen, çay dağıtma sahnesini kurgulayamaz. 14- benim diyen yönetmen, çay alan adamın katil ile aynı odada ölmeye yakın hareketlerle izleyicinin beynini karman çorman etmeyi ve sonra unutturmayı başaramaz 15- benim diyen oyuncu katil olup, bu kadar haklı gibi bakamaz ve bu kadar öfkeyle bakamaz, bu kadar çirkin olduğu halde delinin ağlamasına laf edemez ve o kadar dayak yediği halde linç esnasında çocuğundan yediği taşla yıkılamaz. 16- benim diyen oyuncu popüler işler yapıp, bazen sinirlerimize tepemize çıkardığı halde bu filmde kadar iyi polis oyunculuğu yapamaz. * 17- benim diyen fotoğrafçı sahnelerdeki kareleri tek kare ile bile çekemez. 18- benim diyen senarist aslında en çaresiz ve bir yere kıpırdayamayan orada sıkışıp kalanın doktor olduğunu bu kadar güzel anlatamaz. 19- benim diye senarist savcıya aslında kendisinin intihar eden sayesinde ceza yediğini bu kadar iyi anlatamaz. 20- benim diyen yönetmen bu filmin öncekilerden çok çok farklı olduğunu bir çırpıda anlatamaz. 21- benim diyen kurgu otopside maktülün kanını doktora sıçratamaz ve doktorun yanağındayken filmi bitiremez. 22- benim diyen senarist doktorun, katilin yarı yarıya ceza almasını sağlamasını akıl edemez. 23- benim diyen oyuncu otopsici şakir kadar yavşak ve alıngan olacak şekilde rol yapamaz. manyak lan herif. morga özeniyor. dağda bayırda şarzlı testere ile kesersin diyor. tesis olsa dexter olacak vesselam. 24- benim diyen senarist hayatın devam ettiğini, doktor çocukla annesinin öylesine uzaklaşırken çocuğun okuldan gelen topu geri verişiyle betimleyemez. veeeeeee 25- benim diyen senarist "bir arkadaşın derdi" gibi anlatılan tüm olguyu savcının başında geçtiğini bu kadar iyi anlatamaz. helal olsun be. uzun zamandır izlediğim en iyi filmdi. hem de türkçe olması, hem de türk olması. ohh beeeee sonunda böyle mutlu olmak da varmış.
efendim polisiye değil denen film. --- spoiler --- polisiye mi değil mi tartışmayacağım. çünkü bir ahmet ümit yok karşımızda allahtan. efendim, film polisiyedir neden? ya da değildir. çok da siklamen pembesi yapmıyorum ki. polisiyedir çünkü katil kenan değildir de ondan. hepsi kurmaca. dikkat ediniz... doktor olaydan sonra eczacı ile bir yemekçide oturuyor. eczacı çorba içiyor filan. o sırada 2 gün önce olay oldu derken sabahın körü kepenkleri boyayan maktulü bir diğeri önceki gün gördüm ben diyor... hehehehehehe. zaten kenan yani katil köpek olmasa gömülen yeri gösteremeyecek. düşünün. şimdi polisiye değil desenize. seyirciye çözdürüyor herif olayı. nbc, dur orada sana geliyorum. piiihhhhuuuyyyyyyyyyy. --- spoiler ---
bu filmin muhtarı kesin olarak o köyün muhtarıdır, diğerleri bu adamın evine misafir olmuşlardır. muhtarın oyuncu ve konuşmaların sadece senaryo olması mümkün değil. ayrıca otopsiyi yapan adam da hastane çalışanıdır. gerisi film işte. bir de görüntüler acayip guzeldir. zaman zaman can sıkıcı olacak kadar.
filmden eleştiriden anlamam. öncelikle garip bir filmdi. zira alışılagelmişin dışındaydı. beni içine çekmeyi başardı. şimşek çaktığında ben de korktum. kazı yaparlerken ordaymışçasına heyecanlandım. hakikaten çekti bu film beni içine. nuri bilge ceylan gerçekten özel bir yönetmen. boşuna dünyanın saygısını kazanmamış adam. her bir planda orada olmayı istiyor insan ya da saatlerce o planı izlemeyi. tabi oyunculuklar da iyiydi filmde. yılmaz erdoğan sırıtıyordu biraz, o da adamı o kadar çok gördük ki ekranda, artık yüzü eskidi, sanırım ondan. ama bir polis memuru olsun, bir muhtar olsun çok iyiydiler. şakir doktora dert anlatırken bir an hosteldeki cesetleri parçalayıp yakan adamı hatırladım. ama şakir de iyiydi. helal hepsine. taner birsel de öyle, doktor da. ve tabi ahmet mümtaz taylan nam-ı diğer arap yada iskender abi. leyla ile mecnunu özlemişim onu anladım. hikaye de ilginçti. 12-13 saatte olanlardan harika bir film çıkarmışlar. ne olmuşu, neden olmuşu sorgulamadan anı yaşadık. şahit olduk. adeta bir belgesel izledik. uzun zamandır izlemek istiyordum. kısmet trtyeymiş. huzursuz bir hikayeydi ama sonu huzurlu bitti. izlenmeye değer bir film yapmışlar, hepsinin emeğine sağlık.
teorik anlamda polisiye olsa da, manen ve pratik anlamda uzaktan yakından alakası yoktur. bir kere her şeyiyle polisiye'nin ruhuna ters bir film bu. benim polisiye anlayış ve algım; dirty harry, miami vice, dexter, behzat ç. gibi diziler ve filmlerdir.
filmin olmayan kadın oyuncuları üzerinden güzel bir analizi: http://derhaber.com/…in-erkek-bir-zamanlar-anadolu/
dün filmi trt'de tekrar izlerken fark ettim. bu filmin gerçek bir başyapıt olmasının en önemli sebeplerinden birisi, diğer filmlerinin aksine ceylan'ın zaman ve mekandan mümkün mertebe uzaklaşarak saf sinemaya ulaşma çabasında ortaya koyduğu azamettir. uzak'ta, üç maymun'da hatta ve hatta kasaba'da yine diyalogdan uzak bir şekilde görüntüye ve onun hissettirdiklerine odaklanan ceylan bu sefer arkasına hiçbir kartpostalı almadan yola çıkmış. uçsuz bucaksız bozkırlar, alelade bir su birikintisi, taşlı ve bozuk yollar, köhnemiş köy evleri, gri kamu alanları. bütün bu basitliğin orta yerinde adeta kendisiyle bir mücadeleye girerek önceki filmlerini de aşacak derecede muhteşem bir atmosferi yaratmayı başarabilmiş. bu filmden sonra iyice kanım depreşti. keşke zeki demirkubuz ve nuri bilge ceylan'ı bir projede bir araya getirebilsek. senaryonun mutlak etki gücünü en dibine kadar kullanan demirkubuz ile üç haneli bir mezranın griye çalan akşamüstü fotoğrafını suluboyayla yapılmış benzersiz bir tabloya dönüştürebilen ceylan beraber "bir şey" yapsalar şüphesiz eşsiz bir eser ortaya çıkabilirdi.
behzat ç.'ci dangozlarca beğenilmemesi normal karşılanması gereken efsane film.
bir dostoyevski, bir william faulkner, bir oğuz atay romanı okurken aldığım zevki bana tattırmış filmdir.
düz adamların izleyip güzelim filmi polisiye, suç gibi kategorilere ayırmasına kalbimin dayanmadığı, cadde çocuklarının anlayamayacağı, küçük yerleşim yerlerindeki amir-memur ilişkisinin hayret verici biçimde iyi yansıtıldığı, muhtarın neredeyse bi köyün gerçekten muhtarı olduğuna inanmama ramak bıraktıran başucu eseridir.
ilginç bir film. içine girilmeyecek gibi değil. sessiz görünümlü ama aslında capcanlı, dipdiri.
şurada haksızca ve iyicene yerin dibine sokulmuş filmdir. ancak cevabı da var. televizyonda ilk kez, trt'de yayınlanmasının arkasından, bir iran filmi "cennetin çocukları" yayınlandı. film iran'ı güzel göstermeye de çalışıyor arada sırada. hatta çocuğuna ayakkabı alacak parası bile olmayan bir ailede 3 kiloluk şeker kuponu var diye bir söylem geçiyor. sıkıysa geçmesin. başka türlü bu film dünyaya açılmazdı. hem öyle, hem böyle. yönetmen baskı altında kalır, gerçekleri gösteremez o zaman üzüntü verici. yönetmen istediğini çeker, o zaman da derler ki "olmadığı kadar kötü göstererek, avrupa tribünlerine oynuyor". soru: siz bir anadolu kasabasında 3 yıl kaldınız mı? sizin dediğiniz gibi, avrupa'ya yaranmak için uğraşan ve anadalu'yu varolduğundan daha kasvetli gösteren ve hiç de "babamın oğlu" olmayan nbc, paranın su gibi aktığı lüks bir yer olan cannes'da ödülünü aldığında, "tutkuyla sevdiğim yalnız ve güzel ülkem türkiye’ye..." diye ödülünü ithaf etmiştir. böyle bir adamın anadolu'yu kötü göstererek avrupa'ya yaranmasının düşünülmesi kıskançlıktan öte bir şey. 3 maymun'u yapan adam bu sefer istanbul'u mu kasvetle sattı avrupa'ya. ancak doğal tabii. bu tür bir başarılı bir filme bu şekilde haksız bir eleştiri getirilmesi olmazsa olmazdı. olmalıydı da. atlayan da siz oldunuz. tebrikler.
taşradaki yaşamların tekdüzeliğini ve insanın kendi başına yaşadığı o biricik iç sıkıntısını anlatan film.
--- spoiler --- filmde en sonunda ceset bulunduğunda, doktor kontrol ederek 3-4 günlük olduğunu, ve "rigor mortis" in çözülmüş olduğunu söyler. vikipedia'dan : "rigor mortis veya ölüm sertliği, kaslardaki biyokimyasal bir değişiklikten kaynaklanan ve ölünün uzuvlarını katılaştıran bir ölüm belirtisidir. bu olgu, oda sıcaklığındaki bir insanda ölümden 3-4 saat sonra görülmeye başlar, 12 saat sonra doruk noktasına ulaşır ve 36 saat sonra ortadan kalkar." --- spoiler ---
taşrada yaşamayan, taşra sıkıntısı çekmeyen, memur çocuğu olmayan, fazla mesai nedir bilmeyen, kaymakam savcı doktor bir kasabada ne anlama gelir fikri dahi olmayan adam bu filme laf atsın. ne nbc hastasıyım, ne de filmine bayıldım; ama sinemadan anlıyorum ayağı çekip filme çamur sıvayanları görünce çileden çıkıyorum. yok lan hıncal uluç'tan farkınız. hakaret kabul ediniz.
birisi size sigara verdiginde tesekkur etmenizi ogutleyen film.
öyle güzel bir film ki, hakkıda yazılan olumlu veya olumsuz yorumları okumak bile çok güzel.
köyde geçen kısımlarda sanki film ekibi toplanmış, muhtarı ve köyünü ziyarete gitmişler havası var. baştan sona zaten çok doğal giden bir filmde nasıl daha da doğal olunabiliyor ercan kesal e sormak lazım.
--- spoiler --- beklenmedik ölçüde yaran esprilerle doludur bu film. film, başlarda "nuri bilge ceylan'dan beklenmeyecek kadar derli toplu gidiyor" gibi görünse de sonraları yerini, çizgisini buluyor. yönetmenin resim, fotoğraf merakından dolayı görsel olarak güzel sahneleri uzun tutması, filmin süresinin de uzun olmasına yol açmış pek tabi. oyuncular istisnasız hava boşluğu bırakmadan, mükemmel performans göstermişler. sahnelere bakılacak olursa: büyük zahmet, meşakkat çekilmiş, özveriyle çalışılmış olduğu dikkat çekecektir. üzüldüğüm bir nokta; yılmaz erdoğan'ın -canlandırdığı karakterin repliklerinin diğerleri kadar düzgün olmaması nedeniyle- üstün oyunculuğunu istediği gibi sergileyememiş olmasıdır. --- spoiler ---
gösterime girer girmez seyrettiğim filmlerdendir bir zamanlar anadolu'da. geçen gün trt de yayınlandığında çok az da olsa bakma imkanım oldu. aklımda kalan ayrıntılar, bende bıraktığı izlenimler şunlardır; --- spoiler --- * görsel olarak müthiş * filmin ilk başında mezarın bulunuşunun uzun tutulmasındaki amaç sanırım karakterleri seyirciye tanıtmak. * hayatın insanı nasıl sertleştirdiğini çok güzel anlatıyor. acıları, üzüntüleri, kaybedilenleri ve bunları unutmak için yapılan kendini mutlu etme çabalarını * arabanın arkasındaki cesedin yanına kavunların yerleştirilmesi insanoğlunun fırsatçılığını, umursamazlığını anlatıyor. * filmde bulunan ceset yüzeye çok yakın. filmin sırıtan tek yanı da bu oldu benim için. ölen kişi oldukça cüsseli biriyken daha derin kazılmış bir yere yatırılmalıydı. üstelik bu kişi diri diri gömülmüş. her ne kadar domuz bağıyla bağlanmış olsa da çırpınırken üstündeki topraktan çıkması gayet mümkün. * filmde hiç kadın yok gibi görünüyor ama aslında filmin temelinde kadın var. cinayetin bir kadın yüzünden işlenmiş olması, savcının hayatına damga vurmuş olan karısı, doktorun boşanmış olması ve belki de bu olaydan kaynaklanan filmdeki nihilist duruşu, komserin telefonla eşi ile hesap verir tarzda konuşması fakat aynı zamanda günlük hayatında da görevi gereği hesap soran, saldırgan tarzı, ve tabi ki tüm o zor şartları güzelleştiren muhtarın kızı * muhtar sahnesi son derece başarılı. özellikle muhtarın kızının odaya bir peri kızı gibi girişi ve hayatın tüm çirkinliklerinin unutuluşu. * doktorun, ölen kişinin ölüm şeklini saklaması da türk insanında olan vicdanıyla kanunlar arasında kalınca vicdan seçimini çağrıştırıyor. idare et tarzı bir yaklaşım. * ekibe eşlik eden subayın herşeyi hassas, ayrıntılı şekilde açıklama çabası, emir alma-emir verme ruh hali içinde oluşu askerliğin insan karakteri üzerinde bıraktığı izleri çağrıştırdı * herkesin gerildiği bir anda savcının clark gable esprisi yapması, olumlu dönüş alışı ve ortamın yumuşaması ilginçti * ağaçtan elmanın düşüp yuvarlanışını ilk gördüğümde cesede ulaşacağını düşündüm ilk başta ama diğer çürümüş elmaların yanına eklenmesiyle dumur oldum. insanoğlundaki çürüme de böyle bir şey mi merak konusudur benim için. --- spoiler --- * her anı dolu dolu bir film. teşekkürler nuri bilge ceylan.
vayyyyy...ne filmmiş yahu....nbc'nin en iyi filmi....beni benden aldı...kaldım yapayalnız...
müthiş bir nbc filmidir, ancak teknik açıdan bazı sorunlara cevapta aramıyor değilim. şimdi bazı yerlerininde ki sorunların veya aksiliklerin kasıtlı mı, yoksa bir anlık dalgınlıktan kaynaklanan hatalar mı olduğunu çok merak ettiğim filmdir. neler bunlar: ---spoiler--- şimdi yanlış hatırlamıyorsam ayrıca çokta merakta ediyorum, filmin ilk araba içi sohbetinde, manda yoğurdu geyiği dönen sahnede, ahmet mümtaz taylan manda yoğurdunun kokmasının hayvanın taze et yemesine, evet taze et yemesine bağlamasının özel bir nedeni var mı, yoksa o an doğaçlamadan kaynaklanan bir dil sürçmesi yaşanmış olabilir mi. bir başka sahnede (muhtarın evi) muhtarın, ''naci bey çok önemli bilakis komserim'' dediği yerde bir senkron kayması mı var, yoksa dvd den kaynaklanan bir sorun mu oluşmuş... belkide ben yanılıyorumdur.
izlemek için bayağı bir geç kalmış olsam da sonunda izleyebildim...uzunluğundan bihaber dün gece saat 03.30'da izlemeye başlayıp bitimini neredeyse kahvaltı saatine denk getirdim..neyse ki ilk on dakikasından sonra sürekli, olayların bir ana konuya bağlanacağı beklentisiyle izlediğim için saatin nasıl geçtiğini anlamamışım...bir ana konuya bağlanmadığını anlayıp film bittiğinde ise çoktan hava aydınlanmıştı bile...nedense gecenin o saatinde ne kafasını yaşıyorsam artık bunun bir nuri bilge ceylan filmi olduğunu pek dikkatte almadan izlemeye başladım...ama bağımsız sinemayı ve festival filmlerini, özellikle de olaydan çok durum hikayelerini sevdiğim için sıkılmadım filmi izlerken... bana göre her şeyden önce oyunculuklar harika bu filmde...göze batan en ufak bir samimiyetsizlik yok...her nuri bilge filminde olduğu gibi görüntüler, özellikle de ufak detaylar, anlar yine çok güzel işlenmiş...orta anadolu'nun sonbahar ve kış mevsiminde o iç karartan, ağır, depresif havası çok iyi yansıtılmış...küçük yerleşim yerlerinde yaşayan küçük hikayeleri ve hayalleri olan köy insanlarının hayatı çok doğru sergilenmiş...her insanın yaşadığı o içsel yalnızlık hele, her saniyesinde feci hissettirilmiş...hayatın aslında ne kadar basit şekilde yaşanabileceğine tanık oldum ben bu filmde...en çok da bu tarafını, samimiyetini sevdim...sinema eleştirmeni değilim elbette film hakkında ahkam kesecek değilim ama bence bu film olmuş... hala izlemeyen varsa bu saatler için çok iyi bir alternatif...
komiser nacin'in her "kazma-kürek" diye bağırışında elemanların "kürek-kürek" gelişi haykırarak güldüğüm sahnelerdi.
--- spoiler --- böyle doğallık böyle oyunculuk olmaz dedirten film yemekteki konuşmalar nbc'nin nasıl bir usta olduğunu gösteriyor. link:http://www.youtube.com/watch?v=nguq7n-ds-c --- spoiler ---
yorumların bakabildiğim bir kısmında ufak bir detayın atlandığını düşünmem sebebiyet veren bir derinlikteydi. belki de ben yanlış anladım ve bir daha izlemem gerekiyordur. --- spoiler --- doktor-savcı muhabbetinde doktorun boşandığını öğreniyoruz ve savcıya çocuk yoktu diyor. cesedi bulduktan sonra ise odasında resimlere bakarken bir çocuk varlığı hissediliyor. buradaki problem bence doktorun maktülün karısına yaklaşımıyla da birleştirirsek doktorun aldatılması. çocuğun da başkasının olması. doktorun ücra bir yere yerleşmesi ve yalnızlığı tercih etmesi de bundan kaynaklı gibi. çocuğa yaklaşımı da kendi evliliğindeki çocuğun çektiklerine yönelik bir durum, aynı acılar olmasın mantığı var... bu yüzden gerçek babasından nefret etmesini önleyecek bir otopsi raporu yazdırıyor. "kadınlar bazen çok acımasız olabiliyor" mantıığyla hem maktül hem de katilin bir kadının suçunun ikincil suçluları olduğunu düşünüyor. --- spoiler ---
--- spoiler --- hamileyken "sonbahara kalmaz, doğum yaptıktan sonra ölürüm" diyip cidden doğum yaptıktan sonra ölen kadının lafı her geçtiğinde "ölücem dedim dedim inanmadınız, bakın ne oldu şimdi" fıkrasını akla getiren süper film. --- spoiler ---
daha ilk dakikasında ne kadar da kırıkkaleye benziyo lan dediğim yerlerin gerçekten kırıkkalede olması ve kırıkkalenin aynı tırnak arasına batan bir diken gibi bilincimin altına altına işlemiş olmasının sancısını yaşatan filmdir..
entry başı rengimi belirteyim de; bu adamın tüm filmlerini izledim, hemen hepsinde "- abi durdurun filmi bir sigara içip gelicem" derim, ben sigara paketine ulaşana dek filmin yazıları görünmeye başlar. bu film de geleneği sürdürdü. pek değerli nbcci tayfanın kıymetli zamanı boşa gitmesin -burdan eksi butonuna mesafeniz 1sn.- --- spoiler --- 1- abi nedir şimdi bu filmin hikayesi?? bir cesedin başına toplanan bürokratlar hikayesi mi? bir de ismini bolca duydugumuz kaymakam ve sayman bir de ödenek kelimesi. ee ne söyledin bize? elma pek endamlı yuvarlandı, kendisi gibi yuvarlananların dibine geldi oturdu. başka? bir filminde (iklimler) fındık yapıyordu bunun bi benzerini. o filmde son derece kaliteli kapı gıcırtılarıyla ünlüydü. (faideli bilgi: gıcırdayan kapılara yemeklik yağ sürün düzelir, zor açılan çekmeceler ve fermuarlar için sabun birebirdir, mum lekesini kıyafetlerinizden çıkarmak için gazete kağıdı koyup ütüleyin, ahşap zeminde oluşan bardak lekerini ise kolonya döküp yakın tertemiz olur.) yani nbc izleyicilerinin bir kısmı; duyma kaybı yaşayan kimseler. burdan ancak bu sonuç çıkar. nedir allasen? içinde yaşadığınız dünyayla olan bağlatınız o denli zayıf ki; kapı gıcırtısını, otopsi seslerini yere göğe koyamadınız. nasıl anlam yükleyeceğinizi şaşırdınız. 2- bu başlıkta hatrı sayılır entry okudum: başlık içinde arama kısmına fotograf yazıp aratın nolursunuz??? "e adam fotografçı tabi di mi, fotograf kalitesinde sahneler, seyrine doyum olmuyor, bozkırın ruhunu hissettim .." ulan ankara-istanbul arası otobüs seyahatlerinizde horul horul uyudunuz di mi? bolunun muhteşem yeşilinden, ankaranın bulaşık suyu sarısı bozkırına geçişine hiç bakmadınız di mi? fotograf kalitesinde sahneler mi derdiniz? ben bu abartıdan nbc izleyicisine dair şunu anlıyorum: hayatınızda adam akıllı film izlememişsiniz, izlediyseniz de anlamamışsınız. yaşamla da kurduğunuz bağ, methiyeler düzmeye doyamadığınız bu film kadar yalıtık. 3- başta sorduğum soruya geri dönüyorum: nedir abi bu filmin hikayesi? bir tane katil var, bir de buna yardım eden ama film boyunca bir iki sahnede gördüğümüz ağlayan şişko adam. bu katille kadın arasındaki ilişki ne? cevap yok. neden domuz bağı? -zira genelde hizbullah tayfasının kafası olarak bilinir bu yöntem- cevap yok. neden diri diri gömdüler? cevap yok. gelelim savcının hikayesine, gene aynı açmazda. hamile bir kadın doğum yaptığı gün intihar ediyor. neden? cevap yok. "kadınlar çok acımasız intikam alabiliyor" dedi savcı bu mu? doktor ne ayak? neden herkes zamandan süreçten yaşamdan kopukluğun kafasında? neden bunun övgüsü düzülüyor? tüm karakterler lsd kullanıcısı sanıyorum. 4- en mühimi: kadın sorununa bu çarpık bakış nedir allasen? komser "her meselenin altından kadın çıkıyor abicim, yıllardır bu meslekteyim bunu bilir bunu söylerim" havalarında. savcı desen "ulan kadınları anlamak ne zor iş, beni cezalandırmak için mi öldürdü kendini bu ne acayip intikam evladını da mı düşünmedi" kafasında. iyi güzel karakterlerini konuşturdun bu şekilde. peki neden filmde gördüğümüz hepi topu iki kadın da sağır ve dilsiz? çay servisi yapan köylü kızı şööyle bir süzdü hepsini. öteki otopsi beklerken ayağını salladı umarsızca. eee?? hadi ben de nbcci tayfa gibi anlam yükleyeyim. suspus olmuş bu kadınların yerine konuşan erkeklerin dünyasını mı eleştirdin? kadınların edilgenliğini mi dile getirdin yani bir eleştiri mi koydun ortaya? hadi diyelim bu böyle; bu denli pasif misin bu konuda diye soracaktım vaz geçtim öylesin nbc. pasifsin, durağansın hareket yok. içinde bir kıpırtı yok. --- spoiler ---
entelektüel annemi henüz yarısında uyutmayı başarmış film. öncelikle, bu filmi beğenmeyenlere her türlü hakareti layık bulanlara söylemek istiyorum. cahil, duyarsız vs değiliz. hakaretlerinizi kendinize saklayınız. filme gelirsek; benim tavsiyem üzerine ailemle güzel bir film izleme hevesiyle izledik. ben filmin sonuna kadar dayansam da, annem yarısında uyumaya başladı. en iyi sinema filmimiz böyle bir etki mi bırakmalı ? bir arkadaşımız yazmış ki, "taşra hayatını bilmeyen laf etmesin". tüm gençliği taşrada geçmiş annemi uyuttu bu film. sanırım başka söze gerek yok... öte yandan, oyuncular üzerine düşeni başarıyla yerine getirmiş. zaten filmi sonuna kadar izleyebilmemin tek sebebi, oyunculukların üst seviyede olmasıydı.
çok güzel bir türkiye analizi sunmasına rağmen bunu 2 saat bilmemkaç dakika yerine 40 dakikada da yapabilecek olan film.
nuri bilge ceylan'ın en iyi filmidir. film bittikten sonra iyiki izlemişim dediğim filmdir. sinemayla felsefe yapmıştır yönetmenimiz. biraz daha üstünde dursaymış bir başyapıt ortaya çıkacakmış.
oyuncuları ve muhteşem oyunculukları için izlenebilecek film.taner birsel,ahmet mümtaz taylan ve yılmaz erdoğan.. ama bir sahne ve oyunculuk var ki defalarca izlendiği halde doyulmuyor:muhtar sahnesi ve ercan kesal..
yılmaz erdoğan çok yaşlanmış. iyi oynamış. doktor gece işemeye arka tarafa gidince şimşeğin çakmasıyla kayalıklarda beliren yüzün vermek istediği mesaj nedir? savcının böyle mi girecez avrupa birliğine sözü filmdeki tek gereksiz ve doğal olmayan şeydi. ben sevdim bu filmi. izlenir. arşivlenir. arkadaşlarla toplanıp bir hevesle izlenecek bi film değil ama bi anda tek başınıza açıp izlenecek bir film. böyle çorba gibi de yorum yaparım.
bir çok kişinin dediği gibi muhtarın evine konuk oldukları sahne çok şahane ve çok doğaldı. ayrıca mezarın yerini bulma sahnesi çok uzun sürüyor bu arada karakterler tanıtılıyor. hikayenin tam olarak ne olduğunuda ancak filmin ortalarına doğru anlıyorsunuz. tıpkı baş karakterlerin adının bile daha verilmeden uzun uzadıya bir çok hikayenin anlatıldığı romanlar gibi. --- spoiler --- muhtar: arap bizim eniştemiz olur. biz ona kız verdik köyden. arap'ı severiz iyi çocuktur, ama nedense arap bizi sevmez. bu sahnenin öncesinde komiser naci'nin arap muhabbetini açışı şahaneydi. " yav muhtar biz geliriz gelmesine de arap'ı zor getirdik. tutturmuş o köyde eşekçi çok diye. ne demek istiyorsa ben onu anlamadım" --- spoiler ---
nuri bilge ceylan'ın yoda'lık mertebesine ulaşmış olduğunu gözümüze sokan, kafamıza vuran filmdir.. filmi az önce masaüstü bilgisayarımda izledim, g.saraylı prekazi'nin nöşatel'e çaktığı golün ardından çekyattan zıplamak suretiyle kafamı gecekondunun tavanına vurduğum vakit yaşamış olduğum o buruk ve ağlamaklı sevincin bir benzerini yaşıyorum.. kara şövalyenin yükselişini daha dün akşam sinemada izlemiş bir kişi olaraktan kristofır neulan diye haykırmak istiyorum.. koenine ayrı kurosawasına ayrı seslenmek istiyorum: "herkes rütbesini bilecek!" milli gurur hissiyatına pek yabancı bir kişi olarak ceylan ile aynı coğrafyada yaşıyor olmanın, o da yetmez aynı türden olmanın (bkz: insan) gururunu bana yaşatmış filmdir.. "sinemasal anlatım hiç bu kadar ince olmamıştı!" özetle karar şudur: ceylanın sonraki filmi mutlaka sinemada izlenecek o salon dolacak arkadaşıım! akıllı olun filmle ilgili olarak yönetmen semir aslanyürek'in yazdığı şu yazı da hoşuma gitti, altına imza atılır cinsten: http://haber.sol.org.tr/…enin-otopsisi-haberi-46922
aidiyet dolayımında vatan-millet, ulus-dil, tarih-ortak ruh gibi aydınlanmanın başımıza sardığı kavramların girrifith'in bir ulusun doğuşu** ya da yakup kadri'nin yaban'ını çağrıştıran bir aydın-halk ilişkisi içinde alegorik bir anlatımı... doktor ve savcı ekseninde kurulan öykü içine anadolu'yu alarak absürd bir yolculuğa çıkıyor. yol hikayesi nuri bilge ceylan sinemasının estetize edilmiş-tasarlanmış zaman-uzam ilişkisini kırılmaya uğratıyor (tabi bilinçli olarak). geniş bozkırlar içinde ceset aramaya çıkmış bir grup insanın ilişkileri hem bizim ulusumuzun doğuşunda kurulan mitlere yöneliyor hem de cumhuriyetçi tezlerin başarısızlığını gösteriyor. zira anadolu'ya açılan aydınlarımız (doktor-savcı) hiyerarşideki üstünlüklerine rağmen yolculuğa pek de hakim değiller. filmin sonunda onları kendi fanusları içinde soluk alırken, kontrol ederken görüyoruz ama yol hikayesi içinde ikisi de yabancılar. aydınlanmanın çöküşü... ceylan filmleri ekonomik diyalog kullanımıyla bilinir. bir zamanlar anadolu ise bütün filmlerinin aksine en çok ve en boş konuşulan filmdir. bunda bir doğallaştırma, eş zamanlaştırma çabası yatsa da daha önemlisi, anadolu denilen (gidilen, bir şeyler götürülen, ülküleştirilen) ötekinin merkeze meydan okuması, kendini dayatması, biz buyuz kardaş, bizi kendine benzetmeye çalışma demesi vardır. üç maymunda olduğu gibi burda da sterotipler, klişeler zamana ve sanata meydan okur, kendilerini dayatır. aydının taşra sıkıntısı ile taşranın aydından sıkılması, onun yanında bir türlü kendisi olamaması içiçe geçer. nuri bilge ceylan sineması taşradan metropole kayan insanları, metropolden taşraya gidenleri yani yerinden edilenleri, bağlamından koparılanları, sentetik ilişkiler içinde anlatır. ceylan şimdiye kadar ya modern insanı ya da modernizmin boğduğu taşralıyı anlattı (başlangıç filmlerinden olan kasaba'yı ayrı tutarak yapıyorum bu yorumu zira onu ve koza'yı bir biçim ve içerik arayışı olarak diğerlerinden ayırıyorum). burada ise çok eski bir meseleye, karakterlerini de o düzlemde kurarak ama yeni bir biçimle yaklaştığı için, bu kadar uzun bir filmi hiç dağıtmadığı, ritmi hiç düşürmediği için ustadır artık... **sadece isminin yarattığı esinle... edit: imla
anadolu'yu gerçek manasıyla tattıran film. ismi cuk oturmuş film. gerçekten anlaşıldığında, izlerken içine yerleşildiğinde üstüne çok fazla söz söylenmeyecek, söylenemeyecek film. nuri bilge ceylan üç maymun'dan sonra tekrar kendine gelmiş gibi görünüyor, bunu bilir bunu söylerim.
an itibari ile izlediğim ve yatmadan önce hakkında birkaç şey yazayım dediğim film.öncelikle 3 gün öncede dedemin insanları filmini izleyen bir kişi olarak sanırım son dönem türk sineması hakkında ne desek az.hakikaten çok etkileyici dram filmleri yapıyoruz ve bu coğrafyayı , bu coğrafyada yaşayan insanları ve onların hayatlarını çok iyi anlatabiliyormuşuz. filme geçecek olursak konu basit hatta çok basit buna benzer yüzlerce hollywood filmi izlemişizdir.ancak bir anlatım var ki gerçekten filmin başarısının tamamını kapsıyor.böyle basit bir konuya iki buçuk saat katlanıp izlemenizde tamamen bundan ötürüdür.yer yer sıkılmama rağmen gerilme duygusu çok daha öndeydi.gerilip gerilip bitirdiğim film diyebilirim.bence film deki tek olumsuz taraf yılmaz erdoğan'ın oyunculuğuydu.yani ben artık ''arkaaş arkaaş'' diyerek güldürme çabasında ki yılmaz erdoğanı izlemek istemiyorum.sanki ben naci karakterini izlemedim de yılmaz erdoğan'ın kendisini izledim filmde. özetle güzel film izleyin.
nuri bilge ceylan'ın tarkovski ve bergman'ı ne denli özümsediğini gösteren bir film... yakın plan yüz çekimleri ve karakterlerin içyüzlerine nüfuz etme girişimi bergman'ı anımsatıyordu. uzun uzadıya yansıtılan peyzajlar, rüzgar ve titreyen gaz lambası ışığı, adamların arazideki gezinişleri tarkovski etkileri barındırıyordu. --- spoiler --- doktor, savcı'yı karısının ölümüyle yüzleştirerek bir anlamda fark etse de onun bastırmaya çalıştığı gerçekliği ifşa etmeme yoluna gitti. tıpkı toprağa diri diri gömüldüğünü anladığı halde kurbanın ölüm biçimi örtmeyi yeğlediği gibi. klasik otopsi... filmde üzerinde durulan birkaç unsurdan biriydi. otopsi, filmde bir anlamda gerçekliği ele geçirmek için bir yöntem olarak ortaya atılsa da, bundan elde edilecek verilerin ne denli kullanışlı olduğu, savcı gibi gerçeğin üzerini örtmeye yarayan teselli edici bir inanışa kapılmanın varlığını zedeleyebilecek bir yöntemken, öte yandan da katilin kurbanın eşine sahip olabilmek adına giriştiği insanlık dışı bir cinayetin yaratacağı sonuçları engellemek adına da kullanışlı değildi. doktor, pencereden uzun uzun yetim kalan oğluyla kadının ilerleyişini seyrederken adeta bu gizi açığa çıkarmamanın daha doğru olacağına inanmaktaydı. aslında çocuk ölen adama değil, katile aitti ve kadın bu iki erkek arasında kalmıştı. morgun kapısında beklerken kamera bir an kadının topuklu ayakkabısına takılır. aslında ayak ayak üstüne atmış kadın, ayaklarını sabırsızlıkla oynatarak bu ıstırap dolu dakikaların geçmesini beklemekte ve katil olan aşığı ve ölen kocasıyla hayatındaki bu çekişmeyi bir yana bırakmak istemektedir adeta. bu ayrıntı aynı zamanda kadının isterik biri olduğunu da ifşa eder. gerek muhtarın, gerekse otopsi görevlisinin morga bu denli önem atfetmeleri oldukça kara mizahidir. yaşamla değil, ölümün konforuyla uğraşmaktadırlar. filmin büyük bölümünün karanlıkta çekilmesi ve spot aydınlatmalarla estetik kareler elde edilmesi kuşkusuz nuri bilge ceylan'a sanatsal anlamda çok önemli veriler sunmuştur. filmdeki en etkili sahne daldan düşen elmanın bir tümsekten usul usul yuvarlanarak daha önce düşen diğerlerinin yanına katılmasıdır. suyun içinde karanlıkta üzerine düşen ışıkla bir an tarkovski'nin ivan'ın çocukluğu'ndaki o eşsiz sahnesini akla getirmiştir. bir ölünün başında bürokratik gevezeliklerle, clark gable benzetmeleriyle kara mizah yüklü etkili ayrıntıların varlığına da dikkat çekmeli. --- spoiler ---
nuri bilge ceylan'in en son filmi. goruntuler, hikaye, isik, oyunculuklar cok iyi. her ne kadar filmin baslarinda yilmaz erdogan'in o icinde hala yasattigi ve yer yer cikmaya calistigini gordugumuz 'mukremin abi'sinin tonlamalari biraz rahatsiz etse de ortalara ve sona dogru polis oldugunu bize ikna edebildi. tam seyirlik olmasina ragmen filmde dikkatlerden kacmayan bazi mantik hatalari mevcuttu. bu da filmi inandiriciliktan biraz uzaklastiriyordu dogrusu. o yuzden bu mantik hatalarini gormezden gelerek izlersek ortaya muhtesem bir bir film ciktigini soyleyebiliriz. hatalara deginecek olursak; --- spoiler --- oncelikle, turkiye'nin hic bir yerinde; gecenin bir yarisi birbirinin ayni olan tarlalarinin arasinda, bir katile mezar teshisi yaptirilacagini sanmiyorum. ustelik bu ekipte savci, doktor, polis ve asker de var. basit bir cinayet vakasi. ne terorle, ne bir ulusal tehditle ya da bir ajanla filan alakasi olmayan siradan bir cinayetin ardindan boyle bir yolculuga gecenin bir yarisi cikilmis olmasi, beni ikna olmaya cok zorladi. o yuzden filmden zevk alabilmek icin bunu dusunmemeye calisarak izlemek zorunda kaldim. ikinci olarak ise domuz bagi olayi. nasil olurda yillarin tecrubesi polis, savci ve doktor; zanliyi rahat oldurebilmek ve uzerinde hakimiyet kurabilmek adina bu domuz baginin yapildigi gercegi gunes gibi parlarken bu hakikati dusunemezler ve 'onu oldurdukten sonra neden bagladin?' diye sacma bir dusunceye kapilirlar. ya da seyircinin boyle dusunmesi istenir. sirf filmin sonunda seyiriciyi 'aaa canli canli gomusmus megersem' gibi sasirtmak icin boyle bir yontem secilmesi de inandirici olamadi ne yazik ki. filmin en sonunda, adamin canli canli gomuldugu de belli olduguna gore neden kimse domuz bagindan kacmaya calisan adamin; bileklerinde ve boynunda mutlaka olusmus olan curukleri, izleri goremez ve bu otopsi de bile belli olmaz??? bi de jandarma olayi var. hevesli, atik ve dertsiz bir jandarma! heralde hayatlarinda hic jandarma gormemisler diyesim geliyor. nasil ki savci, polis ve doktor yillarin kasari olmus ve tepkisiz herseye gogus geriyorlarsa, jandarma neden onlardan farkli olsun ki? gun boyu askerle, koyluyle, usleriyle filan ugrasan jandarma bi de daha cok bunalandir. o hic soylenmeyen ve 'olceyim mi mesafeyi, olum cevirin hemen arabayi. cabuk! buyrun bir biskuvi alin' vs. tavirlari bana cok zorlama geldi. son olarak da doktorun isemek icin gittigi yerde, tastan yontma bir insan siluetini simsekler esliginde gormesi?? bu 'ucuz' korku filmi sahnesinin gerekliligini bir turlu oturtamadim filmde. ve bi de tabi ki uzerine kan sicrayarak kendisi de bu cinayetin ucundan bir parcasi olan doktorun durumu var. katilin hapiste cok yatmadan cocuguna kavusmasini istemekle birlikte,konuyu uzatmak istemedigi icin, insanlara daha fazla aci vermek istemedigi icin mevzuyu kapatmaya yonelikti evet. ancak ortada kurbani aldatan bir kadini koruma durumu da var. kadin ustelik katilden hamile kalip cocuk sahibi olmus. bu kadini koruyarak masum kurbani hice saymislar ve katilin daha az ceza almasi saglanarak da bir envi katil odullendirilmis! bu cok rahatsiz edici idi. bunlari bir kenara koyarsak filmin anlattigi diger guzel seyler filmi muhtesem kiliyor: yuvarlanan elma sahnesi, kizin cay ikrami, gorulen sanri, arabalarin gelis sahnelerindeki ic daralmalari ve otopsi sahnesi olaganustu! --- spoiler ---
bu akşam trt 1'de yayınlanmayacak filmdir onu baştan söyleyim. spoiler sondan başlayım. komiser naci doktorun odasında reçete yazdırmak için uğradığı sahnede yaşlıca bir amcanın kapıyı açıp sonra ürkek gözlerle kapıyı kapatıp çıkması, doktorun halkın sorularından kaçmak için o sırada cep telefonuyla konuşuyor numarası yapması(belli ki bunu sık yapıyor), benzer mevkilerde çalışan insanların (şoför tevfik ile arap) evine ikinci katı çıktı diyecek kadar gıybet yapması... astın üstü sevmediği kadar üstün de astı sevmediğini... ve daha nice detayları gözümüze gözümüze sokan bir film. spoiler
hiç sevmediğime, bir bok anlamadığıma göre kült bir film.
--- spoiler --- cok orijinal ve dahiane bir fikrin yansimasi gibi gorunen 'koylu kizin odaya girmesi ve herkesin birden cozulmesi' sahnesinin aslinda baska bir cok filmde de kullanilmis olmasini farkedince degeri biraz daha dustu gozumde. paths of glory ve shame'de zaten daha iyisi yapilmis. --- spoiler ---
orta anadolu filmi olduğunu, bozkır filmi olduğunu, filmde müzik sesi duyulan tek yerde bozkırın tezenesi neşet ertaş'tan allı turnam çalmasıyla kafamıza kazımayı başarmış. neşet ertaş'ın öldüğü bu günde, her kanalda ve her haber sitesindeki haberlerin, özgeçmişlerin, facebook'tan paylaşılan şarkıların ve twitter'daki ağıtların arasında benim gözümün önünde sadece allah'ın siktir ettiği bozkırın ortasında sicim gibi bir yol, yolda bir araba, arabada sadece yağmur sesi, silecek sesi ve allı turnam beliriyorsa bu film amacına ulaşmış onu fark ediyorum şimdi.
nuri bilge ceylanın vasatın altında filmi. film hem çok yavaş akıyor. hem de ortada çok bariz bir konu yok. olan konu gibi şeyler de bir sonuca bağlanmadı. misal: --- spoiler --- o çocuk gerçekten fırat tanışın mı? cinayet nasıl işlenmiş? doktorun olayı ne? neden soluk borusu ve akciğerde anormal bir bulguya rastlanmadı dedi? savcının karısı kendini öldürmüş anladık. ama madem olay irdelenmeyecekti neden durup durup savcı doktora sorular sordu da konu tekrarlandı? yılmaz erdoğan savcıya neden sürekli giydirip durdu arkasından? ortada bir cinayet var. olay çözülmüş. yılmaz erdoğan diyor ki: bütün işi ben yaptım sen halayı çek. hayır sen çözsen ne çözmesen ne? işin tezat yanı bir diğer sahnede benim işim bitti bundan sonra savcı uğraşsın diyor. --- spoiler --- yani velhasıl nuri bilge ceylandan beklemediğim bir performans.
--- spoiler --- muhtar morgla, savcı ölen karısıyla, katil kurbanıyla, polisler cinayetle, otopsideki görevliler cansız bedenleri daha iyi kesebilecekleri aletlerle kafayı bozmuşken yaşayanları önemseyen tek kişinin doktor cemal olduğu film. --- spoiler --- (bkz: sanat filmindeki derin göndermeleri anlayan adam)
izlemeye karar verdiğim ve hakkında yazılanları okuyunca az önceki 72. koğuş şokundan sonra kaldıramayacağıma karar verdiğim filmdir. başka bahara tatlım.
savcı nusret'ten otopsideki şakir'e kadar hemen hemen her karakterin bir aforizmaya sahip olduğu film. bu bile çok gerçekçi. küçücük bir ilçede yaşıyor olsa bile bir anadolu insanının kesin söyleyeceği bir şeyi vardır kendince. kendisinin her şeyden anladığını düşünür.
sonundaki otopsi sahnesinde doktor cemal'in niye öyle karar verdiği umrumda bile değildir zira filmin derdi bunun daha ötesindedir.
konu gibi şeylerin bir sonuca bağlandığını düşündüğüm film. --- spoiler --- o çocuk gerçekten fırat tanışın mı? bence evet onun. çünkü filmin sonuna doğru çocuk bunun kafaya taş atınca ağlamaya başlamıştı. cinayet nasıl işlenmiş? adamı canlı canlı domuz bağı yapıp gömmüşler. doktorun olayı ne? doktorun olayı adamın ölü bulunup bulunmayacağı meçhul olduğu için götürülüyor. ya da olay yerinde rapor tutması için. ya da oldu da adam bayıldı canlandırsın diye. hayır böyle bir filmde doktorun olayı ne diye sormak bir abes. adam zaten sıkışmış kalmış o kasabada. olayı olsa ne olur. neden soluk borusu ve akciğerde anormal bir bulguya rastlanmadı dedi? katilin karısına ve oğluna acıdı, katilin daha fazla hapis cezası almasını bir nebze önlemek istedi. eğer soluk borusunda toprağa rastlandı deseydi canlı canlı gömüldüğü ortaya çıkacaktı. savcının karısı kendini öldürmüş anladık. ama madem olay irdelenmeyecekti neden durup durup savcı doktora sorular sordu da konu tekrarlandı? savcı kendisini karısının ölümünden sorumlu tutuyor çünkü. o yüzden doktorla durmadan bunların muhabbetini yapıyorlar. savcı karısının intihar ettiğine inanmak istemiyor. yılmaz erdoğan savcıya neden sürekli giydirip durdu arkasından? üst-ast ilişkilerinde sürekli olan bir mevzudur. ortada bir cinayet var. olay çözülmüş. yılmaz erdoğan diyor ki: bütün işi ben yaptım sen halayı çek. hayır sen çözsen ne çözmesen ne? bu soruyu cevaplama gereği bile duymuyorum. futbol maçlarında bile bütün işi takım yaparken ekmeğini genelde forvet oyuncusu yer. işin tezat yanı bir diğer sahnede benim işim bitti bundan sonra savcı uğraşsın diyor. --- spoiler --- hayır böyle bir filmi aksiyon filmi izler gibi düz gözlerle izleyip sonra da bu filmde hiçbir şey olmuyor demek bir garip doğrusu. bu film anadolu'yu anlatıyor. cinayeti falan değil.
(bkz: ha saymanla konuşmuşsun ha öküzle konuşmuşsun)
ana fikrinin, küçük insanların büyük sandıkları küçük dertleri olduğunu göstermek olduğuna inandığım filmdir. küçük bir anadolu şehrindeki insanların, büyük şehirlerdeki 29 katlı apartmanda yaşayan yalnız insanlardan daha çok söyleyeceği şey vardır, ancak her halükarda zavallı insanlar olduğumuz için menfaatlerimiz ve zaaflarımız söylemek istediklerimizin ve/veya hissettiklerimizin tam tersini gerektirmektedir. cesedin bulunuşu sırasında tarladan kavun toplamaya çalışan ve kavunları cesetle aynı yere koyan profiller her zaman vardı ve var olacak.
toplumsal cinsiyetin yeniden inşasını gözler önüne seren filmdir. --- spoiler --- doktor, savcı, polis, asker erkektir, kadın karakter ise çay servisi yapar. --- spoiler ---
izlerken film olduğunu unutturuyor insana. ortamların ve konuşmaların doğallığı, filmdeki tek müziğin ''allııı turnaaaamm ne gezeeeersin havaaaadaaa...'' olması, oyunculuklar, senaryo, ercan kesal, nuri bilge ceylan... daha ne olsun? --- spoiler --- filmdeki doktor cemal rolüne daha iyisini bulamazlardı diye düşünüyorum. ercan abiyi bu kadar iyi oynayan başka bir insan daha olamazdı. --- spoiler ---
bugun tekrar seyrettim, tekrar hastasi oldum. iki kati uzunlukta olsa yine seyrederdim, doyamadim.
17 yaşında köylü güzeli cemile'yi gören savcı, doktor, katil kim varsa kendinden geçiyor, maskeleri düşüyor, sadece ölü adam siklemiyor cemile'yi. yönetmen ne diyor; yaşın, konumun ne olursa olsun böyle bir güzelliğe yaşayan kimse hayır diyemez maskeler düşer. çamaşırları toplarken o şalvar rüzgarın etkisiyle içine girdi ya cemile off cemile off yaktın beni. benim de maskemi düşüren film.
(bkz: #30983296)
48 yaşında sinema adına hiçbir eğitimi olmamasına rağmen, çok iyi bir sinema algısı olduğuna inandığım annemin hastası olduğu film. kadın resmen 3 saat hiç ara vermeden izlemek üzere filmi.
içinden çocuk sesleri yükselen bir okul bahçesinin büyüleyici gürültüsüne her denk gelişimde aklıma düşüveren ve bu anımsamanın bünyede yaratığı esriklik halini uzunca bir süre kendimle taşıdığım sanat eseri.****
diyaloglarıyla kafaya kazınan, görüntüleri mest eden, nuri bilge ceylan'ın bu toprakların insanını, havasını, suyunu, ruhunu ne kadar iyi tanıdığını tekrar gösterdiği, insanın izlerken kendisini içinde hissettiği, oyunculukları on numara bir film. filmi uzun ve bayıktır diye önyargılı düşünüp izlemeyen varsa büyük hata içerisinde. --- spoiler --- (bkz: kazma kürek) (bkz: kola var mı) (bkz: ince belli bardakta çay) (bkz: allı turnam) (bkz: manda yoğurdu) (bkz: dürüm) (bkz: gaz lambası) (bkz: bozkır) (bkz: muhtar) (bkz: kırıkkale) --- spoiler ---
(bkz: hoşlanılan kızın çay tepsisiyle içeri girmesi)
hiçbir şey anlatmıyormuş gibi gözüken ancak aslında çok şey anlatan film. doğru, fazlasıyla uzun, izlemesi zorlu, herkesin sevebileceği türden bir yapıt değil ama çok ciddi kişilik çözümlemelerine giren, bir tarafta clark gable'a benzemekle üstü kapalı övünen ve ölümün öylesine hiçbir neden yokken gelebileceğine inanan bir savcı, diğer yandan son derece rasyonel ve akılcı görünen ancak aslında içinde fırtınalar kopan bir doktor, filmin ilk yarısını harika oyunculuğuyla domine eden bir yılmaz erdoğan. sınırlı kaynaklarla ortaya çıkan muhteşem bir sanat eseri (bkz: masterpiece)
anadoluysa bu film anadoluyu anlatıyor. insanını değil. "öte" ve "uzak" kavramının dibine dibine vurulmuştur bence. aynı anadolu kültürü içinde yaşayıp ensest ilişki yapan, bununla kalmayıp çocuk yaşta gelin giden kızlar da var ama nbc bundan çok daha öte bir şeyi söylüyor bence. anadolu'nun yanında kırsalın da verdiği o sinir bozucu sessizlik de var işin içinde. şimdi şu habere bir bakın. dünyanın en sessiz odasında kalanlar çıldırma noktasına geliyor, deniyor. bu filmde anadolu sessiz gibi görünüyor ama rüzgarla sallanan ağaçları, yolda giderken araba camına vuran yağmur damlalarıyla anadolu değil bütün coğrafya konuşuyor. uzun zamandır böyle doyurucu bir film izlememiştim. nbc'den izlediğim uzak filminde de aynı tatlara yakın şeyler vardı ama bu filmin yeri çok ayrı. doktor, polis, savcı, muhtar... iyi ki bize böyle bir film bıraktın nuri bilge. samimiyetle söylüyorum.
sevgili arkadaşım, new york'lu film eleştirmeni sheila o'malley, filme o kadar güzel bakmış ki: http://j.mp/z8zvkb
insana ait ortak gerçekleri insana anlatma derdinde olan film.
ingiliz guardian gazetesinde, okurlar tarafından yılın en iyi 10 filminden biri seçilmiş. http://www.guardian.co.uk/…e-in-anatolia?intcmp=239
oh be,şükürler olsun artık bizim de böyle bir filmimiz var. itiraf etmeliyim ki bu filmi izlemeyi hiç ama hiç düşünmüyordum. sadece istemediğim bir tesadüf neden oldu ve izleyecek başka bir filmim de kalmamıştı. derken başladım filmi izlemeye. bu tür uzun sekanslara hiç tahammül edemeyen ben daha filmin ilk 10 dk sında "işte bu" dedim içimden. film sıkanı sıkar doğru ama meğer ne de akarmış, ne de susamışım böyle bir filme. dostoyevski suç ve ceza romanı ile tüm rusyayı, o dönemle sınırlandırmadan sosyolojik açıdan nasıl ele aldı ise ve bu eser dünya incisi ise filmimiz de en çağdaş sanatı kullanarak da olsa aynı şeyi başarmıştır. inanılmaz anadoluya kışın ve güneşsiz hatta gece ışığı kullanarak bakma cesareti göstermiştir. --- spoiler --- aman o ne muhtardı öyle. bu bir filmden öte gerçek bir muhtar olsa gerek. o devlet heyetini kabul ederken, uğurlarken özür dileyişi de ne idi öyle. sen bunları nereden yaşadın nuri. doktor, kimdi allah aşkına. okuyunca köyünü bir türlü artık eskisi gibi kabullenemeyen biz mi? peki hiç alakası olmayan yerde bile biz bütün erkekler güzel kıza hemen odaklanıyor muymuşuz? herhangi bir ikili küme oluşturduğumuz zaman diğer kümeler hakkında zaralı zarasız, "boş durmaktan iyidir" kabilinden dedikodu mu yaparmışız? polisimiz hem inanılmaz şevkatli, hem de bir zamanlarki babalarımız mıymış? adli tıp denen şeyde yapılan işler, kahvecinin çay koyması ve kahvehane muhabbeti kadar hafif birşey miymiş? --- spoiler --- nbc dayanamayıp, kırgın olmadığı memleketini dibine kadar yermiş aynı zamanda. anadolu bozkırının güneşsiz, hele de kışın görüntülenmesi de ne demek öyle. tabii ki bir fotoğrafcı için sıcak olmaması, içimizi ısıtmaması, farkedenin artık içinde olmayı hemen istememesi... demek. anadolu sadece canım anadolu değilmiş meğer.
ilk defa bir türk filmini malum ortamlarda 1080p olarak bulmamla heyecanlandığım film.
şahane bir görüntü yönetimi ile çekilmiş film, özellikle ışık yönetimi harika. --- spoiler --- film tüm karakterlerin üzerinden akarken, yavaş yavaş doktorun iç dünyasını merkezine alıyor. filmdeki herkes oraya ait gibi, doktor ise taşrada sıkışıp kalmış. aslında sıkışmış gibi de değil, zira gidilecek bir yer olduğuna da inanmıyor gibi. roman tadında bir film olmuş. --- spoiler ---
hakkında uzun uzadıya yazmak istediğim filmdir. ama ne yazarsam yazayım asla hissettiklerimin onda birini bile anlatmış olmayacağım. ama yine de; belirtmek isterim ki bence bir konu yoktu. çok konu da yoktu. ama biz vardık. ernest hemingway'in "gerçek olan hiçbir şey kötü değildir" önermesinin bu filmde nasıl can bulduğunu gördük. bu filmdeki her şey ve herkes gerçekti, bir yerlerde yaşanmıştı, ve belki hâlâ da yaşanıyor... --- spoiler --- kuzu kokuyor diyenlere kuzuyu sevenlerin verdiği en net cevap: sen yememişsin ki anlamıyorsun. bundan daha "biz"i var mı? sonra tevfik karakteri... tevfik karakterinden daha gerçek ne olabilir? "tevfik, çok gerçeksin ve çok cibiliyetsizsin" hiç etrafımızda tevfikler yok mu? sürmeyi gözden çalmak deyimi ise şükela oldu... --- spoiler --- efendim iletebiliyorsak buradan nuri bilge ceylan'a saygılarımı ve teşekkürlerimi sunuyorum...
insanı ve onu çevreleyen karanlığı büyük, hem de çok büyük, bir ustalıkla aydınlatmış bir nbc filmi. karanlıklarımızı sevmeye bu kadar meyilliyken; içimizin gölgeleri büyürken günden güne, geceye sığınmalarımız artarken senelerle, kuytularda sakladıklarımız ortaya döküp saçtıklarımızdan çok ama çok farklı iken, görmezden geldiğimiz, unutmaya çalıştığımız, ve belki de gerçekten unuttuğumuz bu karanlıkların aydınlatılması ustalık ister ne de olsa. rollerimizi gün ışığında ezberlemeyi öğreniyoruz çünkü. her yeni günle beraber baştan alıyoruz üstelik. içimize işlemiş o çaresizlik, o eziklik, o nefret, o hayal kırıklığına rağmen; gülümsemeye çalışmayı, “tamam” demeyi, dinliyormuş gibi yapmayı, ezmeyi, ezilmeyi... ışıklar bize döndüğünde tekrarlıyoruz. ama... -- spoiler tehlikesi-- ama işte bir sahne var ki filmde; o sahneyi izleyince, yüzümüze çarpıyor tüm bu roller de, ezberler de. hani muhtar’ın evinde, filmin tüm ağır toplarının yer sofralarına çöreklendikleri, yine rol kesmeye başladıkları, şakalaştıkları, laf dokundurdukları, birbirlerine yalakalık yaptıkları, kimsenin kimseyi gerçekten görmediği, dinlemediği, önemsemediği o sahne... herkes giymişken kostümlerini, girmişken role, çat diye elektrikler kesiliyor ya hani sonra. herkes nasıl huzursuz oluyor aniden geliveren karanlıktan? nasıl düşüyor suratlar birer birer? nasıl dağılıyor oyuncular sahnenin başka taraflarına? nasıl siniyorlar kendi köşelerine bir anda? nasıl susuyorlar? nasıl kendilerine dalıyorlar? nasıl özür diliyor muhtar, elektriği kesen arsız rüzgar adına? işte sadece o sahne için bile, tekrar tekrar izlenebilir bu film. -- spoiler tehlikesi geçti-- ne diyorduk? etrafımızdaki ışıklar sönmemeli. yoksa nasıl oyuna devam ederiz? nasıl oynuyor-muş gibi yaparız? hani nasıl diyor yabancılar; "show must go on". bu anadolu’da da, taşra’da da böyle. insanın olduğu her yerde bu böyle...
ömrü hayatımda izlediğim en iyi film, o kadar büyük konuşuyorum. bir sene öncesinde facebookta muhtar sahnesini izleyerek başladı her şey. aman yarabbi bu nedir böyle? diyerek bodoslama daldım olaya. ve izlediğim her saniyeyi, her sahneyi, her konuşmayı, büyük bir zevkle izledim. hele filmin ortasında neşet ertaş üstadımızın dilinden dökülen allı turnamı duyunca... (bkz: orgazmdan daha zevkli anlar)
katilin ve maktülün oğlunun aynı keskin bakışlarla,sanki baba ve oğulmuş gibi birbirine baktığı sahnede sinemasal anlatımın doruk yaptığı,türkiyede yapılmış en gerçekçi polisiye dram.
--- spoiler --- gecenin bi yarısı hatta sabaha karşısı kola olmayan eve sırf misafir istiyor diye, kola bulup getirilmesi ( gidip bakkalı uyandırıp almışlardır büyük ihtimal, film icabı yani) anadolu halkının misafirperverliğinin göstergesidir. bunları metaforlarla, bilmemneylerle açıklamaya çalışmanın adı nedir bilmemek. savcının, doktora söyletmeye çalıştıkları aslında bildiği şeyler. doktor akıllı adam, bir umut belki kendisini kandırması yolunda birkaç laf eder de o da gerçeklere şimdi çektiğinden daha kalın perdeler çeker, umuduyla zorluyor adamı. eşinin, intiharının bir intikam biçimi olduğunun farkında, o kadar kalın kafalı değil. (bi kadın ( bi arkadaşım ekolü) dediğinde anlamıştım onun eşi olduğunu.) komtan, ceceli (idi yanlış anlamadıysam) köyüne geldiğinde bilal'i konuşturduktan sonra bir cinayeti çocuk/öz babası vs. sebepleriyle biraz hoş görüyor gibi. sonra domuz bağı olayıyla tekrar delleniyor, bilal'i yese doymaz. doktor otopsi raporunu yanlış veriyor. diyelim ki bilal'in ceza süresinin az olmasını, hapisten çıkıp yasak ilişki yaşadığı kadına ve çocuğuna kavuşmasını sağlamak amacıyla. amma ve lakin küçük bir kasabada otopsi yapan ve raporu yazan diğer kişiler tarafından da olsa açığa çıkarılmaz mı bu ya. yerin kulağı vardı hani. devreye giren vicdan mı burada anlayamadım. son sahnede doktor pencereden bakarken her şey unutulur desturundan yola çıkarak kadın hiçbir şey olmamış gibi, çocuk da seke seke uzaklaşıyorlar. o elma gidip cesedin kafasına taak diye vursa çoğu izleyicinin beklediği olacğından anlamı kalmazdı. elma orda newton'ı simgelemiyor yani. filmde bir şey eksikti, o da müzikti gibi geldi bana. --- spoiler ---
--- spoiler --- arab'ın hanımın köyüne gitmek istemeyişi üzerine, falanca köy daha yakın, diye kulis yapması, sonrasında şoförün, arab'ı bozması, arab'ın da "heea, sen yolu diyon. ben şöyle sandıydım" demesi bir harika. harikasın ahmet mümtaz taylan. astsubayı siklememeleri bir harikaydı. daha üstçavuş bile olmamış birini siklemezler dostum. aynı başçavuşun teğmeni siklemesi gibi. yılmaz erdoğan ile savcı arasındaki ast-üst ilişkisi güzel işlenmiş. muhtarın modern gasilhane isteği on numara. geçen sene dedem vefat etti. ondan dolayı köye gittik. oradaki insanların en büyük problemleri bunlar. en genci 75 yaşında. falanca köyün, cenaze aracı bir de mezar kazmak için bir dozerimsi bir şeyi varmış. o konuşuldu sürekli. ölen adamın oğlu (olmayabilir de) okul bahçesinden gelen topa vurdu ya. dünyada ne olup biterse bitsin. herkesin senden topa vurmanı beklediği bir vakit, tüm konsantrasyonunu ona verirsin. belki de bir çocuğun en ciddi olduğu an, o andır. iyi yakalamış, nuri bilge ceylan. morgdaki alet edavat muhabbeti iyiydi; ama orada biraz oyunculuk ya da diyalog konusunda eksiklik var. işte, herkesin kendine göre derdi var, çıkarımını yaptırtmak için koydum onu ben, diye bas bas bağırıyor. ama saymana giydirmeler güzeldi. doktordaki o ses neydi öyle? on numara adamsın doktor... --- spoiler --- daha önce nuri bilge ceylan filmi izlemedim. diyalogsuz bir film bekliyordum ki, film beni çok şaşırttı. özellikle, yabancılarda nasıl bir etki bıraktı, onu anlamak için ingilizce altyazılı izledim. çevrilmesi imkansız diyaloglar da olsa, çeviriler genel anlamda, olan biteni anlatabiliyordu. onu da başarılı buldum.
international cinephile society tarafından en iyi film ve en iyi yönetmen dahil 5 dalda ödüle aday gösterilmiş.
