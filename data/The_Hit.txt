1984 tarihli bir stephen frears filmi. başrollerinde üstadlar john hurt ve terence stamp ile daha bıyıkları yeni terlemiş tim roth var. kesinlikle ama kesinlikle göz ardı edilmiş bir film. eski gangster yeni aydınlanmış birey rolünde izlediğimiz terence stamp yine efsanevi bir iş çıkartmış. üstüne kiralık katiller john hurt ve toy tim roth'un iyi performansları ile ispanya'nın yolları eklenince cidden seyredilmesi şart olmuş. terence stamp'in benzer performansta ve bir diğer göz ardı edilmiş soderbergh filmi the limey'i ise 'bunu izleyen bunu da izledi' kategorisinden tavsiye etmekte fayda var.
jenerik müziğinde roger waters ve eric clapton'ın, film müziklerinde ise paco de lucia'nın parmaklarının olduğu film. --- spoiler --- beni en çok, yakalandığı zamanki soğukkanlılığını yol boyunca sürdüren ve sürekli ölüme hazır olmaktan bahseden willie'nin öldürülürken ki paniği ile maggie'nin yakalandığı zamanki ve yol boyunca sürdürdüğü paniğe karşılık öldürülmek üzereyken ki soğukkanlılığının hem kendi içlerinde hem de iki karakter karşılaştırmasındaki tezatı etkiledi galiba bu filmde. ve tabi ki, ilkinin ölmüş diğerinin sağ kalmış; sağ kalmakla da kalmayıp braddock'ı yakalatmış olması. --- spoiler ---
