inkubus sukkubusun 99 çikişli albümü wildın 5. şarkisi. kanimca, bir annenin sevgisini anlatabilecek en güzel şarkilardan biri ayrica. brightest of souls shining through dearest of boys, i love you wrapped in my arms i would stay here with you you are my lifeline you make the stars shine all of my life i have waited for you you are the brightest star i love all that you are you are the brightest star my beautiful child beautiful boy, i can see how you have brought joy to me the smallest thing you do captures my heart how i could watch all the day watch how you think as you play you have a mind that has opened my own you are my bloodline you make the stars in heaven shine all of my life i have waited for you
jane campion'un cannes'da yarışacak son filmi. 19. yüzyılda yaşamış iki şairin yaşadığı üç yıllık romantizmi konu alacakmış.
(bkz: john keats)
dört gözle beklenen, özlenen jane campion filmi. bu filmde ünlü yönetmenimiz eski tarzına geri dönüyor. in the cut gibi tuhaf ve yabancı sularda bir tarz denedikten sonra, o çok sevilen the portrait of a lady veya the piano gibi filmlere geri dönüşünü ilan ediyor. fragmanı için: http://www.metacafe.com/…bright_star_movie_trailer/
film olanı benim için gerçek bir hayal kırıklığıydı. laf olsun diye girmişsem de the piano'nun yönetmeni jane campion'dan daha iyisini beklerdim, fragmanda "bbc films"i görünce uyanmam lazımdı. tipik bir bbc belgeseli, kostümlere boğulmuş tipik ingiliz oyunculukları, dönem filmi çekmekle bir şair anlatılmıyor, eğer filmden önce viski dağıtımına (ethem özgüvenin arkasından sonra tepside kalan son bardağı alabildim çevik bir hamleyle, çok iyi geldi valla) denk gelmeseydim herhalde yarısında çıkmış olurdum, mayışmışım koltukta kalkamadım. keats (bkz: john keats) nasıl bir şairdir o konuda ahkam kesebilecek durumda değilim ama en azından jane campionun içini boşalttığı kadar boş bir olmadığına eminim.
başrollerinde ben whishaw, abbie cornish ve kerry fox' un olduğu, ne yazık ki türkiye' de gösterime girmeyen, 2009 yılı yapımı, biyografik drama tadındaki film. edit: türkiye' de gösterime girmeyen yanlış bir ifade imiş. biz türkiye' de gösterime- bazı filmler gibi- geç giren film diyelim.
ülkemizde 12 şubatta vizyona girecek olan jane campion ın yeni filmi..umarız sınırlı sayıda kopya ile gösterime girmez.
gosterime girmis olmasi gerken fakat nerede gosterildigi belli olmayan film. hayatimda ilk defa boyle bir seyle karsilasiyorum saygili seyirciler... edit: entrapmen'in uyarisiyla bildiriyorum ki tiglon bu filmi deusynlige filmi ile degistirmek suretiyle bizi avm avm gezdirmis. hayat ne komik saygili seyirciler...
12 mart'ta gösterime girecek olan jane campion filmi.. --- spoiler --- acayip derecede güzel manzara görüntülerinden oluşuyor.. --- spoiler --- http://www.mefallit.org/…ht-star-parlak-yildiz.html
özellikle sinema ile ilgili görüşlerine çok değer verdiğim biri bu film için "neredeyse dokunulacak bir film" yorumunu yapmış, sonuna kadar katılıyorum. filmin bu 'haptik duyum'a müsait yanını (örneğin odayı dolduran kelebekler, kedinin fanny'nin kucağından atlaması vd.) reddedemiyorsam da, ağdalı fakat geçiştirmeci oyunculukların altında ezilen bir john keats olduğunu düşünmeden edemiyorum. buradan hareketle sinemanın, göstermeyi mi yoksa hissettirmeyi mi amaçladığı tartışması aklıma geliyor; yükümlü yahut hükümlü olduğu her ne ise, onun bazen filmin kendisinden daha ağır olduğunu düşünüyorum. fanny'nin şiire bu kadar uzakken şiirselliğe bu kadar yakın olması da kuşkularımı haklı çıkarıyor.
--- spoiler --- beni ağlattı bu film.ciddi ciddi.bilmiyorum ama ağladım evet kabul ediyorum. bunun yanısıra insana "keşke her şey eskiye dönse.eski zamanlarda yaşasak ve her şey bu kadar masumca gelişse." dedirtiyor.john keats ' in şahsi karakterine de inanılmaz bir saygım oluştu film sayesinde.şiirsever bi insan olmam da bunu tetiklemiş olabilir tabii.ama filmdeki o fedakarlıklar zinciri içimi eritti be sözlük.keats'in fanny'e aynı evde olup hatta zaman zaman yalnız kalmalarına rağmen sadece masum öpücükler vermesi, inatla dokunmaması ve italyaya öleceğini bile bile giderken (kim bilir belki de sırf bunun için gidiyordu) kızın saçından kesip bi kutucuğa koyup yanında götürmesi artık günümüz dünyasında asla göremeyeceğimiz şeyler.ve dokunmadan hissedebilmek... keats'in öldüğünde fanny'nin nefes alamıyorum diye bağırması da baya dokunaklı bi sahneydi sanki.bana dokandı veya.ne bilem... --- spoiler ---
filme adını vermiş john keats şiiri. ayrıca filmde bahsi geçen ve dizelerini duyduğumuz diğer şiirler: endymion, ode to a nightingale (creditste özellikle), the eve of st agnes, when i have fears that i may cease to be, la bella dame sans merci. bright star, would i were steadfast as thou art — not in lone splendour hung aloft the night and watching, with eternal lids apart, like nature's patient, sleepless eremite, the moving waters at their priestlike task of pure ablution round earth's human shores, or gazing on the new soft-fallen mask of snow upon the mountains and the moors — no — yet still stedfast, still unchangeable, pillow'd upon my fair love's ripening breast, to feel for ever its soft fall and swell, awake for ever in a sweet unrest, still, still to hear her tender-taken breath, and so live ever — or else swoon to death.
fanny'nin şiire karşı ansızın ortaya çıkan ilgisi, evet, bence filmin aşka dair söylediği en güzel şey bu. varolmayan bir şeye karşı ortaya çıkan varolmayan bir ilgi. güzel kelimelerin, belki de ilk kez şiir okuyan biri için bir araya daha önce hiç gelmemiş kelimelerin, sahtekarlıkla birbirine eklemlenerek bir kelimeler curcunası oluşturmasına karşı ansızın ortaya çıkan, yine en az hayranlık duyulan şey kadar sahtekarca bir ilgi. oysa fanny siyahlar giydiğinde, hepimiz biliyoruz ki ne şiir var, ne de malum ilgi. koca bir sanrının son parlayışı da, ancak karanlıkta kalmış bir hakikati aydınlatabilirdi zaten.
bright star ünlü romantik şair john keats'ın etrafında dolansa da aslında onun yazmış olduğu bright star şiirini, kim için yazdığını ve o kişinin nasıl biri olduğunu araştırmaya çıkıyor. yani şair'in en ünlü şiirlerinden birinin peşinde gidip neler olduğunu, olmuş olabilceğini gösteriyor. eleştirilerin çoğunun haksız olduğu da böyle ortaya çıkıyor zaten. şair değil şiir anlatılan bu filmle. çok sevmediğim dönem filmleri içinde farklı bir yerde durmayı başaran, görselliğiyle etkileyici olabilen bir film bright star. durağan gibi görünse de sıkmamayı başaran bir film. *
şiirden anlamayan bir kadını şiire dönüştürmeyi anlatır.
gece gece yalnız izleme gafletinde bulundum, ve beni deli gibi ağlattı bu film. hayır biliyorsun adam ölecek; ona rağmen elinde değil paramparça oluyorsun, hazırlayamıyorsun kendini. ben whishaw çok çok iyi oynamış, mahvetti beni.
--- spoiler --- kadının ölüm haberini aldıktan sonra 'nefes alamıyorum' diye ağlaması o kadar tanıdık ki... --- spoiler ---
filmdeki en güzel detaylardan biri de keats'in bahçedeki bütün bitkileri koklamasıydı tek tek. bir de, --- spoiler --- hayatı boyunca işe yaramaz bir şair olduğunu düşünen john keats, öldükten yüzlerce yıl sonra, romantizmin öncüsü olarak biliniyor. --- spoiler ---
kelimelerin ağırlığı olan bir film. sıkıcı olsa da dönemin aşkını çok iyi anlatıyor. annenin kızına olan güveni ise şahaneydi. filmin en sevimlisi tek tebessüm ettireni ise fanny'nin küçük kız kardeşi idi. boyu kadar olan kediyi taşımasına tebessüm etmeyen yoktur herhalde. bu filmde nuri bilge ceylan'ın kulağını çınlatmadan geçemeyeceğim çünkü tam onluk sahneler, fotoğraflar vardı.
vah salak seni ya, ceyn! koskoca negative capability mucidi john keats'i kalkıp terzi kızın jönprömiyesi yaptın ve de yarım film boyunca öksürtüp ajite ettin ya, insancağız mezarında sekiz takla atmış olmalı. üstelik senin john keats'in bunca şiirinden sonra anladığın salt bir aşk filmi jargonuysa (evet hor görüyorum) yazıklar olsun. haspam. ve bunu bizimle paylaşman şart mıydı?
dvd'si 16 haziranda raflardaki yerini alacak olan görsel şiir.
güzel filmdir. görüntülerin insanlık durumlarını, metinlerin hikayeyi çok iyi anlattığını söyleyebilirim. filmin sonu muhteşemdi. filmin en beğendiğim sahnelerinden biri, fanny'nin küçük kız kardeşinin, keats'in evlerindeki zorunlu konukluğunun son günlerinde, ma aile bahçede eğlenirken, kuru bir yaprak bulması ve onu bahçenin en uzak noktasına bırakıp, buraya sonbahar gelmeyecek demesiydi.
sinemada izleme fırsatı bulamadığım arayı sonradan evde elimde çayım ve sigaram ile ekran karşısında kapatmaya çalıştığım son zamanlarda izlediğim en manidar film. 1800'lü yıllarda yaşamış olan john keats'in bright star / parlak yıldız adlı şiirinin var oluş hikayesini anlatıyor filmimiz. filmde geçen şu cümleler aslında filmi az da olsa anlatıyor: "şiir sadece şiirsellikten ibaret değildir. o, var olmuş en şiirsellik dışı şeydir." film, şiirsel bir ahenkle ilerlese de şiirsellik dışı bir düzene ya da kafiyeye ve yahut şiirsel bir mübalağaya sahip olmayan gerçeklere sırtını dayıyor. kendine hayran bırakan şiirin, nasıl ortamlarda ne şartlarda oluştuğunun 2 saatlik güncesini ekranda taşıyor. bunu yaparken şairinin hikayesini ve acıklı sonunu paylaşmayı ihmal etmiyor. normal sinema seyircisini zorlayacak bir akışa sahip, aksiyon ya da şaşırtıcı olaylar içermiyor, sadece aşktan, aşkın durgunluğundan ve bağlılığından bahsediyor. eğer ki durgun filmlerden hoşlanmıyorsanız sıkabilir biraz. film biraz uzun gelebilir, anlatmak istediğini daha kısa sekanslarla anlatabilirdi ama neticede yönetmenin tercihidir ve kötü olduğunu söyleyemeyiz. bahsettiğim durağanlık aşkın oluşumunu anlatmakta çok başarılıydı. sinemanın çok sevdiği "ilk bakışta aşk" olgusunu bir kenara bırakırsak geriye kalan "bağlılık"ı ancak "saygı" ile anlatabiliriz. filmin konusuna "birbirine saygı duyan ve aşklarının olgunlaşmasını zamana bırakan iki sevgilinin hikayesi" dersem yanlış olmaz sanırım. bir şiiri anlatan şiir gibi bir film. görsel olarak olayların oluş şekline göre şekillenen doyurucu bir film. ben wishaw'ı, "perfume: the story of a murderer"dan sonra izleme fırsatı bulduğumda anladımki bu adam hakikaten bir romanın içerisinden fırlamış gibi. romanları ve eski dönem hikayeleri müthiş canlandırıyor. takip etmekte fayda var. http://www.filmarasi.com/movie.aspx?id=44988
intihar gibi yahu... bu filmi izleyip psikolojisi çöken insanlar tanıyorum. ezbere bildiğiniz her şeyi yıkmaya niyet ediyor, benden söylemesi... kendinizden emin yaşadıklarınızın işini dar ağacında bitirebilme hevesi içinde sinsi sinsi... evet cidden öyle. bu bizim bildiğimiz keats değil bir kere. o böyle biri değildi şiirlerini okuduğumuzda. biz keats’i afyon çeken, mısrası dumanlı şiir yazan adam olarak bilirdik. onun ölümü, hem de böyle bir yükle, geçmiyordu yazdıklarında. görmeden, dokunmadan aşık olunmaz bi kere. onlarınki gibi bir aşk yok. tıkanıp kalır bizim burada aşklar bir yerde. zor gelirse bırakır gideriz. hiçbir kadın sersefil yollara düşmez zaten “nefes alamadığında”. yoktur gerçekte böyle şeyler. feci anakronizm var anlayacağınız. yönetmenlerin psikopatça zevklerinden başka bir şey değil bu tarz filmler. küçük insanlar acı çeksinler, hayatlarını mahvetsinler diye yapıyorlar böyle filmleri. yoksa yani hiç etkilenmeyiz yüzyıl öncesinden gelen aşklardan. hiç işlemezler içimize o kadar. “unutuldu sanılan acılar hayatın herhangi bir yerinde yüzüne çarpar işte böyle” lafını yedirmek için çekiliyor bu filmler. gelmeyin bu oyuna. ne komik hele, brawne ayrılmalarından önceki son gecelerinde şöyle diyor: “başka bir hayat olmalı. böyle bir acı için yaratılmış olamayız!” bu umutla yaşayan kimse yok ki gerçekte. bu umutla yaşatılan aşk da... başka bir hayat olmasına gerek yok zaten aşk için. başka bir dünya yaratılmasa da olur. geri dönmeyeceğini bile bile söz verip yola çıkan insanlarız tabiatıyla. geride kalanın gözünün yaşına bakmamalar falan... kalan gidene dur demez ki hiç. yoktur yani bizde. ayrıca her yerinden ayrı bir sembol fışkırıyor filmin. kesilen saçlar, çiçekler, kelebekler... bunlar çağımız için çok gülünç şeyler tabii... romantik devirde devrilmesi gereken bazıları filmin içine girmek istiyor bi de. yok efendim kostümlermiş, mekanmış... panjurlarını kapatıp, önüne mendil dağı yapıp izlemeler falan... hepsi işbirlikçi. hepsi bizi şahane hayatlarımızından soğutup, izole etmek için uğraşıyor. puanım 3! özetle balataları yakabilen bir film. *
sanirim huffington post'ta gormustum; son 10 yilin internet meme'leri arasinda bir adamin iki gokkusagini yanyana goruntuledigi videosunu da koymuslardi (internet meme sayilacak kadar etki yaratmis bu videodan ancak gazetede yayinlaninca haberdar olmamin garipligi ise baska bir yazida mevzubahis olsun). neyse efendim, muhtemelen bir doga gezisine, kamp yapmaya falan cikmis kahramanimiz sans eseri iki tane gokkusagini yanyana fark eder, ve acar kamerayi bu guzel goruntuyu kaydetmeye baslar. videoyu izleyenlerin ustunde etkiyi birakan gokkusaklarinin guzelliginden ziyade (ki o da etkili kanimca, ama asil ilgi merkezi degil) videoda kendisini hic gormedigimiz, ama sadece sesini duydugumuz, karsilastigi sahnenin guzelligi ve inceligi karsisinda kendini (hakikaten) kaybeden ve bir cesit duygu deryasinda kaybolan adamin tepkileridir. iste bu film oyle sahnelerle dolu ki, o videodaki adam gibi, uzuldugum yada acidigim icin degil; sirf guzellik icin, mutlu mutlu aglamak istedim. dolls ve in the mood for love da benzer etkiyi birakmisti...
amaçladığı şeyi anlatmayı beceremediğini düşündüğüm film. ama görüntüler güzeldi.
--- spoiler --- john, yaz tatili için brown ile beraber deniz kıyılı bir yere gider ve hatta giderken fanny ile baya bir hır gür çıkar. sonra seri mektuplaşmalar başlar. o mektuplaşmalarda geçen "i almost wish we were butterflies and lived but three summer days. three such days with you i could fill with more delight than 50 common years could ever contain." cümlesiyle beni benden almıştır. yani ne diyor: üç gün seninle olmayı 50 yıl sensiz olmaya yeğlerim. --- spoiler ---
--- spoiler --- "başka bir hayat daha olmalı. böyle bir acı için yaratılmış olamayız." ve fanny nin keats in ölüm haberini aldıktan sonraki ağlayışı. o el hareketleri. "anne, nefes alamıyorum" --- spoiler ---
incir recelinde metin`in oturma odasinda yerde duran afisi dikkatimizden kacmadi. cok anlamli olmus pek bi sevdik
sanatsal, yer yer başarılı , ama çok sıkıcı bir film. filmleri yarısında bırakamama gibi bir huyum da olduğundan sonuna kadar zor dayandım.
bugün izleyip, gerçekten çok beğendiğim bir film. yorumum, filmden spoiler/sürpriz içermemektedir. virginia woolf, "kendine ait bir oda" kitabında şu ifadeye yer vermiş "benden kadınlar ve kurmaca yazın konusunda konuşmamı istediğinizde, nehir kıyısına oturup bu sözcüklerin ne anlama gelebileceklerini düşünmeye başladım. bunlar, yalnızca, jane austen üzerine söylenecek bir iki şey daha, bronte kardeşleri anıp karlarla kaplı haworth papaz evini betimlemek,olabilirse miss mitford ile ilgili birkaç zekice deyiş, george eliot'a saygıyla değinmek,mrs.gaskell'dan söz etmek anlamına gelebilirdi ve böyle de yapılabilirdi. ama ikinci kez gözden geçirildiğinde, sözcükler o denli basit görünmüyordu." kendisinin belirttiği gibi edebiyata kadın dokunuşunu ifade edebilmek ne kadar zorsa edebiyatta kadın etkisinin kompleksliğini ifade etmek o denli zor. ingiliz edebiyatı denilince günümüz aşk romanlarının kısa bir sinopsisi gibi kalan ama hiçbir zaman da etkisini yitirmeyecek, asırlarca kuvvetlenecek jane austen kadınları akla geliyor öncelikle. bu kadınlar eğitimli, yer yer taşradan çıkma ama muhakkak sonunda ideal kadına dönüşebilme potansiyeline sahip pembe ruhlu kadınlar. günümüzün modern ve seksist dünyasına çok hitap etmeyen bir duygusal yapıları (bazen de tükenmek bilmeyen gururları) olsa da hep bir arzulanan idealar alemindeki kadınlar... bu noktada ingiliz romantik şair john keats'in ilham perisini ele alan jane campion, sade bir işleyişle bu kadınların gerçekçiliğine dikkat çekiyor. fanny brawne’i o idealar arasından çıkarıp ete kemiğe bürüyerek nostaljik bir aşk havası yaratıyor. yıllar önce the portrait of a lady filminde kurmaca bir kadının arzulanan ve aşkı hissettiren yoğun yapısını ele alan campion,bu filmde gerçekçiliği göz önünde bulunduruyor.. eklemeden,çıkarmadan olabildiğince sade,olabildiğine aslına sadık kalarak bu büyük aşkı küçük dokunuşlarla sunmuş. tam bir kadın dokunuşuyla. nostaljik aşka kattığı gerçekçilik o kadar samimi ki o kabarık etekler, danslar, uzun ağdalı konuşmalar içeren filmlerden kendini sıyırmayı başarmış. john keats’in aşkı “dokunmadan, sadece yumuşak göğsünün üstündeki nefesi hissetmekle” yetinecek kadar zarif ifade etmesi, romantik sanatın gerçekçiliğine vurgu yapılması bakımından çok önemli. cinsel bir ögenin tamamen dışında yer alan nazikliği, schopenhauer erkeklerine yapılan en önemli kadın taşlaması sanırım. bu tip erkekleri, filmin kötü karakterinde bedenselleştiren bu taşlama, “kültürüne, yaşayış tarzına, güzelliğine” aldırmadan salt bir esintisinden elde edilecek ilhamı yeren anlayışa sert bir karşılık veriyor. kadın sadece kadın olduğu için bile inanılmaz bir periye dönüşebilir. bazen gururu ile, bazen gözyaşlarıyla, bazen onu rengarenk çiçeklerin içinde çiçekleri kıskandıracak renkte bir elbiseyle yere çökme hayaliyle. john keats’in “çiçekli bayırlarda kristal kabarması nehrin, uzaklık gibi görünen, beni diri tut.” bu dizesine sık sık destek getiren yönetmen cennetten kopma çiçek sahneleriyle kamerayı aslında john keats’in hayallerine çeviriyor. bu sahnelerin zevkini çıkarırken güçlü soundtrack de ekrandan buram buram yayılan cennet kokusuna vücut kazandırıyor. film boyunca kullanılan soundtrack bu hayali etkiyi, düşünsel aşkı yaratmada çok başarılı. etkinin yaratılmasını zorunlu kılan dizeler de geliyor zaten. “bahar üç kez sabah sana, üzgün değil hiç, bildikten sonra ve şarkım gelir doğal ılıklığıyla, üzgün değil hiç, bildikten sonra ve akşam dinler. üzülür, boşluk düşüncesiyle; boş olamaz; uyanık, düşünür ki uykuda.” yönetmenin anlatmak istediğini kavrayabilmek için filmi çok dikkatli izlemeniz gerekiyor. evet çoğu yorumdaki gibi sıkıcı gelebilir. sadece dizelerden, konuşmalardan ve görüntülerden oluşan bir film izlenimi de yaratabilir. çünkü uzun cümleleri anlamayı tercih etmez sinema izleyicisi, ben filmi izlerken john keats hakkında belli bir bilgiye sahiptim ve filmi durdura durdura izleyince kendisine olan hayranlığım arttı. fanny brawne’in sevgisi de çok kadınsı ve narin. kadınların aslında kaleme dökülemeyen duygularının romantizmini ve bunun sancısını hissettiren bir karakter. kendisini her şeyiyle sunmaya, bağlanmaya hazır ama gördüğü değer ve kendisine yüklenen anlam onu yüceleştiriyor. omuzlarına suçluluk duygusu da bastırıyor, aşk öfkeleri de. aslında her kadının olmak istediği bir durumda. çünkü o sevdiği adamın gözünde gökyüzündeki yıldızlardan bile “parlak bir yıldız” filmi beraber izlediğim arkadaşım cast seçiminin yanlış olduğunu söylemişti. ben whishaw’ın abbie cornish’e göre çok soluk kaldığını ve inandırıcılığı fiziksel görünümde yitirdiğini söyledi. aslında bu hikaye kurmaca olsaydı katılmamak elde değildi. ama hikayenin gerçekliği ve anlatış tarzı yüzünden cast’ın da çok doğru seçildiğini düşünüyorum. ayrıca abbie cornish'in oscar adaylığı alamaması da inanılmaz. muhteşem bir performans sergilemiş. uzun zaman sonra üzerinde düşündürebilen bir filmdi bright star. eğer çok dinç bir anda izlerseniz alacağınız fikir çok daha size işleyecektir. yazımı john keats’in kendisi ve fanny brawne ile ilgili yazdığı şiirle bitiriyorum. bold lover, never, never canst thou kiss, though winning near the goal -- yet, do not grieve; she cannot fade, though thou hast not thy bliss, for ever wilt thou love, and she be fair!
durgun, sâkin bir anlatıma sahip olan film. gerçi yönetmenin "the piano"su da sessiz sâkin sayılabilecek bir filmdi, ama ada'nın ketum sessizliği bile bu filmin romantizm zorlamasından daha çok şey anlatıyordu seyirciye. üstelik o filmde michael nyman besteleri oyuncuların ve diyalogların çok üstünde müthiş bir etki bırakmıştı hafızalarda, bu film ise o açıdan bile yoksun. yine de birkaç güzel karesi/ayrıntısı yok değil (fanny john keats'in mektubunu okurken keats'in sahildeki görünümü ve fonda mektubun iç içe geçmesi vs.), ama yine de yönetmenin adı ve dönem filmi oluşu yüksek beklentilerimizi karşılamaya yeterli olmuyor. filmdeki karakterlerden mr. brown çok sinir bozucu bir tip, ama toots karakteri de canlandıran minik oyuncu edie martin de çok sevimli. hatta kendisi birazcık lauren ambrose'a benziyor.
john keats'in, fanny brawne'a adadığı varsayılan şiiri, bu ikilinin aşkını anlatan da film aynı zamanda. filmle ilgili en ilgi çekici şeyin müzik olduğunu söyleyebilirim. başında bizi karşılayan mozart'ın serenad'ı, daha sonra da ses orkestrasıyla kendisine aşık ettiriyor, dinledikçe dinlettiriyor. insanda çalma/söyleme hissi uyandırıyor. dinlemek için de şöyle bir bakmalı: bright star başlangıcı http://www.youtube.com/watch?v=hqnebbaycqa bright star - human orchestra http://www.youtube.com/watch?v=dt_mip0yzwo
bright star sayesinde bir kez daha anlıyoruz ki dünyanın tüm zamanlarında, yalnızca şiir yazarak geçinmek istemek büyük bir romantiklik. bunu da ancak şairler başarabilir (nasıl yani). keats'in hayatı filmlenmeye elbette fazlasıyla değer. lakin bu şekilde sıradan, vasat, klişe ve ruh boğurtan bir stilde değil. imkanım olsa yönetmen jane campion'a bir daha film çektirmezdim. net. faşist değilim asla. sanatı koruma içtutusu adına. sakin ol campion ve fikirlerini ve kameranı usulca yere bırak. lütfen.
film hakkında güzel bir yazı: http://www.soykudergi.com/…rlak-yildiz-bright-star/
--- spoiler --- en iyi ağlama sahnesi listemin ta en başında. fanny'i oynayan abbie cornish abla güzel rol yapmış keatsin ölüm haberi üzerine. --- spoiler ---
the piano'nun önüne geçilemeyen tutkulu aşkını bir kenara bıraktıran yeni jane campion favorim. sahnelerin güzelliği, filmin anlatımındaki şiirsel sadelik, abbie cornish'in abartısız bir mükemmelikle kotardığı karakteri ile jane campion yine yapacağını yapmış. ve keşke hep yapsa... yıllar evvel pek ses getirmeyen bir portrait of a lady filmi de olmuştu campion'un ki aslında henry james'in karakterine ve romanına hiç de yabancı kalmadan kotarmıştı filmi. neden? çünkü campion zaten the piano filminde de dönem kadınlarının ruh hallerini, aşk karşısındaki cesur/yılmaz hallerini görmek ve göstermekle ne kadar usta olduğunu kanıtlamıştı. ve şimdi bright star'ı izledim de campion'un bir de wutheering heights romanından bir şeyler çıkarmasını umut eder oluyorum. oysa zaten onun kadınları bir miktar catherine earnshaw değil mi? bir kadından şiire, bir şiirden resme dönüşen bir film....
yalnızca ad olarak bildiğim bir şairin hayat hikayesinden çok, bir şiirini anlatan film. ama benim ilgim genel olarak fanny üzerinde yoğunlaştı. aşık işte kadın. hani aşık bir kadını tanımlamak nasıl olur diye sorulsa vereceğim tek cevap bu olur. en derin mutsuzluklardan bir anda sıyrılabilmesiyle, her şeyin biteceğini hissetse bile hiç bitmeyecekmiş gibi devam etmeye çalışmasıyla ve kaçınılmaz son geldiğinde verdiği tepkisiyle baştan sona aşık. üzerine şiirler yazılmasını sonuna kadar hakeden bir kadınmış. john keats'i okumamak da benim eksikliğimmiş, bir an önce gidereceğim kesin ama filmin etkisinden çıkmam biraz zaman alacak galiba. --- spoiler --- '' başka bir hayat daha olmalı. böyle bir acı için yaratılmış olamayız '' --- spoiler --- bunu duymak içimi çok acıttı.
filmden kalan: üzerinde iğne oyası bir ağaç olan o muhteşem yastık kılıfı ile iğne oyası mizacıyla koca bir ağaç etkisi uyandıran o muhteşem "anne".
