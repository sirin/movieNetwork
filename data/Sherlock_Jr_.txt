artık izlemiş olduğum mükemmel film. kurgusuyla, konusuyla, mizahıyla, oyunculuğuyla, herşeyiyle harika. belki de en karışık buster keaton filmidir. bu şaheserin ne kadar inceliklerle düşünüldüğünü hissedebiliyorsunuz. kahramanımız film salonunda mekanist olarak çalışır ama onun hayali dedektif olmaktır. sevdiği kızla evlenmek ister ama düzgün bir yüzük alacak parası yoktur. bu kıza sevdalı (ya da öyle görünen) başka kötü bir adamımız vardır. bu adamın yaptığı yarraklık sonucu kızın babası kahramanımızı evden kovar. kahramanımız umutsuzdur artık ve dedektiflik onun için en büyük hayale döner. --- spoiler --- sinemada oynattığı film esnasında uyuyakalır ve rüyasında filmin içine dedektif olarak girer. --- spoiler ---
kahirenin mor gulunun de ilham kaynagi olabilir zannimca.
bu filmle beraber, sessiz filmde komedinin ya da slapstick komedinin maskesini düşürmüş bulunuyoruz: gaglar yaratmak ve bunları bir çerçeve öykünün içine mümkün mertebe sezdirmeden, bir bütün oluşturacak şekilde dağıtmak. bu noktada keaton eğlenceli, ardarda gelen gagların tesiri altında olduğu için ne olup bittiğini idrak etmemiş ya da tüm numaraları henüz görmemiş 20'ler seyircisini pek neşelendirecek oyunlar kuruyor ve sinema sahnesine girerek belki de bir ilki gerçekleştiriyor ama alametifarikası sayılan o sabit, belki de rol kesemediği için sabit yüzü filmde ruh yaratma adına, seyircinin gönlüne girmeadına hiçbir etki göstermiyor. gelenek olduğu üzere chaplin'le karşılaştıracak olursak keaton fikirdir ama chaplin stildir diyelim. chaplin keaton'ı elbette ezer geçer. keaton burda sahneye çıkar, the purple rose of cairo'da oyuncu filmden yeryüzüne iner.
buster keaton'ın daha sonra the general'da da yapacağı gibi sinemada mühendislikten, geometriden, ilüzyondan, pantomimden, her türlü biçimsel hileden... kısacası, mahkeme duvarı suratı dışında nerdeyse herşeyden faydalanarak yarattığı komple bir sinema devrimidir. iyi ki buster keaton ve charlie chaplin gibi iki deha geçmiş sinema dünyasından. iyi ki çıtayı hep daha yükseğe taşımaya kasmışlar.
tek cümleyle: çok güzel film yapmış adamlar.
nihayet izleme şansı bulduğum şahane film.bazı sahneleri bugün bile o kadar başarılı çekmek çok zor
oldukça kreatif film, hele ki bir asır öncesine göre girişinde "don't try to do two things at once and expect to do justice to both" yazar.
45 dakikalık, kısacık bir film sherlock jr. sessiz sinema mizahının tüm klişelerini barındıran, oldukça güzel bir film. chaplin'in 1 numaralı rakibi, buster keaton'ın eseri. hoş tesadüfler üzerine kurulu komedi anlayışına benzer filmlerden aşina değilseniz, sizi bir hayli etkilemesi olası. hemen hemen 90 yıl önce çekildiğini düşünecek olursanız, filmdeki hemen her şeyin çığır açıcı nitelikte olduğunu anlarsınız. sinema tekniğine çok şey katan, sonraki tüm aksiyon filmlerinde boyası bulunan bir filmdir küçük sherlock. ancak, buster keaton'ın asıl şaheseri, muhteşem "the general"a kıyasla, bir film gibi değil de, daha çok bir parodi gibi durmaktadır. belki de müteveffa sinema insanı keaton'in "the general" gibi 3-4 filmi daha olsaydı, chaplin'i gelmiş geçmiş en büyük sinemacı kabul etmek bu derece kolay olmazdı. bunların haricinde, denk gelindiğinde oturup izlenmesi gereken, akide şekeri gibi bir filmdir sherlock jr. leyla ile mecnun'daki mecnun'un büyük büyük dedesini görecek olmanız da, işin ayrı bir güzelliği.
45 dk'lık siyah beyaz, sessiz komedi. buster keaton'ın mimiksiz yüz ifadesi dahil her şeyiyle mükemmel, şaşırtıcı, eğlenceli film. bilhassa sinemadaki sahneye dahil oluşu ufuk genişleten cinsten.
bazı sahnelerinin nasıl çekildiğine anlam veremediğim, ilgiyle izlediğim, şeker gibi 45 dakikalık film. yer yer kemal sunal filmlerini hatırlamamla birlikte bu 1 asır öncesine ait başyapıt gibi nicelerine yeşilçam'ın selam çaktığını düşünmek de ayrıca keyifli. film sırasında dedektif olmayan çalışan kahramanımızın okuduğu "how to be a detective" kitabındaki altın kurallar ise şöyle; rule 1. search everybody rule 2. look for clue rule 3. examine all windows rule 4. search for finger prints rule 5. shadow your man closely rule 6. send for police rule 7. keep cool
