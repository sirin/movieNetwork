wendelin van draanen'in ayni isimli romanindan beyaz perdeye aktarilan bir film. basrollerinde '96 dogumlu madeline carroll ve '95 dogumlu callan mcauliffe var, yonetmeni rob reiner. izlemesi keyifli, ama suresi oldukca kisa. juli ve bryce arasindaki cocukluk askı cok guzel anlatilmis. http://flipped-movie.warnerbros.com/
(bkz: little manhattan)
bu yıl içinde izlediğim en güzel filmlerden biri. 1960 larda geçiyor. çocuk oyuncular (callan mcauliffe vemadeline carroll) oldukça başarılılar. özellikle kıza bayıldım. dünyayı algılayış şekline. ilk buluşmada izlenilecek filmler listesine atınız. --- spoiler --- julie nin bryce 'ın kavun kokan saçlarını koklama girişimi kadar sevimli bişey görmedim. --- spoiler --- http://www.sheknows.com/…ie-review-flip-for-flipped
hayır kavundan tatlı film de, ben izledikten sonra neye ağlıyorsam? --- spoiler --- filmde hoş ayrıntılar da bulabilirsiniz. oğlan tarafı kız tarafına yemeğe gittiğinde masa başında bryceler tarafından baba otururken, julilerin tarafında juli'nin abilerinden biri oturmaktadır. http://cdn.sheknows.com/…s/2010/08/flipped-cast.jpg --- spoiler ---
julie'nin amcasını gördükten sonra söyledikleri gibiydi film bitimi hislerim.'herşey aynı gibi ama değil',bişeyleri farklılaştırdı sanki,huzur verdi.mutlaka izlenmeli sonra bi daha izlenmeli.
ilk aşkı her iki tarafın bakış açısıyla gösteren film. çok güzel. çok cici.
romantizm ve masumiyet hissettiren, insana cocuklugunu ve hic acilamadigi cocukluk askini animsatan, hic sikilmadan izlenebilecek keyifli bir film. --- spoiler --- ayni olaylara hem erkek hem de kadin acisindan bakip, ayni olayin ikisine de farkli seyler ifade edebilecegi cok guzel bir sekilde islenilmis. --- spoiler ---
uzun zamandır izlediğim en şirin, en komik, en romantik amerikan filmi. ayrıca point of view manyağı bünyemi de ihya etmiştir. bi olay iki insan tarafından bu kadar mı farklı yaşanabilir?... maalesef sıklıkla evet. --- spoiler --- yalnız "sometimes with people whole could be less" nasıl doğru bir laftır. --- spoiler ---
hayatın bunca gerginliği arasında insanın içini ferahlatan bir film. aynı zamanda insanların zamanla birbirlerini nasıl farklı görebileceklerinin de bir kanıtı. bence filmde julie'nin duygularının sürekli değişmesi çok tatlı ve gerçek. filmin posteri de bir o kadar güzel. aslında filmde hiç o ağaca beraber oturmadılar. ama en sonunda, bryce'ın julie'ye değer verdiğini göstermek için yaptığı hareketle, evet bir bakıma oturmuş oldular. o manzarayı beraber gördüler.
--- spoiler --- kimilerimiz soluk, kimilerimiz parlak, kimilerimiz ise ışıl ışıldır. ama çok nadiren rengarenk birisiyle karşılaşırsın ve işte o zaman hiçbir şeyle kıyaslanamaz. --- spoiler ---
pazar aksami eksilerde olan moralimi aldi tavana vurdurdu bu film. uzun zamandir ilk defa bir film bitmesin istedim. senaryo, kurgu ve yonetmenlik boyle birsey iste. en bilindik konu hic bilinmedik oyuncularla mukemmel bir film icin yeterli olabiliyor. afferim rob.
şirin bi film bu.evet doğru kelime bu galiba.aynı hikayeyi,iki ayrı taraftan görmenin güzelliği var bir de.birisi bir şeyi düşünürken,diğeri bambaşka bir şey düşlüyor.bi de filmi izlerken hep büyüyeceklerini ve bir de o hikayeyi izleyeceğimizi düşünmekten kendimi alamadım.ama olmadı tabi.
son zamanlarda izlediğim en derinlikli film.frasier'in çılgın ama bilge babası john mahoneyi chet duncan rolü ile karşımda görmek, filmi benim için daha da derinlikli kıldı. --- spoiler --- ağacın kesilmesine ağladığım kadar hiç bir şeye ağlamadım herhalde.sonunda diktikleri ağaca daha çok ağladım. --- spoiler ---
özellikle de son 15 dakikası oldukça yoğun duyguları bünyelere adeta bir duygu şırıngası vastıası ile, kalp bölgesinden enjekte eden bir filmdir kendileri.
sycamore agacinin yokolusunu izlemeye en az julie kadar uzuldugumu soylemeden gecemeyecegim, gectigimiz yilin en iyi filmlerinden biri. cogu kisinin gozunden kacmis gibi gorunuyor anlasilan.
fazla ilgi gormemis * fakat bir masal tadinda cok guzel bir film.50 lerin sonu 60 larin basinda geciyor olmasinin da payi var.hem kizin hem erkegin gozunden izlememiz cok guzel islenmis.herkesin gormesi gereken bir film. imdb deki 7.3 u sonuna kadar hakediyor. http://www.imdb.com/title/tt0817177/
filmin 60'lı yıllarda geçmesi izlemem için tek neden oldu, ama bu kadar güzellikte bir film beklemiyordum. 60'lı yılları canlı renklerinden ötürü çok severim bir de güzel bir konuyla harmanlanmış olması seyir zevkini arttırmış. güzel bir kurgu tekniği kullanılmış. olayları iki kişinin gözünden seyrederken, hem erkek hem kızın bakış açısını takip ederken sıkılmaya vaktiniz kalmıyor. galiba yarım saat daha uzun olsaydı sesimi çıkarmadan izlerdim. ayrıntılara boğulacağınız ve suratınızda gülümsemeyle uğurlayacağınız bir film olmuş. morali bozuk olanlara 1.5 saatlik terapi niyetine. yönetmenin bu sefer büyüklerin gözünden anlattığı bir diğer romantik film için (bkz: when harry met sally) --- spoiler --- en sondaki ağaç dikme sahnesini, juli'nin ağacı kesildikten sonra tahmin** etsem de beni hiç rahatsız etmedi. babanın gençliğinde yapamadığı bir takım şeylerin, daha sonra kişiliğine yansımış olması ve bu şekilde hırçın bir profil çizmesi galiba en rahatsız edici sahneydi. --- spoiler ---
çocukluğumuzda henüz ne olduğunu anlamadan hissettiğimiz karın ağrılarının sebebi bu kadar mı güzel anlatılır!!! anlamlı o ilk bakışlar, duruşlar, gülüşler kimi zaman da kızgınlıklar ancak böyle safiyane hissedilir ve ifade edilirdi. yaşanan aynı anın kız ve erkeğe göre farklı açılardan yorumlanması ise tadına doyulmaz kılmıştır filmi... kesinlikle zaman kaybı değildir, aksine his tazelenmesi yaratır, yaşlanmış ruhlar ve eski aşıklar için bir tür antioksidandır...
iki farklı bakış açısıyla anlatılan bir ilk aşk filmi. julie nin gerçekten rengarenk olduğu daha ilk dakikada fark ediliyor.
muhteşem bir film. yani böyle ilaç gibi, baş ağrısına, diş ağrısına, karın ağrısına, mide bulantısına, en çok da can sıkıntısına iyi gelecek her derde deva kesinlikle. hiç düşünmeden tavsiye edilebilecek bir film. herkes sever yani öyle bir şey. başroldeki kızımızın ses tonu çok güzel ya. her detayı güzel olan film. bir kaç kere ağlatıyor ama mutluluk gibi bir şeyden o da.
bu kadar az yorum olmasını hak etmeyecek kadar tatlı bir film. çocukluk aşkı var işin içinde, en son ne zaman bu kadar güzel anlatılmıştı hatırlamıyorum (my girl'de belki). mutlaka boş bir zamanınızda izleyin, izlettirin.
--- spoiler var aralarda üç beş --- büyüklerin sulu salyalı aşklarından daha büyük bir aşkın filmi. dana beyinli bir erkek olarak bryce denen değer bilmez adama ben bile çok kızabildim. bu zamanda hangi kız tavuk yetiştirip yumurtalarını kapına kadar getirir her sabah. hangi erkek ağacın tepesinde polislerle bırakılan bir kız tarafından sevilir. kim kim? filmin başında çocukları görünce jeux d'enfants filmdeki gibi büyüklerin aşkı olacak sanmıştım. sonra filme kaptırmışım kendimi, film bitti ama çocuklar hala çocuktu. çocuk kalsınlar, büyümesinler, dileğim bu. --- spoiler var aralarda üç beş ---
iflah olmaz bir romantik olmadığım için filmin sonunu yanlış tahmin ettim ancak iyi ki tahminim yanlışmış.. pembe, mor bulutlar görsek ya biz de.. ayrıca, (bkz: pretty little angel eyes) http://www.youtube.com/watch?v=wt92057ih0y
(bkz: sal monella)
ismini her yerde kullandığım için reklam olarak algılanması yüksek ihtimal malum sitede tesadüfen soundtrackini açtığım günden itibaren her sabah dinlemeden güne başlayamadığım için kendime bağımlı kişilik bozukluğu tanısı koymama rağmen izlemek için yine uzunca bir süre bekleyip işin suyunu çıkarsam da en nihayetinde izleme şerefine nail olmamdan mütevellit türlü duygudurum bozuklukları içerisinde kıvranarak hayatıma bu filmi tanımış olmanın tarifsiz gururuyla devam etmekteyim. kimseye hiçbir katkısı olmayan bu cümleyi anlayan ya da anlamaya çalışan sabırtaşı suserleri artık daha kısa cümleler kurarak ödüllendireceğim ama mantık içermesini garanti etmediğimi çoktan anlamışlardır diye düşünüyorum. --- spoiler --- çok çok dikkatli film izleyen eşsiz bir seyirci olduğum için filmin adının neden flipped olduğunu çözememiştim ta ki en başında sempatimi kazanmış olan küçük morgan lily'yi şurda tekrar izleyene kadar: http://www.imdb.com/video/screenplay/vi3068593689/ --- spoiler --- malum soundtrack ise: http://8tracks.com/intodust/flipped
aşkın, top bir o kalede bir bu kalede hali. iç seslerin ilkil çatışması. 3d görsel ilizyonlardan, kılıçlı maskeli vamp kadınlardan uzak; gel gelelim tebessüm garanti film.
bir kere filmde john mahoney var. frasier'ın huysuz tatlı babası. ama bu filmde çok daha "tonton dede" rolünde. filmi izlemeye başlamadan evvel böylesi bir şeyle karşılaşacağımı tahmin etmiyordum. "çocuklar küçük yaşta aşık olacaklar, sonra ayrılık girecek, en sonda da tekrar bir araya gelirler" şeklinde hayal etmiştim. ama daha iyisi oldu. çocuklukta kaldılar. anlık duyguları çok güzel bir şekilde yansıttılar. iki taraftan da olaylara baktırıyorlar. hani sıcak derler ya, gerçekten sıcacık bir film. 1 saat 20 dakika sürmesi de ayrı güzel. tam tadında bırakıyor. saçmalık yok, abartı oyunculuk yok. sevgilinizle izleyin evde bunu. daha çok seveceksiniz birbirinizi.
filmi izledikten sonra le huitieme jour filminden şu replik geldi aklıma: "eğer bir ağaca dokunursanız, bir ağaç olursunuz. kıssadan hisse sıcacık ve rengarenk bir filmdi, ayrıntı düşkünlerine tavsiye edilir. söylemeden edemeyeceğim er dizisinin pek sevgili doktoru mark greene yani anthony edwards'in bu rolünü hiç sevmedim, kendisine asık surat değil stetoskop daha çok yakışıyordu.*
uzun zamandır izlediğim en iyi film. senaryosu olsun, oyunculukları olsun, sizi daha ilk sahneden içine alıp film bittikten sonra bile bırakmayan atmosferi olsun her özelliği ayrı ayrı övgüye değer. izlesem mi diye düşünmeyin, kesinlikle izleyin efendim.
bu filmle bu kadar az ilgilenilmesi çok yazık. mutlaka izlenilmesi gereken, bildiğimiz aşkı en saf haliyle anlatan çok başarılı bir film. şu sıralar digiturk salonlarda da dönmekte. rahatlıkla ulaşabilirsiniz.
aşkın en güzel halini, iki farklı insanın bakış açısından, oldukça sıcak bir şekilde, bizlere aktaran film. yönetmen koltuğunda oturan rob reiner yine izlerken insanı mutlu eden bir film çıkarmış ortaya. izlerken mutlu eden, izledikten sonra etkisi devam eden filmlerden biri bu..
senenin en kıymeti anlaşılmamış filmlerinden biridir. kitabını da okumuş biri olarak tatmin edici nadir kitap uyarlamalarındandır. böylesi masumane bir aşkta elmanın iki yarısını da gösterip, karakterlerle özdeleşmemizi sağlamıştır. filmin samimiyetinin verdiği sıcaklık, oyunculuklar da cabası. uzun lafın kısası izlenilesi hatta izlenmeli olan film.
(bkz: çınar ağacı)
izlerken mutluluktan ağladım, * kim söyledi bana bu filmi, ben mi buldum bir yerlerden, nereden fark ettim de izledim.. tanrım! sanki vücudumda ki tüm hormonlar teker teker serotonin salgılıyor gibi. bu kadar sade, doğal, kendi halinde bir film izlemeyeli ne kadar oldu? yazarın özel notu: film çok rağbet görmüyor diye sakın üzülmeyin tamam mı? bırakın izleyenlerine özel kalsın. * kimse keşfetmesin, tıpkı renkli olanı keşfedemedikleri gibi ;) ha birde unutmadan, filmi bitirdikten sonra hemen tekrar başa alıp seyretme isteği doğdu içimde, sanırım bu isteğime de karşı koyamayacağım. çok çabuk bitti çünkü..
hani filmler vardır, ahım şahım değildir. gösteriş yoktur hatta eksik aksayan bölümleri vardır. karakterler betimlense de içine giremeyiz falan. normalde bunu da sevmeyiz. her şey kitabına uygun olsun isteriz. aslında biz içimizi ısıtacak şeyleri seviyormuşuz ve soğuk bir filmden bu teknik zırvaları bekliyormuşuz. bu film istediği kadar aksasın ve hatta isterse net bir konu işlemesin. önemli değil. çünkü bu film insana güzellik, hoşgörü ve sevgi aşılıyor. sayesinde bir süre mutlu mutlu dolaşıyorsun. sonra seni mutlu eden bir şey olmadığını fark ediyorsun son zamanlarda. bu filme daha sıkı sarılıyorsun. *
aşık olduğumuz zaman her şeyi kendimize yorar ve her şeyi görmek istediğimiz gibi görürüz.. flipped bu temanın çok güzel işlendiği bir film. kimileri ilk gördüğü anda aşkı bulduğunu sanır ve zamanla yanıldığını görür; kimileri yanı başındaki aşkı göremez uzun bir zaman ve ne ara başladığını bile anlayamadan bir anda onun tutkunu haline gelir.. işte bu filmde; kaç yaşında olursak olalım, hangi coğrafyada yaşarsak yaşayalım aşkın insan olmanın gereği olduğuna ve farklı cümlelerle de olsa hep aynı şekilde ifade edildiğine bir kez daha şahit oluruz. masum ve rengarenk iki çocuğun kalbinden aşkı ve yarattığı etkiyi seyretme imkanı buluruz.
bünyemde doğal anti-depresan etkisi yaratmış filmdir kendileri. içinde bulunmak istediğimiz durumları bolca özetledi... aşk denilen şeyin o kadar da ucuz olmadığını anlattı. yeminle filmin sonunda anneme koşup benim neden püskevit'im yok ağlayacaktım. ama ana konu püskevit olmadığından böyle bir saçmalık yapmadım.
en sevdiğim yanı,aynı olayları iki farklı gözden de aktararak aşkın insanlara olayları nasıl da farklı yorumlattığını ispatlaması olan 89 dakika süren sımsıcak film.o kadar saf o kadar naif..gün gelecek bu film kıyıda köşede kalmış adı sanı bilinmeyen şahane filmler kategorisine girecek ya işte o da bunun nasıl bir feel good movie olduğunun kanıtı olacak.izleyiniz,izletiniz..
aşkların en güzeli en masumu en temizinin oluşumunu çok net gösteren harika bi film. izlerken insanın içinden bir şey kopuyor, ağlatıyor. ama ağlanan ordaki aşktan çok öte durumun temizliği ve iyi niyeti.
feel good movie sevgisi kısıtlı olan bendenizi kendisine hayran bırakmış filmdir. juli bryce'tan soğurken bryce'ın juli'yi sevmeye başlaması ortaya izlemesi çok keyifli bir çatışma çıkartıyor. --- spoiler --- filmin adından da anlaşılabileceği gibi hikayedeki bakış açısını her olay sonrası değiştirerek iki tarafı da anlamamızı sağlıyor. gerçek dünya genellemelerinden "erkekler öküz olabilir", "kızlar kayıtsız şartsız sevebilir" gibi cümlelerin çocuklar için de söylenebilir olduğunu görüyoruz filmde. aynı zamanda film, kayıtsız şartsız ilk görüşte seven bir kızın gözleri açılmaya başladıkça sizden soğuyabileceği tehlikesini de ortaya koyuyor ki biz erkekler için zaman zaman çok üzücü durumlara sebebiyet veren bu olaya karşı yapabileceklerimiz bryce'ın an be an öküzlüğünden sıyrılıp adam gibi bir çocuğa dönüşmesiyle bir ders halini alıyor. filmde büyükler de unutulmamış tabii. özellikle bryce'ın babasının hırçınlığı altında yatan sebep ayrı bir üzdü. yıllar yıllar sonra karşıma bir arkadaşımın evladı "ben yönetmen oldum", "ben senarist oldum" gibi cümlelerle geçtiğinde ben de ona aynı pisliği yapacağım. buradan beyan etmiş olayım şimdiden. "aferin, ben de avukat oldum... sanki bu devirde film izleyen kaldı da! kim bilir nereden buluyorlar film çekecek parayı?" mesaj vermeye çalışan filmler, özellikle ülkemiz topraklarında, kendini öğretmen olarak konumlandırıp işaret parmağıyla bizi paylarken felsefik bir kelimeler bütünüyle aklımıza girmeye çalışır. bu film de mesaj dolu, evet. ama çok basit, anlaşılır ve etkileyici cümlelerle yapıyor işini. bu yüden daha bir güzel. özellikle "you can't condemn him for something he hasn't done" ve "sometimes with people whole could be less" cümleleri bundan böyle aklımdan çıkmayacak hayat dersleri. eleştireceğim bir konu varsa o da juli'nin bir çocuk olarak fazla kendinden emin, fazla bilinçli, fazla büyümüş de küçülmüş olmasıydı. tek çocuk olsa, ailesine bakıyor olsa falan bu olgunluğun altı doldurulmuş olurdu belki ama bu haliyle bir çocuk karakter olarak zaman zaman garip kaçan yanları var. oysa bryce tüm aptallıkları ve yalanlarıyla yaşına uygun davranışlar sergiliyor film boyu. göze batmıyor. film boyu gülümsemeniz zaten yüzünüzden eksik olmayacak. kahkahalarla gülmeniz de olası. juli'ye bakarken yakalanan bryce'ın uydurduğu arı hikayesi benim en çok güldüğüm sahne oldu. itiraf edeyim, çocukları sevmem. çocukları merkezine alan filmleri sevme olasılığım her zaman düşüktür. çocuk oyuncuları yetenekli bulma olasılığım da. ama madeline carroll ve callan mcaulliffe gerçekten çok parlak oyunculuklar sergilemişler. madeline'in, güzelliği ve şirinliğiyle kariyerinin ilerleyen senelerini bir zooey deschanel olarak geçirmesi olasıyken callan leonardo dicaprio'luğa oynayabilir. benzeri bir yakışıklılık sezdim kendisinde. --- spoiler --- "flipped" insanların içini ısıtmayı hedef edinmiş filmlerin vıcık vıcık şirinliğine teslim olmadan ve zaman zaman gerçekçi, zaman zaman üzücü, çoğu zaman eğlenceli bir hikaye koymuş ortaya. kaçırılmaması lazım. filmi bana tavsiye eden pheobe buffay'e teşekkürlerimi sunmasam olmaz.
önerilere kulak veririm her zaman. bir öneri sunuluyorsa bana ve öneriyi sunan kişininde beni tanıdığına eminsem hemen harekete geçerim ve uygularım bu öneriyi. bu film de bir öneriydi, çınar ağacı, bonanza, pembe mor bulutlar, 60'lar'ın amerikası, juli ve sevgi dolu ailesi, evin bahçesi ve diğer her şeyiyle içinde yaşamak isteyeceğim küçük dünyanın tasviriydi. ayrıca, klişelere yer vermemiş olması filmin seyir zevkini artırıyordu. ne hikayenin ilerleyişini, ne de böyle bir sonu tahmin edemedim izlerken. özetle, çok uzun zamandır izlediğim en güzel filmdi, yaşama bağlayan çok sevimli filmdi.
ne güzel film bu ya. sanki bütün sezonunu bir gecede bitirmek istediğim bir diziymişcesine biter bitmez hemen ikinci bölümü açmak istedim. her duygu tanıdık, her söz size söylenmiş gibi. kah tatlı bir gülümseme, kah boğazda düğümlenen bir hıçkırık. izlemeye doyamadım valla. bryce'ın tüm korkularından arınarak o rengarenk insana teslim olurken söylediği sözle bitireyim.. --- spoiler --- bir insan nasıl olur da juli baker'dan kaçmak ister? --- spoiler ---
seyri hiç de fena olmayan film aslında. pek keşfedilememesi enteresan. basit bir konu ve basit diyaloglarla hiç de kafa karıştırmayan hoş olmuş film. filmde anlatılmak istenen şeylerin olabildiğince duru gösterimi de sempati kazandırmış. --- spoiler --- karakterlerin her iki taraflı bakış açılarını vermesi ise değişiklik yaratmış. yapaylaşmış ve sanallaşmış insan hayatının bu denli basit öğelerden ve doğal ortamdan egldiğini hatırlatması adına enfes. hele ki 10-15 yaş arası tanıdığı olan çevrenin filmi mutlak izletmesi gerek birilerine. --- spoiler ---
basit ama sıcak bir hikayeyi her iki tarafın gözünden ustalıkla anlatan bir film. film boyunca çok olağanüstü şeyler olmuyor. siz de izlerken hayretler içerisinde falan kalmıyorsunuz ama film bittiğinde mutlu oluyorsunuz. bu filmi çok kişinin bilmemesi biraz da sade ve basit olması yüzünden diye düşünüyorum. e malum, artık koskoca gemiler batarken buzların arasında boğulan olağanüstü aşıklar falan var. bir de unutmadan; --- spoiler --- o bryce denen serseri, ağaç kesilirken juli'nin yanına ağaca çıkmadı ya, onun ben amına koyim. --- spoiler ---
biraz geç de olsa birkaç gün önce zaman ayırıp izledim bu filmi, iyiki de yapmışım diyorum. sağolsun artık bölük pörçük hatırladığım küçüklüğüme götürdü beni. yılların getirdiği tecrübe ile tüm filmi bilmiş bir edayla fakat yüzümde bir gülümsemeyle izledim. nedense bir forrest gump tadı bıraktı bu film bende. bir de yönetmenin özellikle filmin hemen başında kullandığı o sarımtırak ton ne kadar güzeldir öyle, insanın içini ısıtıyor valla.
hoşça vakit geçirilebilecek sıcacık bir film. çocukluğa dönüş garanti, soundtrack'i tavsiye edilir.
the bucket list gibi usta bir filmin yönetmeni rob reiner tarafından çekilen ve türkiyede vizyona girmeyen bir film. türkçe dvd'si "ilk aşk" olarak çıkmış.
henüz 4 dakika önce izlemeye başladığım film. ilk 4 dakikadan sonra rahatlıkla söyleyebilirim ki bu film daha ilk 4 dakikada seyirciyi kendine çekebilen, tempolu ve keyifli bir film. bittiğinde insanı mutlu hissettireceği daha ilk 4 dakikadan belli. neyse filme dönüyorum bittiğinde buraya edit gelecek. edit 1: filmden sonra görüşürüz demiştim ama 5. dakikayı ardımda bırakırken şu güzelim romantik filmleri yalnız izlemenin çok koyduğunu da söylemeliyim. --- dakika dakika spoiler --- 1: an itibariyle yumurta sahnesindeyim. julie tipim değil o ayrı konu ama bryce adam değil. bu gerçeği tez zamanda fark etmesini umuyor dön yolundan julie diyorum. 2: olm bryce adam değilsin anladık da basket oynamaya kot ve gömlekle gidecek kadar da mal mısın be arkadaş. kotla basket oynayan bi tipken sherry stalls'la nasıl çıktın koca bi soru işareti. 3: kütüphane sahnesiyle görüyoruz ki bryce gönül rahatlığıyla sinema tarihinin en sümsük karakterleri listesinde kafaya oynar. ulan garrett piçi sevdiğin kıza demediğini bırakmadı hala yavşakça bi gülümseme. julie şu saatten sora bu sümsüğü kabul ederse ona da iki çift lafım var.. --- dakika dakika spoiler ---
kitapta hikaye 2000'lerde geçiyormuş aslında, ama rob reiner şık bir hareketle mevzuyu 60'lara taşımış. zaten 2000'lerde geçse julie baker muhtemelen justin bieber, twilight hayranı falan olurdu, allah muhafaza. julie'nin küçüklüğünü oynayan kız ne kadar tatlıysa, bryce'ın küçüklüğünü oynayan velet de o kadar turşuydu. kaşlarını çatık tut demişler heralde ama tam dayaklık muşmula bir tip olmuş. küçükken o saf aşkı yaşayamamış insana fena koyar bu tatlı film.
aynı olayları hem erkeğin hem kızın gözüyle ayrı ayrı anlatan değişik tarzıyla dikkatimi çeken 2010 yapımı film.izlediğim en tatlı aşk hikayelerinden birini anlatıyor ve onca zaman acaba ben neleri yanlış anladım diye kendimi sorgulamama yol açan film.
aşkı iki tarafın gözünden anlatan,izlerken asla sıkmayan farklı bir tarzı olan izlenesi film.
ilkokul aşkımın facebook sayfasını kurcalarken keşfettim filmi. çok naif bir film, sıcaklığıyla sarıp sarmalıyor insanı. filmin sonundaki yazıları bile izledim, harika müzikleri nedeniyle. o değil de aşkım depreşti sanırım.*
spolierımsı "insan karakteri erken yaşta şekillenir ve ben senin geri dönemeyecek kadar çok açıldığını görmek istemiyorum, evlat" diye nasihat verebilecek sessiz ama bilge bir dedeye sahip film."o dededen bizim eve de lazım" dedirtiyor. film tam bir kendini iyi hisset filmi.. ve aslında "çocukluk aşkı" anlatsa da; insan, hayatı boyunca her ilişkisinde yaşıyor: "ben ne dedim, o ne anladı; ben ne yaptım, onu nasıl etkiledi" bağlamını. ağaç metaforu benim çok hoşuma gitti. özellikle ağacın her yükseklikteki dalı, parçayı temsil ederken; juli baker'ın parça parça ilerleyip ağaçta; bütünü yani "manzarayı" keşfettiği sahne.. ve gerçekten insanların sahip olduğu parçalara bakarken tek tek değerlendirmek, oluşan bütüne vereceğimiz anlamın niceliğini çok etkiliyor demek isteyen ve baştan sona bunu anlatan bir film.
başrollerini şu anda 16 yaşında olan* madeline carroll ve şu anda 17 yaşında olan* callan mcauliffe'in oynadığı, "ilk aşkınızı hiçbir zaman unutamazsınız" mottolu güzel film.. gişede istediğini elde edememiş olmasının, a few good men'in de yönetmeni olan rob reiner'ı fazla üzmediğini söylesek yalan olmaz sanırım çünkü, hem çekim açıları hem senaryosunun ilerleyişi hem de anlatmak istedikleriyle gişe hasılatına bel bağlamayan bir film olduğunu rahatlıkla hissediyoruz zaten.. bunun dışında senaryonun 1960'ları anlatması, o dönemlerdeki hayat tarzları ve yaşayışların örneklerini sunması ile de dönem filmi temasına sokulabilir.. ama juli ile bryce'ın aşkının çatallanıp gelişmesini anlatması açısından da klasik bir romantizm* esintisi yaşatıyor izleyiciye.. kadrosunda, yukarıda saydığım genç oyunculardan başka, er'dan tanış olduğum ama dizide canlandırdığı mark green karakterinin sevimliliğini bile ikinci plana atabilecek kadar itici görünen anthony edwards, fraizer'ın martin crane dedesi john mahoney, titiz ama anlayışlı anne rolündeki rebecca de mornay, gerilim filmlerinin tanıdık yüz hatlarına sahip aidan quinn ve jennifer garner'ı şöhret yapan alias'tan da rahatlıkla hatırlanabilecek kevin weisman var.. çok kısa görünüp, senaryonun ve juli baker'ın gelişiminde büyük rol oynamış uncle daniel rolünde alkış toplayan kevin weisman'ın daha çok görünmesi gerekiyor filmlerde bence.. rebecca de mornay de telaşlı ve duygusal anne rolünü hakkıyla yerine getirmiş.. yan karakterler açısından bu denli başarılı bir filmde benim gözüme ilk çarpanlar bu yan karakterleri canlandıran aktör ve aktrisler oldu.. bir de juli baker'ın küçüklüğünü (daha ne kadar küçük olabilir ki deme, oluyor işte) morgan lily oynamış.. yahu diyorum nerden hatırlıyorum ben bu küçük cadalozu.. meğerse 2012'nin küçük lily'siymiş.. senaryonun hem eskiye hem de klasik bir 'ilk aşk'a bağlı kalarak devam etmesi ve bu şekilde de hemen hemen herkesi çekmek istemesinin çok farklı nedenleri de yok aslında.. ilk aşkı anlatmak isterseniz geçmişe gidersiniz, bu geçmişi anlatmak için de o dönemin açıklayıcı unsurlarını.. bu yüzden saç örgüleri, çatal bıçak takımları, okullar ve okullardaki çeşitli etkinlikler* çok beğenilmiş, "ne güzel bir filmdi" denmesi de buraya yorumlanmış durumda.. ancak o dönemin en belirgin özellikleri buymuş işte.. o dönemdeki bir aşk hikayesi de, çevresel koşulların hepsiyle ilişkili olacağı için o okullar, çatal bıçak takımları gösterilmiştir.. yoksa bilinçli olarak dönem filmi demek, şüphesiz çok zor.. dedim ya yan karakterler çok çarpıcıydı diye, işte, yan karakterleri bu kadar besleyici olan bir filmin başrolleri de çıtanın üzerinden el sallıyor izleyene.. madeline carroll'un domuşuk, kendinden emin, saygı sınırını kendi belirleyen, sevgi sınırında sınır tanımayan, aile ilişkilerini dışarıya tamamen kapatan, okulda dikkat çekici olmayan bir karakteri hayata geçirmesinin zorluğunu ben çok fazla görmedim bir izleyici olarak.. belli sahnelerde "güleyim mi somurtayım mı" ikilemine düştüğü çok belli olsa da, genel anlamda rolün üstesinden fazlasıyla gelmiş.. en azından, bir hatunun erkeğin gözlerinden etkilenmesini cümleye dökerken sarf ettiği sözlerle duruşunu bir tutması bile, oyunculuğunun başarılı bulunmayı hak ettiğini gösteriyor.. zaten incir ağacındaki sahnelerde de bunu görebiliyoruz.. callan mcauliffe, madeline carroll kadar kariyerli bir oyuncu olmasa ve tecrübe eksikliğini utangaçlığıyla kapatmayı seçse de, bryce loski'ye hayat verirken bu tür eksiklikler görmüyoruz kendisinde.. bunun dışında gerçekten de etkileyici gözleri varmış; yani bunu bir erkek olarak bu kadar rahatlıkla söyleyebildiğime de şaşırmıyor değilim ama kadınlarda sıklıkla dikkat ettiğim kaş-göz uyumu bir erkekte bu kadar güzel ve saf bir şekilde olunca, ister istemez beğeniyor insan.. çekingenliğini suçluluk psikolojisiyle de harmanlayınca ortaya çıkan, okulda göze batmak istemeyen, başarılı, terbiyeli, kendine güveni zayıf, saygı-sevgi dengelerinde ipleri hep karşı tarafa bırakan bir karakteri başarıyla canlandırdığını görüyoruz.. gerçi onun da bazı sahnelerde bu çekingenliğini göstermek için durmadan yere bakması biraz göze batmış ama genel anlamda iyi bir geleceğin kendisini beklediğini söylemezsem olmaz.. kütüphane sahnesindeki iç sesine benden başka kaç kişinin küfrettiğini bilmiyorum ama sayımız fazla gibi geliyor bana.. son olarak da, konunun anlatım tarzının bilinenden farklı olması sebebiyle dikkat çekmesi gerektiğini düşünüyorum.. iki insan arasındaki duygusal ilişkinin her iki tarafın da düşüncelerinin seyirciyle paylaştırılarak verildiği filmlerde korkulan, tamamının bu iki karakter arasında geçeceği için izleyiciyi sıkmasıdır.. iç seslerin arka arkaya görüntüye konması ve yan karakterlerin sürelerinin de bu ölçekte git gide kısalması bu sıkıcı ortamı oluşturabilir.. ama bu film için bu geçerli olmamış.. ister 60'ların büyüsü deyin ister genç oyuncuların rolün hakkını beklenenden daha iyi bir şekilde vermesi deyin isterseniz rob reiner'ın kamera çekimlerinin romanın büyüsüne uymuş olabileceği ihtimalinden bahsedin, fark etmez.. sonuçta o sıkıcı kara bulutları filmin bir dakikasında bile üzerinde hissetmemiş lake of the hell olarak şundan gayet eminim ki; bu film klasik aşk filmleri kıstasına sokulup sokulup çıkartılacak ama bundan 20 yıl sonra da çoluk çombalak ve torunlarla rahatlıkla izlenebilecektir.. bu da sıkıcı olmadığının bendeki izdüşümü.. bittikten sonra biraz daha uzun olmasını isteyebileceğiniz*, köküne kadar gerçek hayat eklentili, bolca çevresel etkenli ve her şeyden önemlisi çocuk saflığında bir aşk hikayesi izlemeniz için gereken bir çok şeye sahip bir film bu.. gerçi 60'ları, 70'leri, 80'leri sevmeyen biriyseniz sizi gene de açmayabilir ve yukarıda bahsettiğim o sıkılma durumuna balıklama dalabilirsiniz ama "çok sıkıcıydı yaae" demekten öteye geçeceğinizin garantisini verebilirim..
neden daha önce izlememişim dedirten güzel film. yer yer kahkahalarla güldürüyor.90 dakikanın nasıl geçtiğini anlamayacağınız kadar akıcı bir kurguya sahip. can sıkıntısına birebir filmler kategorisine alıp başucuma koydum kendisini. --- spoiler --- en komik sahnelerden biri de julie ve ailesinin yemeğe gittikleri gün bryce'ın ne giyeceğine bir türlü karar veremeyerek odayı hallaç pamuğuna çevirmesiydi. "julie için iyi görünmek istiyordum ama onun için iyi görünmek istediğimi düşünmesini istemiyordum.bu ince bir çizgiydi.çok çok ince bir çizgi..." * --- spoiler ---
son zamanlarda izlediğim en tatlı içerikli, mis gibi tart kokulu filmdi. --- spoiler --- filmin tarih yatağı çok güzel, altmışlar, yetmişler..bu yılların yansıtıldığı filmler acayip keyifli oluyor hele ki birazcık böyle aşk dolu, duygu yüklü birşeyler barındırıyorsa. filmin konusu kuşbakışı bakıldığı zaman basit gelebilir, bir de çınar ağacının üzerinden bakmakta fayda var gibi. filmin müzikleri de gayet güzel kokulu. --- spoiler ---
olm ne güzel bir film bu ya. los amantes del circulo polar gibi iki taraflı bir anlatım vardır ki hastasıyımdır kendisinin. olaylar yaşanırken taraf olan kişiler aslında ne düşünürler, ne yapmak isterlerken aslında neler olur hepsini çok güzel bir şekilde gösteriyor. "hmm nasılmış acaba len du bi bakalım sözlüğe diyen gençler durmayın bitcometinize kuvvet hadi bakam" diyorum. bryce: she's laughing. how could she sit there and laugh and look so beautiful?
ey atinalılar! eğer bunu okuyorsanız bu filmi izleyin. hem de hd midir nedir en kaliteli görüntü nasılsa artık onu indirin. cam gibi görüntü olsun ki filmdeki küçük kızın yani julie'nin o güzel gözlerini, yüzünü daha iyi görün. film çok tatlı. herkesin hastası olduğu jeux d'enfantstan daha iyi bile diyebilirim. filmin bir saniyesinde bile sıkılmadım. görülmesi gereken en güzel aşk filmlerinden biri diyerek konuyu kapatıyorum. hadi şimdi başlayın indirmeye ya da koşun cdciye.
fraser'dan er'dan tanıdık simaları göreceğiniz bir romantik film, bir "chick flick", bir harika. filmin sonundaki parça, filmin enerjisini mükemmel yansıtmış. pretty little angel eyes
çocuğum olursa şayet stand by me ile birlikte beraber izleyeceğimiz ikinci film. ne kadar basit gözükse de izleyenlere çok şey katacak ve hayatlarını daha cici yapacaktır. çok sevdim filmi.
geçmişinizde bir tane bile " keşke" faktörü varsa bu filmi izledikten sonra benliğin ister istemez o tek keşke etrafında bir iki tur attırdığını görüceksiniz, o yüzden kendinizi hazırlayın, kendinizi hazırlayın çünkü birçok sahnede suratınızı mutluluktan gülümser halde bulucaksınız. 60' lar, aile için sorunlar, görüntü sıcaklığı, yan karakterler veya ana karakterlerin başarısı/ performansı hepsi zaten apayrı güzel. yalnız bana mı öyle geliyor bilemiyorum ama karakter özelliği olarak dürüst, içiyle dışı bir, yer yer korkularını çekingenliklerini görsekte yine de cesur ve bence lafını sakınmayan, bilinçli, öğrenmeye hevesli veya coştum kısa keseyim muadillerinden kafaca bir beş-on yaş büyük juli' yi uptan ellie' ye ve asıl heart in atlantis' ten filmde geçen repliğe ithafen aslan yürekli carol gerber' e çok benzettim. senaryo olarak çekingen ve pısırık erkek karakterlere tezat böylesine aslan yürekli veya güçlü kız karakterler yaratılması eleştirisel olarak göze çarpabilir ama ne yazık ki senaryo dışında üzerinde yaşadığımız yedi milyar nüfuslu gerçek bir dünya var ve hasbelkader bir film senaryosunda karşımıza çıkan bu aslan yürekli karakterler geçmişimizde her zaman keşke olarak yer bulacak gerçek insanlara da bazen tıpa tıp benzeyebiliyor ve zaten flipped gibi insan ilişkileri temelli film senaristleri de bu keşkeleri kullanarak beyaz perdeye aktarıyor ve mütemadiyen azımıza sıçabiliyorlar efendim. buraya kadar nasıl düzgün gelmiştim halbuki, olmadı şimdi.
basbayağı juno'nun çocukluğudur bu film.
keyifle izlediğim ve önünde saygıyla eğildiğim filmdir. --- spoiler --- "ama iş insanlara gelince; bütün, onu oluşturan parçalardan az olabiliyor." "every once in a while, you find someone who's iridescent, and once you do, nothing will ever compare. --- spoiler ---
kasabaya, dev çınar ağacına ve başroldeki kızın dünyaya bakışına hayran kaldığım müthiş güzel aşk filmi. izlediğim bir filmi ikinci kez izlemekten hiç hoşlanmam ama biliyorum ki bu filmi defalarca hem de hiç sıkılmadan izleyebilirim.
tam da mutsuzluktan ölmek üzereyken izlenmesi gereken film. o kadar içten ve şirin ki. film senaryo olarak da çok başarılı. filmin başından konuya girmesi çok başarılı. ne izleyeceğimizi anlatıyor giriş cümleleri bize. insanda gidip aşık olduğunuz kişinin bahçesine çınar ağacı dikme hevesi uyandırıyor.
bir saniyesinde bile sıkılma emaresi yaşamadığım tek film diyebilirim. o derece güzel yani. gerçekten sıcacık. izlemediyseniz kat'i sûrette izleyiniz efendim. izlediyseniz de tekrar ediniz...
içinde geçen şarkılar inanılmaz güzel olan bir film. ağaç kesilme sahnesinde gözlerim dolup ağlamam dışında yüzümden hiç gülümseme eksik olmadı. inanılmaz iyi bir film.
birkaç aydır duruyordu bu film bilgisayarımda, sanırım izlemek için bu sebepsizce mutsuz ve depresif pazar gününü bekliyormuşum. biraz hayata döndüm sayesinde. çok tatlı film.
