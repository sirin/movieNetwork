zaz kardesler'in ilk çalışmasıdır. 1977 yapımıdır. bir sürü cameo vardır, filmde bulunan oyuncuların neredeyse hepsi filmden sonra çok ünlü olmuşlardır. uç uca eklenmiş bir sürü filmle dalga geçen skeçlerden ibaretir. 650.000 dolara kotarılmıştır.
zaz ekibinin yazdığı, john landisin yönettiği 1975 yapımı enfes bir absürd komedi... filmin belli bir konusu yok, büyük çoğunlukla bir televizyon kanalını izliyormuş gibi oluyoruz... haberlerle başlıyor, reklamlar, arada bir uzakdoğu filmi, belgeseller, açık oturumlar diye gidiyor... ancak bunlar klasik zaz anlayışıyla yapılan programlar... mesela burçları yorumlayan sunucu "siz de benim gibi balıksanız beklenmedik şeylere hazırlıklı olun" dedikten sonra bir ok yiyip ölüyor ya da bir programda kontrolden çıkan goril başka programlara da giriyor... ayrıca arada tv ve sinemayla ilgili başka skeçler de izliyoruz ki benim favorim "feel-o-vision" adı verilen, sinemada izlenmekte olan filmin hislerini yaşatan teknolojiydi... çok başarılı çok...
zaz ekibinin senaryosunu yazdığı ilk film, sonrasında da airplane! geliyor zaten. filmin skeçlerle ilerleyen yapısı monty python filmlerini andırıyor. ama zaten aynı dönemin filmleri. ha skeç tipi filmi ilk monty python yaptı dersek dayak yeriz, en basitinden bi kaç yıl evveline gidip woody allen'ın ilk filmlerini görebiliyoruz. neyse efendim, filme dönelim, pek kayda deer bir olay değil film, zaman kaybı denebilir hatta. ama ne yapmış bu zazlar daha gençken diye merak ediyorsanız izlenir tabi. hatta izlemeyen ancak merak edenler için spoiler hususuna dikkat ederek en sağlam esprilerden bir demet sıralayalım, onların da izlemesine gerek kalmasın. --- spoiler --- filmin başlangıcı bomba aslında, 1977 yılında sinemada izlediğimizi düşünürsek, bir adam daha ilk sahnede çıkıyor: "yediğiniz patlamış mısırların üzerine işendi" diyor. fantastik. sonrasında monty python'ın flying circus'undaki haber skeçlerini andıran bir haberler bölümü var, burada sunucunun, bir olay yerindeki muhabir ron'a bağlanması ve ron'un bağlanıldığının farkında olmadan tuhaf hareketler yapması(burnunu kaşıması vs.) bugün hala dahi türk mizahçılarımızın kullanmaya doyamadığı bir espri. ayrıca astroloji haberlerine bağlanırken "şimdi astroloji haberlerini sunuyoruz, yanlış anlamayın astrolojiyi savunmuyoruz ama kendi hayatının sorumluluklarını alamayacak insanalara da hitap etmek istiyoruz" tarzı bir kelam ediyor spiker. sonrasında enfes bir fikir olan ve filmden yıllar sonra bile hatırlanması normal feel-a-round var ki gerçekten saygıyla anılacak bi sahne, bunun gibi 10-15 tane daha fikir çıksaydı film airplane in sularına girebilirdi derim. bir kaç kısa skeç akabinde uzunca bir skeç var: "a fistful of yen" isminde, göndermeyi aldıysanız devam edelim, film başlarında ajan filmleri, akabinde de bruce lee eserlerini -enter the dragon referansıyla- ti'ye alıyor, çok parlak fikirler yok içinde, ama kahramanımız yürürken sadece duvarda gölgesinin gözükmesi veya kötü adamın olağandışı bir zaafı nedeniyle yenilmesi gibi detayları yakalayabilmişler. scot free diye bir reklam var, monopoly tarzı bir oyunu amerikan suikastler tarihine adapte etmişler, zarları attıkça tüfekle ilerliyorsun, işte doğru oku çeviriyorsan halk senden yana sonucu çıkıyor, hoş bir satire. filmin en sarsıcı anlarından birisi, donald sutherland'in sakar garson rolünde 3-4 saniye gözükmesi ve bu esnada elinde bir pastayla patır kütür yere düştükten sonra film boyunca bir daha gözükmemesi. hemen akabinde ölülerin hala sizle birlikte yaşayabileceğini söyleyen bir reklam var, örnek bir aile gösteriyor, ölen çocuklarını koltukta oturtuyorlar, maça götürüyorlar vs. acayip ayrıca zaz ekibi filmin muhtelif bölümlerinde değişik ufak rollerde gözüküyorlar, o dönemler neye benzediklerini görüyoruz. biraz jerry seinfeld'e benzettim ben tipleri şahsen. --- spoiler --- daha da bir şey aklımda kalmamış koca filmden, yine de merak edip izlerim diyen izlemeli elbet, merakına gem vurmamalı.
