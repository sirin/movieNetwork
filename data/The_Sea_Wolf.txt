jack london'ın klasikler arasına girmiş bir romanı (bkz: jack london)
romanda kisaca "sertleşen" bir yazar anlatilir... güzeldir çok... (bkz: martin eden) (bkz: günişiği)
kitapta john milton'ın paradise lost'un dan bi kaç bölüm okunur lafı geçer...
kendini egiten bir kaptan,ustun insana gondermeler.jack london basyapiti. (bkz: friedrich nietzsche)
(bkz: deniz kurdu)
jack london'in kitabindaki kaptan biraz kaptan nemo tarzi birseydir. ama ömer hayyam okuyordu allah için. ömer hayyam'i bana tanitan bu kaptan dolayisiyla jack london oldu.
jack london'un karanlık bir romanının adı. insan doğasına farklı bir bakış. çıtkırıldım bir salon beyefendisinin, bir başkasının zoru ile de olsa, yılanın deri değiştirmesi gibi kendisini yeniden yaratmasının hikayesi. bir daha asla eskisi gibi olamayacaktır... birkaç yılda bir aniden insanın aklına düşüp kendini yeniden okutan, ihtiyaç duyulan romanlardan. aklıma düştüğüne göre demek ki zamanı gelmiş...
bir kez okunduktan yıllar sonra tekrar okunması gereken kitap. kurt larsen kaba, alaycı ama kendini oldukça yetiştirmiş zeki bir kaptan. kitaptaki salon beyefendisini eğiten kurt larsen bütün olayları kendisine sağladığı yarara göre değerlendirdiği için bir nevi modern insanı sembolize ediyor. ayrıca kitap 1904 te yazılmış ve bir çok kez filme çekilmiştir. kurt larsen i yaratırken jack london gerçekten tanıdığı bir denizciden esinlenmiştir.
materyalizmin ve idealizmin çatıştığı, iki solukta okunacak kitap.
jack london un bir romanı. (bkz: kurt larsen)
jack london'ın şaheseri. kitabı kısaca açıklamak gerekirse; --- spoiler --- van weyden, hayatı boyunca fiziksel güç gerektiren bir işte çalışmamış soylu bir kimsedir. bir gün bindiği vapur battığı zaman bir fok gemisi tarafından kurtarılır. gemiye bindiğinde, asilzade olması nedeniyle gemiciler tarafından kendisine özel ilgi gösterilir. fakat gemide kurt larsen tarafından alıkonulunca, denizcilerden olan üstünlüğü (parası, zekası) gider, sıradan bir denizci olur, hatta daha da kötüsü. çünkü şu ana kadar fiziksel güç gerektiren bir işte çalışmamıştır. bu şekilde gemiye aşçı yamağı olarak girmek zorunda kalır. bu onun hayatında ilk defa kendi ayakları üzerinde durma çabasıdır, şu ana kadar kurt larsen’in de dediği gibi ‘ölü bir adamın bacakları’ üstünde durmuştur. bu arada denizcilerin dünyasıyla da tanışmıştır. ikinci kaptanın ölümü ve ölüsüne yapılan saygısızlık denizin nasıl bir yer olduğunu anlamasını sağlamıştır. artık mugridge’in altında çalışan bir aşçı yamağıdır. ama entelektüel birikimi sayesinde kurt larsen’in de ilgisini çekmektedir. bu sıralarda biz de yavaş yavaş kurt larsen’i tanımaya başlarız. gemide mutlak güç o’dur, olağanüstü gücü karşısında ona direnmeye çalışan bir kimsenin uzun yaşayacağı düşünülemez. bu fiziksel gücün dışında kendi kendini eğiterek üstün bir birikime de sahip olmuştur. ve aşırı bir bireycidir. insan hayatına önem vermez, ona göre ‘yaşamın tek değeri yaşamın kendisine verdiği değerdir, ve kuşkusuz bu da abartılmış bir değerdir’. tek doğrunun güç olduğuna inandığı için onun için doğruluk-yanlışlık gibi kavramlar yoktur, belki de böyle düşünmesinde on iki yaşından beri denizde olmasının da etkisi vardı. humphrey, larsen’in denizde hiç konuşamadığı felsefi konularla ilgili konuştuğu ilk kişidir. ama sakın bu bir arkadaşlık ilişkisi olarak düşünülmesin, çünkü humphrey’in de dediği gibi larsen kraldı, o ise sadece bir saray soytarısı rolündeydi. bu sıralarda humphrey gemide de sorunlar yaşamaya başlar. aşçıbaşı mugridge’le otorite savaşı başlar. psikolojik bir savaş. savaşın son safhasında bıçaklar bilenir ve bilenir. bu korkutucu atmosfere dayanamayan mugridge pes eder ve artık mutfağın yeni efendisi humphrey’dir. humphrey larsen’le konuşmalarından birinde onun bir kardeşi olduğunu ve larsen’in bu yaşama özendiğini öğrenir. larsen’e göre kitap okumaya başlamış olması kendisini o tür bir yaşamdan alıkoyan yanlış olmuştur. denizciler, larsen’in şiddetine dayanamaz ve ona tuzak kurarlar. larsen bunun farkında olduğu halde baş kasaraya iner ve yedi kişiye karşı inanılmaz bir savaş verir ve olağanüstü gücü sayesinde bu savaşı kazanır. kavgayı başlatan leach ve johnson artık kendilerine ölü gözüyle bakmaktadırlar. bu sıralarda humphrey farklılaştığını hissetmeye başlar. kendini sürekli eski haliyle karşılaştırır. sonra ‘hayalet’ bir sandal bulur. sandalın içinde humphrey’in sevdiği ve bir eseriyle ilgili eleştirisini göndermiş olduğu maud brewster da vardır. maud brewster, bir bakıma humphrey’in eski dünyasını temsil eder. nazik, saygılı, kültürlü bir dünya. larsen’le brewster, humphrey için iki farklı dünyayı ifade ediyordu. maud geldiği zaman humphrey’le konuşması, eski van weyden’le şimdiki humphrey arasındaki farkı anlamamızı sağlar. maud ısrarla larsen’e karşı çıkmasını, ahlaki cesaret göstermesini söyler. fakat leach ve johnson’ın başına gelenleri görüp, yavaş yavaş denizin kurallarını anlamaya başlamış olan humphrey denizde tek geçerli olan şeyin güç olduğunu söyler maud’a. bundan sonra humphrey’le larsen’in olağan konuşmalarına maud da katılır. bu sıralarda ölüm larsen’in buharlı fok gemisi macedonia ortaya çıkar. bu bölümde larsen, düşüncelerini öğrenmemizde büyük fayda sağlayacak konuşmalarından birini daha yapar. para keselerinin çalınmasının, gırtlaklarının kesilmesinden daha kötü olduğunu ifade eder. sonra da kardeşine bir oyun oynamaya karar verir. onun sandallarını çalar ve sonra da bir buharlı gemiye karşı şansı olmadığı için kaçmaya çalışır. o gece olağan konuşmadan sonra larsen, maud’u elde etmeye çalışır. tam o sırada larsen’in şiddetli baş ağrılarından biri tekrar azıtır. bunu fırsat bilen humphrey ve maud başka şansları olmadığı için bir sandala atlayıp kaçarlar. bu ve bundan sonraki bölümde öne çıkan olaylar, humphrey’in gösterdiği gelişmeyi fark ettirir bize. ayrıca maud’la humphrey arasındaki çekimi de hissettirir. fakat bu çekime rağmen içinde bulundukları durum bu tür şeyler için pek müsait değildir. maud’la humphrey ıssız bir adaya düşerler. buraya da ‘gayret’ adası ismini koyarlar. burada fokları öldürürkenki konuşmaları, gücün yanında bilginin de önemini gösterir. maud ve humphrey kıyıdaki fokları öldürmek için fokların yaşam şekliyle ilgili okudukları şeyleri kullanırlar. humphrey’in eskiden olmayan fiziksel gücü ve maud’un birikimi sayesinde fokları öldürmeyi başarırlar. kendilerine bir kulübe yaparlar ve sakince yardım beklemeye başlarlar. aradan birkaç gün geçtikten sonra büyük bir tesadüf eseri larsen’in gemisi ‘hayalet’ içinde sadece larsen’le ‘gayret’ adasında karaya vurmuştur. humphrey’in de gemiye çıktığında fark ettiği gibi larsen o geceki baş ağrısı nöbetinden sonra kör olmuştur. ‘hayalet’ karaya vurduktan sonra ve larsen’in güçsüzleştiğini fark ettikten sonra humphrey ve maud çok zarar görmüş ‘hayalet’i tamir edip, onu yardım bulmak için kullanmaya karar verirler. büyük uğraşlar vererek gemiyi tamir ederler fakat larsen gece yine gemiyi eski haline getirir. bundan sonra humphrey ve maud gemide yaşamaya başlarlar. bir gece larsen humphrey’i öldürmeye çok yaklaşır fakat yine kriz geçirir humphrey’in ayrıldığı gece olduğu gibi. belki de jack london bu iki sahneyle fiziksel gücün bilgi birikimini ezmek için yeterli olmadığını anlatmaya çalışıyordur. humphrey’in gemiye gelmesiyle başlayan savaşı humphrey kazanmaktadır. ilk savaşını en güçsüz olana karşı vermiş ve şimdi en güçlü olanla otorite savaşına girişmiştir. önce gemide yaşamaya başlamıştır ve artık kamara onun olmuştur. larsen’i baş kasaraltına gönderir. larsen’in sağ tarafı tamamen felç olmuştur ve artık ölüme yaklaşmıştı. larsen yavaş yavaş ölmektedir ve zaman onun aleyhine işlemektedir. kitapta bundan sonra genel olarak geminin tamir edilme çalışmaları ve larsen’in maud ve humphrey’le konuşmaları ön plana çıkar. ruhun ölümsüzlüğü üzerine konuşurlar fakat larsen hala bunu reddetmektedir. sonra konuşma gücünü de kaybeder, sadece yazabilmektedir. ve en son yazdığı kelime maud’un ruhun ölümsüzlüğüne şimdi inanıyor musun sorusuna verdiği ‘’saçma’’ cevabıdır. ölüme bu kadar yakın olmasına rağmen ölümden, yok olmaktan korkmamaktadır. ölümü yavaş yavaş olur. dramatik bir şekilde gemi açıldığı zaman dış dünyayla bağlantısı kesilir ve bir fırtına sırasında can verir. humphrey, ilk gününde yapıldığı zaman insanlık dışı bulduğu cesedin suya atılma kısmını bu sefer kendisi yapar. bu ve geminin tamir edilmesi humphrey’in denizin fiziksel ve zihinsel gerekliliklerine ulaştığını gösterir. kitabın sonunda ise humphrey ve maud kurtarılırlar. kurtarılmalarıyla birlikte, o zamana kadar gizlemek zorunda kaldıkları aşkı birbirlerine söylerler. artık eski, mutlu hayatlarına dönebileceklerdir. --- spoiler ---
bu kadar sade ve açık bir dille yazılmış olmasına rağmen bir o kadar beyin gıdıklayıcı bölümler içeren kitap
jack londonın martin eden ile kapışabilecek tek romanıdır. belirtmeden geçemeyeceğim kendisinin en kayda değer işleride bu iki romandır. bu kitaplar ve diğer yazdıkları arasında ciddi bir uçurum olduğunu söylemeliyim. deniz kurduna dönecek olursak; kurgusal olarak dan brown ve adam fawyer sever sözlük entelektüellerini hayal kırıklığına uğratacak kadar doğrusal bir olay örgüsüne sahip olsa da karakterlerin derinlikleri etkileyicilik boyutunu aşmaktadır. tüm olay humprey van weydenin anlatımıyla bize ulaşsa da, kendisi esas oğlan rölünde değildir bilakis esas oğlanın yancısıdır. asıl üzerinde durulması gereken karakter ise tabii ki kurt larsendir. namı diğer deniz kurdu. kurt larseni deniz kurdu yapan ise; entellektüel zevkleri olan, hayatı hiçle özetleyen, yaşamı bir maya olarak tanımlayan ve hayatın amacının bu mayadan alabildiğin kadar çok almak olduğunu düşünen, kutsal ve yüce hiç birşeyin olmadığına inanan, bezgin uyuşuk entelektüel tanımından ziyade jack londona has kötücül bir rekabet duygusu ile hareket eden, vahşi, güçlü, arzu nesnesi olabilen ama bir yandan da düşünsel yanı gelişkin orijinal bir tip olmasıdır. hayata dair sağlam düşünsel doneler sunar. nihilizm, hedonizm ile iç içedir. evrime de göz kırpar durur. jack londondan çok fazla nitelik taşır aslında ama düşünsel ve fiziksel olarak çok daha uçlardadır. belki de bu karakterin daha tutarlısı, en rasyoneli de zaten jack londonın ta kendisidir. martindir, edendir.
jack london öyle bir magnum opus yaratmıştır ki gerçek hayatta karşılaşılması neredeyse imkansız olan bir dünyayı bile mümkün kılar. kurt larsen tüm mükemmelliğiyle yaşar aslında romanda. bir de jack london kendi dönüşümünü tersten anlatmış sanki. humphrey van weyden bir "beyefendi"den usta denizciye dönüşürken jack london bir denizciden beyefendiye dönüşmüştür. hatta bu da kendisini ölüme kadar götürür. belki de van weyden'in ayakları üstünde durmasını sağlayan kurt larsen'i -tüm yaptığı kötülüklere rağmen larsen van weyden'i "adam" etmiştir- ölürken bu kadar horgörmesi dönüştüğü insandan mutlu olmamasıdır. yani jack london'ın dönüşümünden mutlu olmaması gibi.
başka bir pencereden bakıldığında karakterin, düşüncelerin, dünya görüşlerinin oluşmasında-şekillenmesinde çevresel faktörlerin ne kadar etkili olduğunu da gösteren, okunası bir jack london eseridir. bir de, sadece bana mı öyle geliyor bilmiyorum, kurt larsen'deki bu kazanma, daha doğrusu kaybetmeme hırsı(hastalanmasına rağmen yenilgiyi kabul edemeyip yaptıklar vs.), bana martin eden'in aç kalma pahasına yazar olmak için çabalamasını hatırlattı.
--- agir spoiler --- kurt larsen'in hastaligi ve olumu tam kendine yakisir bir sekilde oldu. yavas yavas duyularini kaybetti, once kor oldu, kulaklari gitti, felc gecirdi, sonra his duygusu da gitti ama yasiyordu. ayni sulara gomulen gemideki insanlarin yukarda kalanlarla iletisim kuramayip belki bir muddet daha yasamasi gibi... ayrica bu derece siradisi guclu bir karakterde o bas agrisi olmazsa olmazdi, o karakterin, icindeki o rahatsizligin sebebi de buydu zaten. --- agir spoiler ---
1941 yılında michael curtiz tarafından beyazperdeye aktarılan film. senaryosunu, romandan sinemaya uyarlayan robert rossen olmuştur.
