almanyada yasayan babalarini bulmak uzere yola cikan iki kardesin hikayesi. acik arayla angelopoulos'un en iyi filmidir kanaatimce.
müzikler eleni karaindrou'ya ait yine...
bu film festivalde gösterildiği için,hakkında konuşabilecek adam bulmakta çok zorlanıyorum.şimdi burda rastlayınca içimi sevinç kapladı.alexorticia yı okuyunca da çok şaşırdım.çünkü kafama kazınan sahneler aynı!
landscape in the mist, düşlerinden ve masallarından kopmak zorunda kalan çocukları, yabancı yollarda kaybolmayı, karanlıkları ve bulunması olanaksız aydınlığı vurgular. filmin en çarpıcı sahnelerinden biri, iki çocuğun diğer insanlar sokaklarda hareketsiz donmuş dururken, karın altında gerçekliğin içinden kaçıp gittikleri plandır. filmin ana teması olan adagio, obua ve yaylıların hüzünlü ve kırık akustiği ile bu sahneyi süsler...
kanımca filmin en çarpıcı sahnesi küçük kızın ilk aşkının yarattığı hayalkırıklığıdır. küçük kızın kendisine aşık olduğunu sezen genç homosexüel adam "ilk seferinde hep böyle olur" diye fısıldar kızın kualğına, bir anda bir dinginlik ve hüzün sarar etrafı.
bir şairin bakışları aslında neyi görmek ister bir türlü anlayamayacağım galiba, hele bu şair angelopulos'sa hiçbir zaman tam olarak anlayamayacağımı düşünmenin acizliğiyle çıkartabileceğim tüm anlamlarda ruhum gözyaşı olur ve akar yanaklarımdan. bir şairin gözleri bu sefer sonu olmayan bir masalın en başını görmek istemiş gibi geldi bana. gördüklerinin altına sakladığı tüm cevherleri ortaya çıkartamayacığım bir masalı sunuyordu bana ve beni zamana sahip çıkmadan alıp götürüyordu bilinmezliğine. evet şair! bu sefer de beni ağlattın, bu sefer de anlattın benim tam olarak anlayamayacağım gördüklerini, bana sadece anlattıklarından kendime göre anlamlar çıkartmak kaldı ve düşüncelerimle bağlayacağım sabahlar bekliyor artık gecelerimi. çünkü rüyalarımda senin mısraların şekillenip beni derin uykumdan uyandırıp sabahlattıracak ve masalın neresinde olduğumu anlamakla geçireceğim gecelerimi... senin şiirini anlatmaktan acizim ve ancak etrafıma kaplamış bu puslu havadan çıktığım zaman anlayacağım galiba; ama okyanusta bir damla kadar az olsa bile, anlamlandırdıklarımla bile çok sevdim bu şiirinide. hele ilk aşkın hayal kırıklığını anlattığın ve o başımı döndüren görüntülerdeki mısran yok mu, işte o an zamanı durdurmanı çok isterdim, ne diyordun orada: "her zaman böyledir, ilk kez hep böyle olur, kalp çok hızlı atar ve insan titremeye başlar. her zaman böyle olur... insan ölmek ister" ve hayatın alabildiğine acımasızlığında, stiksin sınırlarında büyüyen kahramanlarının ellerini hiçbir şeye uzatamamaları, o çocukların böyle acımasızlıklar içinde büyüdüklerini düşündükçe kahroluyorum. neden böyle yaparsın ki şair, biraz acı bana istiyorum, biraz daha az ağlayayım senin her şiirini izlediğimde... "başlangıçta her yer karanlıkmış ama sonra ışık belirmiş ve bu ışık karanlığı aydınlatmış, topraktan denize kadar, her tarafta çiçekler varmış ve de dağlar çiçeklerin üzerinde kuşlar ve kelebekler uçuyorlarmış" mae ve alexander stiksi geçtiklerinde masalın en başında olduklarını anladılar ve korkmalarına artık gerek yoktu, çünkü ışık doğmuştu puslu karanlıklarda...
şiirsel anlatımın beyazperdedeki sınırlarından biri, yine.
angelopulos'un teatral anlatıma olan tutkusunun doruğa çıktığı filmdir.
sonsuzluk ve bir gün'den sonra izlediğim ikinci angeleopulos filmi.. bu adamın filmlerini niye izlememişim ben dedirtti ikisi de. çocuk lokantadayken içeri giren kemancı benim için filmin en güzel sahnesiydi.. sonsuzluk ve bir gün'de de buna benzer bir otobüs sahnesi vardı ki o da hala aklımdadır. tek sorunum, filmin müziklerinin "gerçek kesit"te kullanılmasıydı ve ben bu filmi gerçek kesit'lerden sonra izledim. yapılır mı lan o güzel müziğe...
ilk aşk, ilk yolculuk ve “bulamayış” ı anlatan angelopoulos filmi. karakterlerimiz bir sahil kentine vardıklarında denizin yüzeyinde dev bir insan heykeline ait isaret parmagi kopmus bir el belirir ve karanindrou’ nun sahane müziği eşliğinde bir helikopter tarafından denizden alinir. elin göğe yükselişini izleriz. muhtesemdir.
((spoilerı bol.. sonra okuyup, tadını kaçırdığım için bana küfretme diye yazıyorum. yok bana bişe olmaz diyosan başımın üstünde yerin var. ha spoiler okuyup sinirlenen ve sonra küfreden biriysen de okumayasın. ama bu uyarıya ve sinirlenmene rağmen devam edeceksen, yapma hayrettin! hem penaltı, hem gol olur zaman. maçı çeviremem.. eheh neyse geyiği bırakalım da başlayalım artık, nasıl davranırsan kısfmet işte.. yani takıl kafana göre.. entri senin be!)) angeloupoulos'un en iyisi değil ama çok baba bir filmi. mesele sadece babasını arayan, bulmak isteyen çocuklar düzeyinde değil; tanrısını arayan terkedilmiş, korunmasız, kuşun kanadındaki masum insanoğlu metaforu ekseninde değerlendirilmesi gerek bence. arada ihtiyaçlarını karşılayamayan(?) bir rehberleri de var üstelik. filmin sonunda ise puslu manzaralarda önce karanlık vardı ve ışık sonra geliyordu; yuhanna'ya göre incil'in başlangıcında ise, ''önce söz vardı. söz tanrı'yla birlikteydi ve söz tanrı'ydı.'' ve dahi yolda tanıştıkları, bi anlamda rehberleri/hamileri olan başroldeki gencin ismininin orest olması da orestes kompleksiyle birebir ilgili diye düşünüyorum. alexander; ismi gibi 'büyük' karakterde bir çocuk. voula içinse; voula bir deli kız onikisinde bir dikili taşı yoktu şu fani dünyada voula garip voula yalnız voula voula sahipsiz voula aşık bir kız çocuğu ayrıca, (bkz: ağaç olsam)
bu filmde kullanılan eleni karaindrou bestesi adagio, aynı zamanda uyku tutmayan gecelerin bir numaralı ilacı gerçek kesit'in o çok bilindik müziğidir. http://alkislarlayasiyorum.com/icerik/2009/ film de ilgimi çekti doğrusu, en yakın zamanda indirip izlemek isterim; ama izlerken ya gözümün önüne ''sarı bıyık, tuzlu fıstık, bira, çakma mükremin çıtır, rüştü saçlı adam, beyaz çorap'' gelir de caaanım film cenabet olursa diye derin düşüncelere dalıyorum.
hakkında "tanrı'nın sessizliği" üzerinden şöyle bir okuma yaptığım film: http://kiralikkelimeler.blogspot.com/…e-of-god.html
ağlayan çayır'ın bin beşyüz level üstü film. ustanın lafı bitmemişti sanırım.
derinine indikçe çok farklı çıkarımlar yapılabilen bir angelopoulos filmi. örneğin, orestis üstünkörü bir bakışla geçiştirilecek bir karakter değil. ona ait en derin bilgiyi bir gay bar'da kendisine gecelik bir ilişki ayarlarken bulmuyoruz; aslında hiç tanımadığı voula'yı teskin ederken tanıyoruz biz orestis'i. orestis'in alt metininde "iyi" nin kendisi yatıyor.
--- spoiler --- alexander, yerde yatıp ölmekte olan ata bakıyor. o sırada bir binadan, telli duvaklı bir gelin, zırlayarak çıkıyor, peşisıra damat, "minik guşuuum" diyerek gelin hanımı yakalıyor. içeri giriyorlar. 10 dk sonra: alexander, voula'ya sarılmış, yırtıla yırtıla ağlıyor. at ölmüş. alex, duracak gibi değil. çocuklar öyle zaten. kendilerini gerçekten üzen bir şey oldu mu, hiçbir vaat para etmez, gözünüzdeki sinirleri titretene kadar ağlarlar. 10 dk önce gelinin çıktığı binadan, dirilittiri-tiri-tiri sedalarıyla oynayarak çıkan bir grup; gelinle damat da koklaşarak çıkıyorlar. ey on dakika, sen nelere kadirsin lan ! bazen sıçmaya bile yetmeyen on dakika, bir izdivacı direkten döndürüyor. ama alex ağlıyor. yaşamak nedir anlıyor, o yüzden, öylece ağlıyor. --- spoiler --- aşk lazım. zamanı kaybedip aşka düşmek lazım. alex'le voula arasındaki gibi tercihen ("ensest mi takılıoz hojam" diyene bir çay bardağı boşluk yediririm, hasta etmeyin insanı).
angelopoulos' un bitiremeden hayatını kaybettiği 'sessizlik üçlemesi' nden biridir. '' sanki bir yere gitmiyorsunuz ama aslında bir yere gidiyorsunuz. sanki geçip giden zamanla ilgilenmiyor gibi yapıyorsunuz ama biliyorum ki aceleniz var. '' http://www.youtube.com/watch?v=xz8cc0ghzda
voula'nın monologları çok enfestir. http://www.sinemazingo.com/…t-puslu-manzaralar-1988 şöyle ki : her birimiz sana aynı şeyi yazıyor ve her ikimiz de sessizleşiyoruz... birbirimiz aynı dünyaya, aynı ışığa, aynı karanlığa ve sana bakmadan önce... iç burkar bu film. ağlarsınız belki. ayrıca filmde çalan adagio'yu yıllarca bizim ülke kanalları hunharca katletmiş. gerçek kesit'in de kullandığı müzikler arasında vardı bu yanlış hatırlamıyorsam : http://www.youtube.com/watch?v=txniiegjnok
sahnelerden alıntılarla yorumlamaya çalışacağım ben bu filmi, spoiler içerebilir o yüzden. sövmeyin diye yani. en başından beri işlenen baba figürü tam manasıyla muhteşem bir metafor olmuş diyebiliriz. asıl ulaşılmak istenen tanrı ve tanrı'ya gidilen bu yolda bir ton zorlukla karşılaşılıyor. atın ölümü bu yolun geliştirilmesi aslında. at yunan mitolojisinde tanrıların binek hayvanı, tanrıların aracı, aslında insan ile tanrı arasında da aracı. zeus'un pegasus'u gökyüzünde yıldız yapması atlara biçilen kutsallığı en iyi şekilde ifade edebilir. atın öldüğü sahne de tanrı'ya ulaşma umudunun yavaş yavaş azalması olarak yorumlanabilir. atın öldüğü esnada bir düğün var orada, yaşam ile ölümün içiçe olduğu vurgusu yoğun olarak işlenmiş diyebiliriz, çünkü atın can vermesi biraz uzun sürüyor. yolculukta çocukların karşısına çıkan orestes ise bir aracı aslında. aracı olması bakımından bunu isa olarak düşünebiliriz. babaya- tanrıya- ulaşmalarında çocuklara yardımcı oluyor orestes. isminin orestes olması da boşuna değil tabii. yönetmen böyle sağlam bir bağ kurmuş bence. annesini katleden orestes, çocuklara tabii babalarını bulmaları için yardım edecek.. orestes'in homoseksüel olması ve askere gitmek istememesi de işlenen başka bir ayrıntı. denizden çıkan eli ilk olarak orestes görüyor, aslında çocuklar gibi -herkes gibi- o da arayış içinde. onun da bir yol göstericiye ihtiyacı var.. ilerleyen saniyelerde görüyoruz ki o eli askeri bir helikopter çıkarıyor denizden. militarizmin orestes üzerindeki -bizim üzerimizdeki- baskısı daha güzel anlatılabilir miydi, bilmiyorum. hayran hayran izledim zaten.. son sahnede gördüğümüz ağaç ile de muhteşem bir final olmuş bence. yaprak dökümü ağacı değil, hayat ağacı o!!!11 neyse, bu da harika müziği: http://www.youtube.com/watch?v=txniiegjnok işte daha onlarca problem bulunur böyle; ama filmde ön plana çıkanlar bunlar. ki bu sıcakta da bu kadarı mümkün oluyor. oturduğum yerden alev çıkıyor çünkü, ona üzülüyorum ben.
insan filmi izledikten sonra sormadan edemiyor: angelopulos bir yönetmense, diğerleri ne; diğerleri yönetmense angelopulos ne? beni benden alan sahneleri yazmayacağım; filmi izleyenler zaten hangi planların, hangi çekimlerin angelopulos dehasının görkemli birer örneği olduğunu çok iyi anlayacaktır. perişan ettiniz beni çocuklar. ama güç de verdiniz. ucunda erişememek olsa bile gitmenin gizemini bu kadar güzel anlattınız ya, yeter. (bkz: #18561554)
http://bubirblogdegildir.wordpress.com/…in-omichli/
