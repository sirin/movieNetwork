son dönem billy wilder filmleri arasından bir diğer başyapıt. son dönemin en iyisi diye giriş yapacaktım amma ustanın her dönemi çok iyi. bu filminde kendisinin ustası lubitsch'in zerafetine en çok yaklaştığı, mizahi öğelerin billy wilder usülü bir alaycılık yerine filmin hüznünü gizleyen bir öğeye dönüştüğünü görüyoruz. sherlock holmes'ün özel yaşamını ve dışavurulmasını istemediği kimi maceralarını anlatan 3 episod böylesi hüzünlü bir filme kel alaka bir konsepte sahip: meşhur ve popüler kültüre malolmuş bir figürü alıp onunla dalga geçmek. ama sanki o amaçla işe başlamış billy wilder, gitgide işi ciddiye bindiriyor, ve sanki kişisel açıdan bir ünlü olmanın, bir deha sayılmanın getirdiği ne kadar frustrasyon varsa hepsini sherlock holmes'e yükleyip; yer yer hakikaten çok komik sahnelere sahip olsa da esasında trajik bir film yapıyor.
michael ve mollie hardwick isimli kişiler tarafından kitap uyarlaması da yapılmıştır.
sherlock holmes hayranları için hayal kırıklığı yaratabilecek bir film çünkü bildiğimiz sherlock holmes yok. sherlock holmes karakterine farklı bir açıdan bakılmış izlenebilir güzel bir film.
sir arthur conan doyle'ın karakterlerini farklı bir yorumla izleyebileceğiniz billy wilder filmi. en sevdiğim yönetmenlerden wilder, bizi holmes'un namının alıp yürüdüğü dönemlerde; bağımlılıkları, içe kapanıklığı, dr. watson, kardeşi ve devlet ile ilişkileri konularında aydınlatıyor. örneğin; --- spoiler --- -esrar perdesini aralamada uzman dedektifin aslında başarısız sonuçlanan davalarının da olduğu ancak davaları kaleme alan dr.watson'ın bunları kamufle ettiğini. - holmes'ün ingiltere'nin en zeki adamı olarak nam yaptığı dönemde bile ne kadar yalnız olduğu, içe kapanıklığı, dr.watson'la bile arasında mesafe olduğu. - kadınlara karşı önyargılı tutumunun nedeni, bunun cinsel eğilimi ile ilgili dedikodulara neden olması, uyuşturucu bağımlılığı. --- spoiler --- miklós rózsa'nın(double indemnit'den beh-hur'a geniş bir yelpazesi mevcut) müzikleri ve insanı iskoçya'da tatile özendiren doğa manzaraları da filme olumlu katkı yapan diğer unsurlar. öte yandan yukarıda 3.entry'de belirtilen, holmes'un haremdeki bir davadan bahsederken istanbul'a constantinople demesinin beni rahatsız eden tek sahne olduğunu belirtmeliyim ama belki bu diyalog da dedektifin karakteri ile ilgili bir başka detaya vurgu yapmak için yazılmıştır.
