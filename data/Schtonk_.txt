sonunda ünlem işaretiyle yazılan bir helmut dietl filmi, yani "schtonk!". 25 nisan 1983'te alman stern dergisi hitler'in gizli günlüklerini ortaya çıkardığını, bundan sonra alman ve dünya tarihinin yeniden yazılması gerektiğini söylemiş, müthiş bir sansasyon yaratmıştı. 9 milyon mark vererek satın aldıkları günlüklerin daha yayınlandıkları hafta içerisinde sahte olduğu ortaya çıkınca stern dergisi bugün bile kurtulamadığı bir prestij kaybına uğramıştı. o döneme kadar spiegel dergisine rekabet olan, daha "sol liberal", new left bir çizginin temsilcisi sayılan stern, aradan geçen 25 seneye rağmen hala bu olayın gölgesinden kurtulamamıştır. 92 tarihli schtonk, bir billy wilder filmi havasında, sinik ve eğlenceli bir tonlamayla bu olayın arka planını anlatıyor. olayın kendisini bilmeyenler için abartılı bir histeriye sahip olduğu düşünülebilir filmin, fakat öte yandan da gerçeğin kendisi de pek farklı gözükmüyor, biraz araştırınca.
