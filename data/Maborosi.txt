yönetmen hirokazu kore-eda'nın 1995 yılında çevirdiği ve az önce (10 ocak pazartesi) cnbc-e'de izleme fırsatı yakaladığımız ağır tempolu ve cesaret gerektiren uzun tek plan sahneleriyle hüzünlü, buruk bir film. sonraki yıllarda miike'nin "ichi the killer" ve kitano'nun "zatoichi" filmleriyle iyice ünlenecek olan tadanobu asano'nun da ilk filmlerinden biri.
sona erdiginde, insanin içine agir bir tas gibi oturan filmlerden biri. gidenlerin neden gittikleri ve neden genellikle de dönmedikleri üzerine kafa yormakta ama tatmin edici bir yanit da vermemektedir. bu durum, filmin bir zayifligi degildir elbette... çünkü aranan o yaniti kim ya da ne verebilmistir ki su zavalli insanogluna?
hirokazu koreeda'nın adı "yanıltan ışık" anlamına gelen filmi....
--- spoiler --- sanırım dönüm noktası, kıyıdaki konuşmadır. burada yumiko - aradaki boşluğu geçmişin şimdide yaşanmasına vesile olan hayaletlerin doldurduğunu sezmişçesine - mesafeyi kapatmaya çalışmaktan vazgeçerek ikuo'nun intiharının sebebini tamio'ya sorar. tamio'nun cevabına dek, ortada bir sebep olmayabileceği gelmemiştir aklına. gerçekten de, başından geçen her olayı akla mantığa büründürme çabasındadır insan. neden birilerinin birdenbire denizden ya da raylardan gelen bir çağrıya uyup yok olma arzusunun peşine düşebileceği kabul edilmez? neden yaşama arzusu aynı sorgulamadan geçirilmez, anlamsızlıkla yüzleşmek midir insanları korkutan? --- spoiler ---
