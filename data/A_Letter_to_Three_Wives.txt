bu başlığı açmak bana kalmış demek. 1949 senesinden bir film oysa ki. hatta en iyi yönetmen ve senaryo oscarlarını da almış bir film. yönetmen ise ertesi sene all about eve ile aynı ödülleri yeniden kazanan joseph l. makiewicz... bugünden bakınca desperate housewives dizisinin ilham kaynağı bile olabilir. filmimizdeki üç kadın evliliklerinde sorunlar yaşamaktadırlar ve de bir gün bir arkadaşları onlara şehirden ayrılıacağını bildiren bir not bırakır. ne var ki bu notta içlerinden birinin kocasını da beraberinde götürdüğü yazılıdır. film boyunca da üç kadın evlilik hayatları ve sorunları ile ilgili düşüncelere dalarlar. böyle dramatik görünse de aslında komedi unsurlarına da yer veren bir film... dönemin hollywood filmlerine yakışır biçimde pek de hızlı, nüktedan diyaloglara da sahip. keyifli bir film... acaba woody allen bu filmi sevmekte midir?
