başrollerini william hurt, kathleen turner ve geena davis'in paylaştığı; 1988 tarihli lawrence kasdan filmi.
bir anne tyler romanıdır. kitap bittiğinde harcadığınız paraya ve zamana pişman olmazsınız. eğlencelidir, komiktir, hoş zaman geçirtir ama sabun köpüğü kesinlikle değildir.
bir çeşit sürpriz diyebiliriz lawrence kasdan'ın filmi için, farkedilmemiş cevher diye nitelendirebiliriz. ekibi tümden üne kavuşturan ve benim izlemediğim body heat gibi varlığı bilinen, merak edilen filmler kategorisinde olmadığı kesin. tek çocuklarını kaybetmiş bir çiftin ayrılmasıyla başlıyor film. çocuğun ölümünden sonra bir sene boyunca sessiz, karanlık evlerinde yas tutmuşlar, acılarının geçmesini beklemişler. adamın mesleği, iş gezisi için başka şehirlere giden insanlar için turist rehberleri yazmak: bu rehberlerin amacı, uyum sağlamakla vakit kaybedemeyeceğiniz bu yeni şehirlerin alışkanlıkları ve garipliklerinden etkilenmeden, geziyi olabildiğince "acısız" bir şekilde atlatmak. karısı da buradan yola çıkıp, adamın güzel şeylerin kendisine nüfuz etmesini engellemeye çalıştığını söylüyor ve ondan ayrılıyor, filmimiz böylece başlıyor. gerisi biraz wonder boys, biraz da fearless arası kara mizahla bir kasvet duygusunun elele gittiği çok güzel ve çok derin bir film, bir "psikolojik drama".
bu filmde geena davis oynadığı muriel pritchett karakteriyle en iyi yardımcı kadın oyuncu oscarını kazanmıştır.
