gec gelen bahar
(bkz: banshee)
1949 yapimi yasujiro ozu filmi. savas sonrasi japonyasi'nda dul bir el yazmaci adamla evlenme cagindaki kizinin hikayesini anlatir. diger ozu filmlerine oldukca benzer bir film. savasin uzerinden sadece 4 yil gecmesine ragmen karakterlerdeki amerikan sempatisi ilgi cekici.
genç bir kızın üzerindeki evlilik baskısı ve alıştığı hayattan kopma korkusu anlatılır.
ozu'dan miras kalan bir sadelik anıtı. insan izlerken, çehov'un yönetmen olarak sinemada dirildiğini görür. hayatın basit yüzünde, insanların nasıl büyük bir trajedi taşıdığı, ama aynı zamanda bunu nasıl yüreklerine gömdüklerini, bir yandan da geleneksel yaşamın dışına çıkmanın, geleneklerine bağlı bir toplumda ne denli zor olduğunu küçük ayrıntılarla, büyük bir ustalıkla anlatır ozu. film önemsiz konulardan bahseder, ama belki de asıl konuşulması gereken bunlardır.
ozu'nun favori oyuncularından setsuko hara ile çalıştığı ilk filmidir. banshun'a dair ilginç birkaç nokta var. bir tanesi, ozu'nun evlat everme konulu birçok filminde kullandığı standart isimlendirmeyi ilk denediği filmdir, noriko, shukichi, aya ve akiko isimlerini sonraki yapıtlarında da kullanacaktır. bir diğer nokta, setsuko hara 1949 tarihli bu filmde, ebeveyninin yanından ayrılmak istemeyen gelin adayı rolünü canlandırırken, 1960 tarihli akibiyori'de ise bu defa kızının mürvetini görmek isteyen ebeveyn rolündedir.
