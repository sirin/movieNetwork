çakma sideways. ama insana guzel bir duygu da veriyor, herkes degisebilir, insanlar iyilesebilir gibisinden.
basrollerini dennis quaid ve sarah jessica parker'in paylastigi, yardimci rollerinde thomas haden church ve ellen page'i gorebilecegimiz, noam murro yonetmenligindeki guzel bir romantik komedi. her ne kadar romantik komedi demis olsam da filmimiz direkt bu tanima uyan bir film degil. icinde bir ask hikayesi barindirsa da, filmdeki her sey bu ask etrafinda donmemekte. daha cok, 4 ana karakter etrafinda donen "yasamdan kisa bir kesit" filmi. --- spoiler --- lawrence wetherhold (dennis quaid); iki cocuklu, huysuz ve dul bir profesordur. kismen kendini birakmis gozuken profesorumuz, okulda da pek fazla sevilen birisi degildir. yazdigi kitabi bastirmak icin calismakta ancak bunda da pek basarili olamamaktadir. profesorumuz, ellen page tarafindan canlandirilan zeki ama itici olmaktan kurtulamayacak derecede ukala kiziyla yasamaktadir. ukala kizimizin tek derdi ise sat sinavini gecip iyi bir universiteye girmektir. profesorumuzun oglu ise kismen aileden soyutlanmis bir sekilde yurtta takilmaktadir. profesorun kucuk bir kaza sonucu hastaneye kaldirilmasiyla, hikayemizdeki askin kadin tarafiyla karsilasiriz. kendine has bir guzelligi olan sarah jessica parker tarafindan canlandirilan seker doktor janet hartigan. kucuk bir senaryo atraksiyonu olarak, doktorumuz profesorumuzun eski bir ogrencisi cikar. ancak 1 sene onceki ogrencilerini hatirlamayan profumuz dogal olarak doktoru da hatirlamaz. kaza sonucu belli bir sure araba kullanamayacak olan profesorumuzun imdadina, zaten profesorun evinde kalma amacindaki "pek bir ise yaramaz gozuken" uvey kardesi kosar. filmimiz kalan bolumlerinde; hala karisinin hatiralariyla yasamakta olan profesorumuzun, guzel doktoru kacirmamaya calismasini ve bunu yaparken kendisine de ceki duzen vermesini bize izletiyor. bu arada rahat tavirlariyla kismen ailenin en normali olan** uvey amcanin, ukala kizimizi adam etmeye calismasina da tanik oluyoruz... ~ sahsen begendigim bu filmden aklima gelen bazi komik sahneler ise soyle: • doktorumuzla profumuz ilk bulusmaya gittiklerinde, profun susmamasi ve doktorumuzun saat tutup sonunda patlamasi. daha da komik olani ise, yillar once profumuz tarafindan "c" olarak degerlendirilmis yazisini bir onceki aksamdan hazirlayip, yemegin sonunda "sen bana c vermistin"cesine cikartmasi. "sonucsuz" yemegin devaminda hafif alkolluyken profesorun "tekrar okuyayim sunu" dusuncesiyle yaziyi tekrar okumasi, once "b-" vermesi sonra donup tekrar "c" vermesi. ve ozur dilemeye gittiginde "yazini tekrar okudum. once daha iyi bir not vermeyi dusundum ama sonra "c"nin dogru not olduguna karar verdim" demesi. doktorumuzun ise -aslinda onemsedigi halde- onemli degil tavirlarina girmesi. *• profumuzun doktorumuza her bulusma teklif edisinde, doktorumuzun asla direkt evet/tamam tarzi bir kabul cevabi vermeyisi. yanlis hatirlamiyorsam verilen tum cevaplar, "o halde arabayi ben surmek zorunda kalacagim (yine)" eksenindeydi. bu da sjp'in mimikleriyle beraber hos bir hal aliyordu.* • ciftimizin ilk gecesi sonunda doktorumuzun "kacis"i. • ve tabii ki: - prof: why would you have a baby with me? (neden benden bir cocuk istiyorsun/yapasin ki?) - dr: because, you don't know how to properly use a condom! (cunku, prezervatif nasil kullanilir bilmiyorsun!) - prof: message received... (mesaj alindi...) prof doktorun elini tutar, biraz daha konusur ve barisirlar... --- spoiler --- oyunculuklar icin bir seyler soylemek gerekirse; dort ana karakterin de basarili bir sekilde canlandirilmis oldugunu soyleyebilirim. dennis quaid, ukala profesor rolunde gayet basarili. beni rahatsiz eden tek sey, karakterin garip bir sekilde yuruyor olusuydu. bu tarz bir yuruyus bence profesor icin sart degildi. enteresan bir tercih olmus bence, dennis quaid gercek hayatta da oyle yurumuyorsa sayet. sarah jessica parker, zeki ve guzel doktor rolunde basarili. zaten guzel/cazibeli bir kadin ve rol yapabiliyor. kendisinde enteresan bir sirinlik de var. evet seviyorum. ellen page, juno'daki rolunun neredeyse aynisini canlandirmakta ve bunda da gayet basarili olmakta. neredeyse sinemanin default ukalasi*. ancak buradaki karakteri kismen juno'dakinden daha itici. zaten biraz durup ellen page'i suzunce "bu kiz itici yahu" diyorsunuz bir noktadan sonra. ne de olsa ukalaligin kacinilmaz varis noktasi iticilik. yardimci erkegimiz, thomas haden church de filmin nispeten en rahat karakterini gayet basarili bir sekilde canlandiriyor. sonuc olarak; begendigim ve tavsiye edebilecegim, guzel bir film. ama yüksek tempolu veya neredeyse her karesinde gulduren bir film ariyorsaniz, bu film o film degil...
beğenmediğim filmler hakkında yazmayı sevmiyorum ama sanırım bu sefer bir ayrıcalık yapacağım, çünkü fragmanında güzel şeyler vadedip daha sonra 1,5 saatin içini doldurmayı beceremeyen filmler beni rahatsız ediyor, sanırım aldatılmış hissediyorum. 'hafif' bir film iddiasında olan bir yapım komedi filmi olmamayı seçebilir, aşk filmi olmamayı da seçebilir, ama bu iki şey olmamayı seçtiğinizde "bir parça komedi bir parça aşk" filmi olmayı seçmişsinizdir, yoksa 'ağır' bir film olmanın yoluna girdiniz demektir. smart people ağır bir film değil, bunu fragmanında bağırıyor, seyircisine ellen page ve thomas haden church ile güldüreceğini, sarah jessica parker ve dennis quaid ile aşk yaşatacağını söylüyor ama bunu yapamıyor çünkü senaryosu çok kötü. senaryo kötü, hikaye dağınık, diyaloglar ve metin boş olunca elde ne sideways ne de little miss sunshine kalması mümkün, film bunların yanından geçmediği gibi türe çok kötü bir örnek veriyor. bir kere filmde karakterlerin tek tek açık edilen sorunlarını nasıl çözdüklerini hiçbir şekilde anlamıyorsunuz, oysa filmin hikayesi bu, yani sorunlu karakterlerin huzura kavuşması, bir başlangıç yapması, birbirlerine yakınlaşmaları, ama senaryo o kadar zayıf ki, neyin nasıl çözümlendiğini söylememekle beraber açık uçları da birleştirmiyor ve siz ne olup bittiğini anlamıyorsunuz. --- spoiler --- örneğin prof. lawrence'ın kitabı için newyork'a gidildiğinde dr. janet'ın ansızın nasıl hamile kaldığını anladığını ve ilişkide nasıl bir sorun görüp, hızla prof.'u terkettiğini anlayamıyorsunuz, aynı şekilde filmin sonunda prof'un hastaneye gidip 'özür dilerim, seni seviyorum', dediğinde dr.'a göre bu ilişkideki hangi sorunun ansızın çözüldüğünü anlayamıyorsunuz, anlatılmıyor. vanessa'nın amcasını neden öptüğünü bilmemekle beraber çok yalnız biri olmasının bir sonucu olduğunu düşünüyorsunuz ama ilerleyen sahnelerde acaba aşık mı diye düşünmeye başlıyorsunuz, çünkü bu yönde bazı diyaloglar seziyorsunuz, ama bunu çıkaramamakla beraber aksini de bir türlü çıkaramıyor, sonra nasıl, neyi konuşarak tekrar arkadaş olduklarını da boşveriyor, izlemeye devam ediyorsunuz. sonra bu kızcağızın bir stanford olayı var, ama gitmek istiyor mu, istemiyor mu, sorun para mı, yoksa kardeşiyle aynı okulda okumak mı -öyleyse neden öyle- hiç anlamıyorsunuz, babasıyla stanford'u konuştukları tek sahnenin ardından bile stanford'a gidecek mi, ne karar verildi bilmiyorsunuz. ardından bu kızcağızın bir türlü dr.'u kabul etmeme durumu var ama yine salonda geçen üçlü bir konuşma da, ki bu sefer amca da var, ellen page ansızın ellerini kaldırıp "ama ben bebek bezi yıkamam" diyor ve ne olduysa, ne konuşulduysa, sorunlarını hallediyor, ha bu arada prof., amcaya bu sohbete iştirak etmesini söylüyor ama amcanın sohbete iştirakı sadece bir kaç mimikten ibaret, sonra ansızın bu insanlar arasındaki sorunlar çözülmüş oluyor ve bebek kucakta resimlerle karşılaşıyoruz. --- spoiler --- burada oyuncalarla ilgili hiçbir sıkıntı yok. filmin en iyisi thomas haden church, kötü espilerle donatılmış senaryoyu doğal oyunculuğuyla kurtarıyor ve izlemesi en zevkli karaktere dönüşüyor -bu rolün onun için hiç zorlayıcı olmayan, çok kolay ve rahat oynanır bir rol olduğu gerçeğini not düşelim-. bunun dışında tek tek oyuncuların her birinin iyi olduğunu ama hikayedeki aksamalardan dolayı tek kişilik oyunlardaki tiyatro oyuncuları gibi yalnız kaldıklarını söylemek mümkün. smart people gibi filmlerde seyirci sadece aşk, ya da komedi görmek istemez, hakikaten adı gibi zeki bir film görmeyi bekler, biraz gülünür, biraz hüzünlenilir, az buçuk düşünülür, örneğin bir karakterle özdeşleşilebilir ya da sadece eğlenilir ama mutlaka sonda karakterlerin bir değişim geçirdikleri varsayılır, bu istenir, karakterlerin yaşamlarında hiçbir değişim olmaması da bir sonuçtur, bu da bir evrimin sonunda aynı noktada kalındığını simgeler, trajik bir sondur ama anlamlıdır, oysa smart people bu sayılanların hiçbiri değildir. sideways böyle bir filmdir, little miss sunshine, lost in translation, closer, garden state, broken flowers, the squid and the whale, me and you and everyone we know, junebug, everything is illuminated, i heart huckabees, thumbsucker, margot at the wedding vs.. hep böyle filmlerdir, sonunda bir noktaya ulaşılır ve en güzeli, o noktaya nasıl ulaşıldığını anlarsınız, zaten iyi senaryo budur, karakterin önceki halinden sonraki haline geçiş hikayesini iyi anlatabilmesidir. smart people'da eğlendim mi, church'ün bir iki sahnesine sırıtmak dışında hayır; duygulandım mı, ne parker'ın ne quaid'in aşkı duygulandırdı; düşündüm mü, ellen page bir kendini tekrardan ibaretken ne mümkün; şaşırdım mı, etkilendim mi vs.vs. hiçbiri. ama en kötüsü "anladım mı?" hayır!
vasat bir film. senaryo güçlü değil, sanki bir derdi var ama bir türlü anlatamıyor. ana mevzu aşk mı, boktan aile ilişkileri mi, iq'ları yüksek insanların eq'larının yerlerde süründüğünü idda etmek mi belli değil. oyunculuklar desen ahım şahım bişey yok, belki bir ellen page idare eder ama o da juno'daki hallerini mumla aratıyor. imdb'de 6.8 vermişler ki "overrate etmek" bu olsa gerek. bir de şunu söylemeden geçemeyeceğim; sarah jessica parker üzgünüm ama sex and the city'den başka her yerde eğreti duruyorsun, böyleyken böyle.
bizzat eglenceli buldugum, bolge filmi. resmen amerikanin cumhuriyetciligini yasiyorsunuz. guzel olmamasini dunya capinda stil ikonu olmakta bulan sarah jessica parker bacimiz bile, abuk subuk seyler giymekte. ozellikle ellen page'in giymis oldugu muhafazakar kesim'in cok caliskan robot kizi kiyafetleri super. ayak ustu texas'talar mi wyoming'deler mi diye tartisirken pennsylvania cikmasi biraz sasirtti ama, republicans binasi onunde gorunce en azindan hakli oldugumuzu gorduk. message received'de point taken'in yaninda guzel durdu. kullanilabilir.
proje başında sarah jessica parker yerine rachel weisz oynayacakmış.fakat kendileri aniden vazgeçince yerine sarah jessica parker tercih edilmiş.ha iyi mi olmuş.evet olmuş.zira rachel weisz çok daha iyi projelerde oynamaya layık bir kişilik.filme gelince,müzikleri fena değil gibi sanki.fragmanda izlenildiği kadar güzel olmayan filmler kategorisine girebilitesi de var.çok sıkıcı olmasa da daha iyisi elbette olabilirdi.
türkçe'ye aşkın yaşı yok adıyla çevrilen filmde başrolleri dennis quaid , sarah jessica parker , thomas haden church ve ellen page paylaşıyor. profesör lawrance (dennis quaid ) kendisinden başka kimseyi düşünmeyen, insanlarla ilgilenmeyen, onları umursamayan bencil biridir. ta ki eski öğrencisi janet ( sarah jessica parker ) ile karşılaşana dek. profesör kendisi gibi zeki,çalışkan kızı, bir de kendilerine tam zıt bir karakterde olan, eğlenceli üvey kardeşi ile kendisi için son derece sıkıcı gözüken bir hayat yaşamaktadır. ve bu da ta ki janet ile karşılaşana kadardır. bilirsiniz, her insanın kendi yüksek duvarları vardır ve ister profosör olun, ister marangoz bir gün aşk sizinde kapınızı çalar ve o yüksek duvarlarıız yerle bir olabilir. işte aşkın büyüsüne kapılmak isteyenlerin ve aşka inananların keyif alabileceği, genel olarak romantik komedi sınıfına sokulabilecek ama esasen ne tam romantik, ne tam komedi, ikisinin biraz karışımı, üzerine sos olarak da biraz dram ekli olan, bir modern zaman masalı daha.
akıllı insanlardan çok kendini beğenmiş insanları konu alan film. başlardaki düşük tempo o evlatlık kardeş olmasa filmi izlenemez hale getirebilirmiş. baba-kız kendilerini toplumsal seviyeye !! indirebildikçe film biraz daha dikkat çekici hal alıyor. - aptal olmak nasıl bir şey? - bütün gün evde oturmak gibi... ayrıca --- spoiler --- sondaki karelerde ailenin elinde biri mavi biri pembe tulumlu iki bebek var, diye gördüm sanki. ikizleri olmuş oluyor sanırım. ne bileyim, karışık bir film. baya konsantre olup izlenince anlaşılıyor bir şeyler ama değer mi o kadarına kararsızım. --- spoiler ---
thomas haden church ve ellen pagein iyi oyunculukları dışında bişeyi olmayan film. sarah jessica parker dökülüyordu resmen. bir de acaip kart duruyodu üzüldüm şahsen. akılları sıra zeki insanların hayatta nasıl yalnız kaldıklarını ve zorlandıklarını anlatmaya çalışmış filmama hiç başarılı olamamış kanımca. iç karartıcı, sıkıcı bir film çıkmış ortaya. sideways'le falan asla kıyaslanamaz. benim için zaman kaybı oldu ama tabi zevkler ve renkler tartışılmaz,izleyin karar verin.
dandik, sıradan ve oyuncularının kişisel performanslarıyla bir yer varmaya çalışan romantik-döküntü. filmin yarısında neler olacağını da anlıyorsunuz. filmden akılda kalan ve ilginç tek ayrıntı; dennis quaid'in resmen jack nicholson karizmasına ve mimiklerine kavuşması. bilerek mi yapıyor yoksa yaşlandıkça ona daha da mı benzeyecek bilemiyorum ama aynı jackie idi.
boşu boşuna 1,5 saatiniz yiyecek bir filmdir... kolay kolay bu tanımı yapmam her film için hatta izlediğim her filmin de güzel olmasını beklemem, öyle 3.sınıf aksiyon filmleri de izleyebilirim, ya da bir grup üniversite öğrencisinin bir kampa gittiğinde karşılarına çıkan sapık katilli filmleri de ama bu film nedir kardeşim yahu? romantik komedi değil, herhangi bir mesajı yok? olaylar arasında o kadar büyük boşluklar var ki kim neyi neden yapıyor anlayamıyorsunuz... bu ellen page amcasına aşık mı oldu olmadı mı o bile müphem... herhalde oyuncu kadrosunda her oyuncunun sinemagrofisindeki en zayıf halkadır...
ciddi anlamda zaman kaybı olan film.
