coup de torchon, tavernier'nin şok yaratan, "noluyoruz yaaa?" dedirten bir filmiydi, '81 senesinde. neden? evvela film konusu itibariyle, seyircinin ayrıntılara özen göstermeden izleme tehlikesini de hesaba katarsak, mantık içerecek bir şekilde anlaşılması zor bir hikaye anlatıyordu. sonra, filmin sunduğu kolonyal afrika portresi içinde barındırdığı mide bulandırıcı öğeleri alaycı bir noir dünyası gibi sunuyor, filmdeki karakterler için zencilerle dalga geçmek, zenci dövmek, zenci cesedine ateş etmek bir oyuna dönüşüyordu. tüm bu oyunlar ise filmin sadece arka planıydı; gerçek anlamda sinik, alaycı bir film noir dünyası sunuyordu tavernier. neydi filmin konusu? gene philippe noiret'nin canlandırdığı başkahraman, kanunun hüküm sürmediği bir kolonyal kasabada, insana tersine çevrilmiş rio bravo john wayne'nini hatırlatan bir polis memurudur. herkes tarafından itilip kakılan, eşi tarafından (nono isimli ve eşinin, kardeşim dediği bir adamla) aldatılan bir mazlum portresi çizen cordier (noiret), acep gözüktüğü kadar masum mudur? filmin handiyse metafiziğe çalan, çok incelikli hikayesini takip ederken insanın gitgide tüyleri ürperiyor. cordier'nin durmadan bir anlam içermeyeceğini düşündüğümüz şeyler yaptığını görüyoruz, ama her seferinde yaptıkları, kader dönüp dolaştığında öyle bir şekilde tekrar karşısına çıkıyor ki... durun anlatamadım be. hatta anlatırsam tadı kaçar. bulun izleyin. benim izlediğim en iyi filmlerden birisi.
millers crossing gibi bir hikayesi ve ana karakteri olan ilginç film. ana karakterin dönüşümünü önemsemeden - her ne kadar kendisi bu konuda atıp tutsa da - yavaş yavaş hikayesini anlatıyor. gerçi filmin neyi önemsediği de tam olarak belli değil. bir kuzey afrika fonu var. adaletsiz bir düzen. fransa'da bi bok olamadığı için buraya gelmek zorunda kalmış ama bunu hala sindiremeyen insanlar var. emrinde tek bir adam bile olmayan bir polis şefi var. sonra "afrika sen mi büyüksün ben mi, ananı sikecem senin." diyor bu adam. böyle anlamsız biçimde ilerliyor film. ama en güzel yanı, ortaokullardaki favori münazara konularından biri olan, "kişinin suça yönelmesinde kendi mi etkendir yoksa çevresindekiler mi?" sorusuna, "ben ne biliyim amına koyim!" şeklinde yaklaşması. yani bununla ilgili bazı doneler var ama seyirciyi herhangi bir sonuca götürmüyor. götürmemesi de gerekli zaten. son tahlilde sadece kamera kullanımı için dahi izlenilebilecek bir film. ama 120 dakkalık bir konsantrasyon istiyor.
sadece isabelle hupert'ın 28 yaş performansı için bile izlenebilecek 1981 yapımı film.
izlediğimin üzerinden zaman geçti ama etkisi hala aklımda, demek ki çok iyi. filmin öyle karanlık bir tarafı var ki sanırsın sadece bir el fenerinin aydınlattığı sahnelerin hakim olduğu, karakterlerin uçurumdan düşen koyun sürüsü gibi sırayla öldüğü bir seri katil filmi, ama değil işte. noir janrını modernize etme çabasının genelinde görülen tüm o tumturaklı halden uzak, alabildiğine doğal bir şekilde anlattığı absürd hikayesinde seyircinin karakterle (ve dahi hikaye ile) kurduğu bağ ile dalga geçercesine oynadığı dramaturjinin yanında da nefis ve özellikle aydınlık bir sinematografi, oldukça eğlenceli müzikler, komik anlar, ki karısının sözde kardeşi bile yeter, hatırlıyorum. tavernier yeminini bozmuş, diğer yanağını çevirmektense kafa atan, adeta coen karakterine dönüşmüş bir isa'yı anlatıyor bu filmde.
