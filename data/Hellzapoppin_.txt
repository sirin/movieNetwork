1941 yılında çekilmiş olmasına rağmen yüzyılın en uçuk, en absürd filmlerinden birisi. nat perrin senaryosunu aynı isimli müzikalden uyarlayarak yazmış, şanı şöhreti pek olmayan h.c. potter da çekmiş filmi. ve nolmuş, birbirinden tuhaf -marx biraderlervari- replikler ve daha önemlisi sinemanın teknik olanaklarını mizah malzemesi olarak kullanan döneminin ilerisinde bir komedi ortaya çıkmış. absürd komedilerin kaçınılmaz kaderi olarak karavana espriler de mevcut filmde ama birisinin karlı bir sette yürürken üzerinde rosebud yazan kızağa çarpıp devam etmesi yarmaya yetiyor insanı. filmde ayrıca hareket eden resimler, ikiye bölünen ekranlar, iki filmin görüntülerinin karışması gibi pek çok sinemasal deney komedi adına kullanılıyor. hele iki elemanın setten sete gezdikleri ve bu esnada üzerlerindeki kıyafetlerin sete uyduğu bir sahne var ki 2004 yılında wes anderson benzerini yapınca şaşırmıştık. veya "may i take your picture" esprisinin airplane'den 39 yıl önce de yapılmış olduğunu bilmek hoş oluyor. belli bir başrolü de olmayan bu yarı müzikal filmin sürpizleri şimdi saymakla bitmez. bir şekilde bulup izleyin derim. her ne kadar ince göndermesini yapsa da dönemdaşı yurttaş kane kadar önemli bir film değil tabi. ama yüzyıllık komedi filmleri tarihinde yapılan böylesi özgün bir denemenin bu kadar gizli saklı kalmış olması şaşırtıcı. son olarak filmden numune babında sonlara doğru gelen bir dans sahnesini paylaşayım: http://www.youtube.com/watch?v=mtg5v2oa_hy 1941 bu dansı yapan insanlar 15 yıl sonra johnny be goode'daki gitar solosuna nasıl "henüz hazır değiller"dir onu da anlamam.
