leos carax'ın bu yıl cannes film festivali'nde yarışma bölümünde gösterilen filmidir. bu filmde her şey peliküle dair/dahil. sevemediğim noktası ise bütünlükten yoksun oluşu, bir süre sonra 'hayret'i de mekanikleştirmesidir.
cannes'da öve öve bitiremedikleri film.
leos carax'ın, 1999 senesinde vizyona giren pola x'den sonra verdiği uzun aradan sonra çektiği ilk uzun metrajlı filmdir. yönetmenin, daha önce boy meets girl, les amants du pont-neuf, tokyo filmininin içindeki üç kısa hikayeden biri olan merde gibi pek çok filminde birlikte çalıştığı fetiş oyuncusu denis lavant, bu filmde de kamera karşısında. denis lavant dışında; eva mendes, kylie minogue ve michel piccoli diğer başrol oyuncuları. bakalım bu akşam cannes film festivali'nden bir ödülle ayrılabilecek mi holy motors.
paris gecelerinde sürreal yaşamı anlatan film. daha başka bir biçimde filmi kelimelemek gerekirse herhalde "tuhaf bir rüya" yakışık kalacaktır.
hakkında güzel ve kapsamlı bir yazı için : http://www.sinemazingo.com/…rs-kutsal-motorlar-2012
- bu işe devam etmeni sağlayan şey ne, oscar? - beni bu işe başlatan şey: rol yapmanın güzelliği. - güzellik mi? bir söz vardır; "güzellik görenin gözündedir." - peki gören kimse yoksa?
tüm dünya bir tiyatro sahnesi, denis lavant onun adanmış aktörü. enteresan seyirlik. bir süre nooluyoruz lan dedirtiyor. yonetman transformersa selam şaklatmış; önünde saygıynan eğilmiş, diz çökmüş, af dilemiş.
''bir başkasının ölümünü seyretmek kadar hayat dolu bir şey yok''. sanırım bu cümlenin etrafında ana karakteriyle beraber izleyeni de aynı yoldan yokuş aşağı bırakıp gidiyor leos carax. hoşnutsuz, bitkin, sıkılmış bir gölge karakter mr. oscar. filmde birçok güzel sahne var lakin tüm o birikmiş ruh sıkıntısını dışa vuran akordiyon çalma sahnesi var ki müthişti. sevilesi, paranoyak, sürreal bir film daha leos carax'tan. başka bir şey beklemezdik.
istanbul bienali'nde performans sanatı olarak icra edilse şaşırmayacağım ama şu haliyle epey şaşırtıcı olan film. carax'ın les amants du pont neuf filmiyle sevdiğim yönünden epey ayrılarak, kendi kendine bir devrimsel sinema denemesine soyunmuş olduğunu görüyorum ki itiraf edeyim korktum. filmi tam olarak anladığımı söylemeyeceğim ama belki de filmin zaten anlamlı olmak gibi bir kaygısı da yoktur. belki film sadece başroldeki denis lavant'ın insanüstü performanslarını göstermek adına çekilmiştir ki denis lavant gerçekten izlediğim en zorlayıcı ve kompleks oyuncu performanslarından birini verip insanı dehşete düşürüyor. ne var ki işte mesela her şeyin bir kylie minogue klibine dönüştüğü andan itibaren filmi düzlemsel bir şekilde izlemeyi bırakıp parça parça sahneler ve hikayeler şeklinde izlemeyi tercih ettim bu nedenle de eğer filmin bir ana konusu, tezi varsa kaçırdım. yine de mesela akordeonlu sahnede öyle mest oldum ki anlatamam. daha filmin açılışından itibaren görsel bir şölen olacağını müjdelerle açıklayan carax, zorlayıcı bir iş yapmış. ben bazı bazı cronenberg'i anar oldum (misal mr. oscar'ın suikastçi olduğu bölümde öldürdüğü adamı kendisine benzetmesi ve yan yana uzanmaları dead ringers'ı andırdı. limuzinler ise cronenberg'in son ve kötü filmlerinden cosmopolis'i hatırlattı. videodrome'a dair de bir şeyler vardı sanki. ama hep sanki. bir kesinliğe ulaşacak kadar berrak değil zihnim.) sürreal, allak bullak edici ve kesinlikle düz bir çizgi izlemeyen bir film koymuş önümüze carax. korkarak, çekinerek izleyin derim.
yonetmen, mezar taşlarından bile nete link veren bir dünya yaratmış daha ne olsun
fransız sinemasının en nitelikli, en etkileyici yönetmenlerinden leos carax uzun bir zamandır film çekmiyordu. tamı tamına 11 yıldır. dile kolay. kendisi en son pola x'i yönetmiş, sonra 2006, 2008 ve 2009'da birer adet (toplamda 3 adet) kısa filme imzasını attı ama uzun metrajlı bir film kotarmamıştı. neden bu kadar uzun bir ara verdi, bilmiyorum. halbuki the lovers on the bridge gibi oldukça etkileyici ve başarılı bir film çekerek her yerden övgü dolu eleştiriler almıştı 97'de. neyse en azından daha fazla uzatmamış arayı. holy motors bu sene cannes'da gösterildiğinde onca dandik amerikan filmlerinden sonra eleştirmenler için ilaç gibi gelmişti, ki öve öve bitirememişlerdi filmi. çok iyi bir film mi bilemiyorum ama senenin en farklı ve (anlamlandırmakta zorlansam da) en etkileyici filmlerinden olduğu kesin. bilhassa ilk saatini anlamlandırmak oldukça zor. ne oluyor, bu adam ne yapıyor öyle, niye kılık değiştirip duruyor, ne oluyor amk deyip duruyoruz. öyle muazzam okumalar gerçekleştiren birisi değilim. örneğin bergman'ın personasını halen anlamış değilim. bu filmi de anladığımı iddia edemem. yönetmen filmini anlaşılır kılmaya çalışmamış. carax besbelli hem dostu denis lavant'ın ne derece etkileyici bir oyuncu olduğunu göstermeye çalışmış, hem de farklı bir film yapmaya çalışmış. filmde eva mendes ve kyle minoge da rol alıyorlar ama beşer dakikadan fazla görünmüyorlar. mendes ağzını bile açmıyor. dolayısıyla her zamanki gibi meydan lavant'a kalmış. o da döktürüyor. senenin en iyi erkek oyuncu performansını ortaya koyuyor. şimdiye dek görmezden gelindi, büyük ihtimalle görmezden gelinmeye devam edilecek. amerika'daki eleştirmenler kendi yıldızlarını ödüllendirecekler. lavant'a kimse hatırlamayacak. lavant bu filmde karşımıza 11 farklı karakterde çıkıyor. zaten jenerik akmaya başladığında "cast" bölümünde yönetmen "11xdenis lavant" yazmış. bir denis lavant'ın neler yaptığını carax'nın diğer filmlerinde gördük, 11 lavant ne yapar burada görüyoruz. kah bir katil olarak karşımıza çıkıyor, kah ölüm döşeğinde bir amca, kah piyano çalan bir adam, kah yaşlı bir teyze. bu kısa karakterlerde etkileyici ama asıl etkileyici tarafı bu karakterleri canlandıran karakteri başarıyla analiz etmiş olması. onun hayattan bıkkınlığını, sıkılmışlığını başarıyla perdeye taşımış. tek başına oynamış lavant ve senenin en iyi performansını icra etmiş. bunu görmeyen eleştirmen birlikleri utansınlar. bu arada limuzini görür görmez aklıma cosmopolis geldi yahu. eminim çoğu kişinin de aklına gelecektir. geçen sene danimarkalı yönetmen lars von trier'in melancholia'sı ve amerikalı yönetmen terrence malick'in tree of lifehep birlikte anıldılar. zira benzer konulara sahiptiler. dünyanın meydana gelişi ile sona erişini anlatıyorlardı iki film de. benzerlikleri olduğu kadar farkları da vardı şüphesiz. bu iki filmi izleyen herkes iki film üzerine yazılar çiziktirdi. bu sene cosmopolis ile holy motors arasında böyle bir benzerlik var gibi görünüyor. "gibi görünüyor" diyorum zira iki filmi de anlamış değilim (tam olarak, yüzde yüz). cosmopolis zaten yarım saat sonra uyutmuştu, holy motors hiç sıkmadı ama yönetmenin izleyiciye filmiyle ilgili doneler vermek istememesi (cimri davranması) yüzünden film tam anlaşılmıyor. bir gün birisi umarım bu iki filmi beraber inceler. altyazı dergisinden böyle bir yazı bekleyeceğim 2013'te. neyse tüm bunları bırakalım. film oldukça etkileyici idi. lavant'ın peşinde bir kafile ile birlikte piyano çaldığı o sekans izleyeni coştururken (o müziğin hastası oldum, ne güzel bestelenmiş, arka arkaya on kez dinlesem sıkılmam) kyle minoge'un şarkı söylediği sekansta yönetmen, izleyeni duygulandırıyor. böyle bir film holy motors, duygulandırıyor, coşturuyor ama en fazla şaşırtıyor. bilhassa finalde limuzinlerin birbirleriyle konuştukları o final bölümü tam da "film bitti" derken carax'dan gelen bir cevap mahiyetinde. "daha bitmedi". film sanıyorum oyunculuğu anlatıyor. zira lavant'ı film boyunca (film bitene kadar) bir karakterden başka bir karaktere geçerken görüyoruz. film başlıyor, limuzinde kendisi. makyajını yapıyor. arabadan yaşlı bir teyze olarak çıkıyor ve sonra para dileniyor ve sonra sırayla katil oluyor, piyano çalan adam oluyor, kızıyla tartışan bir baba oluyor. tüm bunlar sırayla karşımıza çıkıyor. zaten o yüzden bu parçaları birleştirmekte zorlanıyoruz. carax her zamanki gibi parçaları veriyor, ama hollywood filmleri gibi finalde bu parçaları birleştirmiyor, her şeyi izleyiciye bırakıyor. sanırım bir gelecek anlatılıyor ve bu gelecekte televizyonun geldiği nokta resmediliyor. bir yerde lavant "kameralar o kadar küçüldü ki beynimize kadar girdi. artık kameraları hissetmiyoruz bile" diyor. carax'nın bütünle ilgili verdiği bir kaç doneden birisi bu. lavant'ın canlandırdığı karakterler bir dizinin veya bir kaç dizinin karakterleri sanırım. öte yandan carax'nın mutsuzluğunu da ifade ediyor bu film. bilhassa şu replik bu umutsuzluğun dışavurumu: "güzellik görenin gözündedir", "peki ya gören yoksa?". gören yok değil, ama sayılarının az olduğu bir gerçek. carax epey umutsuz ve üzgün gibi görünüyor. neyse, umarım çok geçmeden hakkı verilir bu filmin, bir kez daha görmezden gelinmez carax. açıkçası her ne kadar senenin sevdiğim filmlerinden olsa da cannes'ın jüri ödülünün the angel's share yerine bu filme gitmesini isterdim. ama cannes carax'yı görmezden gelmeyi başarmış, nedense. neyse sonuçta etkileyici bir film.
çok enteresan bulmuş da olsam bir türlü anlayamadığım, uzuun uzun ve boş boş baktığım filmdir. sürekli bir role bürünmek gibi bir mesleği olan insanların olduğu bu filmden aklımda kalan tek kısım "cehennemin dibinde bir balo sergiliyoruz. hepimiz sarhoşuz. ölü ve sarhoş.." kısmıdır. tüm bunların dışında, benim için enteresan filmler seçmekte 1numara olan ve o dönemde korkunç bir psikoloji içindeki biricik insanla, öff bile demeden izlediğimi de ayrıca belirtmek isterim.
leos carax ve holy motors üzerine röportaj : http://www.sinemazingo.com/leos-carax-roportaji
hafiften bir godard tadı veren, "fransız yeni dalgası ölmemiş ya la" dedirten filmdir.
bir acayip film. geleneksel yaptım olducu fransız fimlerinin aksine mesajlı, kurgulu ve akıcı. se7en izliyormuş gibi bir merakla, şimdi ne yapacak? hangi hayata girecek diye bekledim. bittiğinde de, ne izledim ben şimdi dedirtmedi, düşündürdü. --- spoiler --- neden toplam dokuz randevusu vardı adamın bilmiyorum. kediyle ilgilendirilmiş bir durum muydu acaba? sürekli şoföre daha kaç randevu kaldı diye sorarken, bir yandan da son randevusundan önce deli gibi içti, tüttürdü. son randevudan önce parasını aldığı için de, bunun en çok vakit harcadığı rolü (gerçek hayatı) olduğunu düşündüm. --- spoiler ---
--- spoiler --- limuzindeki tek gerçek kişi (yoksa kendine dahi yabancılaşmış ve her gece başka bir yerde başka bir kimlikle geceleyip, sabah bambaşka bir kişi olarak uyanıp birbirinden farklı rollere bürünen kendini bile tanımayan bir insan) mr. oscar. randevularına yetişmeye çalışıyor ve bunu başarıyor da! ilk randevusundan önce yaptığı telefon konuşmasında ciddi bir iş adamı rolüne bürünmüştü: korumalar, limuzin, kapı açan şoför, sayısal konuşmalar ve dosya inceleme vs. derken hop bir anda plastik makyaj ve bambaşka biri! aslında randevudan kasıt hayat bir sahne, sen, çık ve oyununu oyna, kimseye de aldırma, sahnedeymişcesine davran ki hayat akıp gittiği haliyle zaten bir sahne, sen sadece bir parçası olacaksın, aldırdığın anda artık duyamadığın o alkışlara hasret kalacaksın. filmin açılışını hatırlayın: perdeye bakan insanlar ama hepsi uyuyorlar, kimsenin gözleri açık değil! bir randevudan diğer bir randevuya geçerken hiçbir karakter bağlantımız yok, hepsi geride ve biz kafa karışıklığı içindeyken, ezber bozamayan aklımızla her şeyi birbirine bağlayıp bir mutlu son ya da aksiyon peşindeyken steadycam bir anda başrol oyuncumuz levant'ın kah peşine, kah önüne geçerken enfes bir müzikal tek plan çekim içinde bizlere izlettiriliyor: let my baby ride filmin bende kalan izi televizyon dünyasının yani reality show denen olgunun artık sokağa taştığı ve bu işi yapanların da gerçekliklerinden soyutlandığı. bir truman show, bir ed tv, bir bbg izlediğimi hissettim ki, yönetmen film boyunca bizi; filmin başında uyuyanların aksine; koltuğa gözümüz, beynimiz tetikte izletti yaptıklarını. son olarak mr. oscar, kendi cehennemini beyninde yaşıyor her gün, hem de bir hayatı olmadan,bir bağlılığı olmadan; baloya gereksinimi yok, balo zaten kendisi, içinde bulunduğu mekan-zaman, tabii kaldıysa. film bittiği zaman beynim 11 parçaya bölündü, hepsi de eşit derecede levant'ın hayat verdiği karakterlerdi. --- spoiler ---
--- spoiler --- -gece yarısından önce gülmek zorundayız. -elimizden gelenin en iyisini yapacağız, mr. oscar. -bir sonraki hayatımızda gülebileceğimizi kim bilebilir? --- spoiler --- denis lavant'ın oyunculuğu donduran diyaloglarla birleşince ters yüz eden bir filmle baş başa bırakmıştır leox carax. arada silkelenmek için böyle işlerini daha çok izlemek gerektiğini düşünen biri olarak bir sonraki filmine bu kadar ara vermemesini umut ediyorum.
hakkında yazılmış şöyle bir yazı var; ben yalnızım, onlarsa herkes.
100'lerce sembol, alt metin ve göndermenin altında boğulacak kıvama geldiğinden tek seferde anlaşılmasının mümkün olmadığını düşündüğüm film. olan biteni fark edebilmek için ortada birden çok şifre var ve yönetmen bunları bilmenizi veya öğrenip ekran başına tekrardan oturmanızı bekliyor. hal böyle olunca da son sahne bittiğinde akıllarda kocaman bir "eee?" sorusu kalıyor ve kendinizi film üzerine yapılmış tonla eleştrinin ortasında buluveriyorsunuz. yaptım olducu "aptal" sanat filmlerinden olmasa da bana göre ortada kalmış bir film holy motors. örnek olarak kubrick sembolizmi kimseyi rahatsız etmez, çünkü bu sembollerin dışında hem yüzeyde olan, hem de alt metinlere boğulmamış halde işleyen bir konu da vardır. izleyici konu hakkındaki bilgisi, yönetmenin tarzına aşinalığı gibi birikimlerle bu detayları fark edebilir; ama hepsini kaçırsa da filmin başından kalktığında kafasında kocaman bir "eee?" sorusu kalmaz. carax'ın biraz da sanat sanat içindir yaklaşımı yüzünden olacak ki bu film herkese aynı tatmini hiçbir zaman veremeyecek, bu sebepten de belki de olması gereken yerde anılmayacaktır. izlemeden önce istediğinizin bu olduğunu tekrar düşününüz.
sahiden de bazılarımız sinemadan hiç anlamıyorlar. gerçekten anlamıyorlar. sinemadan anlamamaktan gurur da duymuyorlar. ben mesela sinemadan anlamamaktan gurur duyarım. duyarım ya... neden duymayayım ki. sonra viskiye baktım rafta duran, dört aydır içmemiştim ama azalıyordu.
"ya ben de bir oyuncuysam? ve o kadar uzun zamandır bu rolü oynuyormuşum ki ne yaptığımı bile unutmuşum???" ekseni etrafında döndüren film.
adem misin, zerdüşt mü; baba mısın, katil mi; sanat mısın, usta mı; oyuncu musun, metin mi; müzik misin, makyaj mı; filmi durdurduğunda aynı, devam ettiğinde de aynı mı? ben oradan biliyorum bir tek yazıyla anlatılacak. hatırlanacak neyimiz var ki mutlu olmaktan başka. 'gece yarısı olmadan gülmek zorundayız.' bir sonraki, düşmenin düzlüğüdür. kurtardığımız akmaya ikna ettiğimizdir. gerçeğe kast etmek yahut. en mutlu sonda noviembre, ilkellik düştür. ölümü kullanmaktır sanat. arabalar albayım, inersen bir yerlere gider. gerçeği bir yere bırakır. ve gerçek üst kurmacadır. evet böyle: http://www.youtube.com/watch?v=oq0oxtm93mk
