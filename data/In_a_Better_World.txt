68. altın küre ödülleri'nde en iyi yabancı film seçilmiş danimarka-isveç ortak yapımı film. iskandinav insanın yalnızlığını anlatan film, iki danimarkalı aile arasında geçen olayları konu almış.
yabancı dilde en iyi film oscar'ı için de yarışan bir filmceğiz kendisi ve ayrıca çok güçlü bir film. fragman: http://www.bakiniz.com/in-a-better-world-fragman/
susanne bier in yönettiği filmdir. bu sevdiğimiz yönetmene heykel kazandırmasını umuyorum bu filmin.
83. oscar ödül töreni'nde yabancı dilde en iyi film oscarini almistir.
30. uluslararası istanbul film festivalinin kapanış filmi olarak gösterilecekmiş.hadi bakalım.
çok sağlam hikayesi olan bir film. birbirinden mesafe olarak , insanlarının ten rengi olarak, medeniyet olarak fersah fersah uzakta olan, afrika ve danimarka'da geçiyor öykü. bu iki farklı mekanda geçen olaylar yumuşak geçişlerle bize aktarılırken; barındırdıkları şiddet olgusuyla bu iki farklı mekan gitgide birbirine yaklaşıyor.
sarsıcı film. yine de imdb'de 8 puan verebildim kendisine. çünkü ister istemez geçen senenin aynı dalda oscar alan filmiyle kıyasladım. kıyaslayınca ancak bu kadar puan verebildim. tamam vurucu, etkileyici, bi durup düşündürücü. ama o karakterlerin donukluğu yok mu? neden böyle bi donuk donuk rol yapıyorlar anlayamadım. bir tek elias'ın annesini başarılı buldum. --- spoiler --- elias'ın babası aylar sonra karısıyla sevişiyor. sonraki sahnede salonda sevişmedne önceki kıyafetiyle aynen oturuyor donuk bir şekilde. o baba öldürdü zaten beni. tüm film boyunca adamın yüz ifadesi değişmedi. o arabacıdan üst üste tokatları yedi, yine dimdik durdu. tamam hemen dellenmeyin, orada çocuklara mesaj vermeye çalışıyordu hani ben etkilenmiyorum ayağına. ama bi yanağının acıdığını hissedelim arkadaşım! --- spoiler --- ama o donuk ifade christian'a yakışmış. zaten onun olayı oydu. annesini yeni kaybetmiş, psikolojisi bozulmuş çocuk işte.
oscar ödülünü almadan önce blu-ray'ini torrentte bulamadığım film. lakin oscar aldıktan sonra blu-ray'inin 28 seed ve 165 peer çıkması bize bir şey anlatıyor: oscar'ın gücü.
yönetmenin başka bir filmi olan efter brylluppet ile benzerlikler gösteren son filmi. güçlü bir senaryoyu yine iyi bir şekilde anlatmış susanne bier. bu film oscar almasa da izleyecektim yonetmeni ve danimarka sinemasını sevdiğim icin. ha, oscarlık film gozuyle izleyenlerin hayal kırıklığına uğramaları şaşırtıcı olmaz tabi. filmdeki cocuk oyuncuların performansını beğendim. bu arada end credits filmdeki güzel görüntülerin devamı olmuş,hoş olmuş. dancada intikam anlamına geldiğini de az önce öğrendim. filme yakışan bi isim olmuş.
spoiler sonunda her şey, pembe dizi kıvamında, tatlıya bağlanacağına, * şok edici bir finalle bitseydi mükemmel bir film olurmuş, ama bu haliyle imho sadece güzel bir filmdir. spoiler edit: dilbilgisi
--- spoiler --- hayatta iki tür insan vardır:şiddete eğilimli olanlar ve olmayanlar. film bize bu iki insan türünü anlatıyor aslında. daha yumuşak huylu, herşeyi konuşarak halletmeye çalışan insan prototipi ile şiddet göstererek/kullanarak problemleri halletmeye çalışan insan prototipi. sonuç olarak film bize şiddetin çözüm getirmediğini ve getirmeyeceğini (yönetmenin, en son sadece aracı havaya uçurmak için yapılan bombanın insanlara zarar verdiğini/vereceğini göstermesi) aksine şiddetin insanlara/toplumlara büyük zarar verdiğini (koca adamın kadınları kesmesi) göstermektedir. cristian ve babası arasındaki diyaloga dikkat: babası:onu vurduysan o da sana vuracak,bunun sonu gelmez.anlamıyor musun?savaşlar böyle başlar. cristian:yeterince sert vurursan başlamaz.bu konuda hiçbir şey bilmiyorsun.her okulda böyle bana kimse kafa tutamaz artık. --- spoiler ---
bir çok sahnede ağlamanın eşiğine gelirsiniz, öfkeden yerinizde duramaz, bir çay molası bile aklınıza getirmezsiniz, filmin içinden 30 saniye bile çıkamazsınız ya işte bu film onlardan birtanesi. izlerken kurgusuna, sekanslarına, planlarına ayrı ayrı hayran kaldığım filmdir. -------spoiler--------- ' bazen ölümle aranda bir perde varmış gibi hissedersin, ama sevdiğin ya da yakının olan birini kaybettiğinde o perde kaybolur ve bir an için ölümü net bir şekilde, apaçık görebilirsin. sonra perde geri gelir ve yaşamaya devam edersin. ardından herşey tekrar yoluna girer.' --------spoiler------------
duygusal çatışmaları, karakterleri ve dramatik altyapısıyla öne çıkan altın küre ödüllü başarılı danimarka filmi. yavaş ve dingin ilerleyen ancak hiçbir anında meseleden uzaklaşmayan anlatımıyla özenilesi bir tempo yakalamış yönetmen susanne bier. ayrıca hiç çaktırmadan filmi öyle yerlere taşımış ki, tüylerimiz diken diken olurken bu noktaya nasıl geldiğimizi anlamıyoruz çoğu zaman. kötü ve iyi olmanın göreceliliği adına da çok önemli şeyler söyleyen film, çarpıcı bir örnek olarak avrupa sineması tarihine adını yazdırıveriyor. müzik kullanımı, dış mekanlar ve kadrajlar gerçekten çok başarılı. sahneler arasına serpiştirilmiş başarılı manzaralar da danimarka'nın filmdeki tüm o boğukluğuna rağmen, oraya gitme isteği uyandırıyor. oyunculuklar da oldukça tatmin edici. çocuk oyuncular çok iyi yönetilmiş, bir çocuk için çok sert sahneleri başarıyla oynamışlar ve sahnelerin sertliğinde hiçbir yumuşamaya neden olmamışlar. senenin başarılı avrupa filmlerinden kısacası. istanbul film festivaline de geliyor. kaçırılmaması gerek.
oscar'da belgesel dalında diğer adayları izlememiş olsam da gerçekten oscar'ı hakettiğine inanıyorum.. karakter çözümlemeleri, anlatış tarzı filme belgesel olarak bakanları şaşırtacağına eminim..
etkileyici film vesselam. --- spoiler --- karakterlerin özünde birbirinden farklı ve mesafaeli olması, fakat bir şekilde yollarının kesişmesi güzel anlatılmış. bana biraz uzun geldi film ama her türlü izlenir. müzikleri gerçekten çok uyumlu ve güzel. türk filmlerinden alışmadığımız şekilde geçmişten pek bahsedilmiyor (örn: londra bağlantısının nereden ve nasıl olduğu). afrika'nın da yekrar ne halde olduğunu çok iyi hatırlattı, insanlığımdan tiksindim ne yalan söyleyeyim. --- spoiler ---
çocuğu küçükken okşamazsan seri katile dönüşebileceğini gösteriyor film. christian gibi bir veletin babası olsam ve bana öyle trip atacak olsa tutar yakasından duvara yapıştırır "düdük sen ortada yokken anan vardı lan ibne saçlı" derdim. evet bu film içimdeki vandalı ve erkek çocuk yaparsam cami önüne bırakmalıyım inancımı pekiştirdi.
başlarında çılgın christian'ın, hayattan bıkmış mutsuz elias'ın hayatına biraz aksiyon katacağını, muzırlıklarını seyredeceğimi düşünürken, ilerleyen sahneleriyle yanıldığımı göstermiş, şahane filmdir. adaletsizliğe ne kadar gözlerinizi kapatırsınız, nerde müdahale edersiniz, sınırı nerede geçersiniz, orantısız gücün doğurabileceklerine hazırlıklımısınızı farklı kişilerde sorgulamış ve ciddi düşüncelere dalmama neden olmuştur. velhasılıkelam ciddi bir filmdir, şakaya gelmez.bir de manzaralar harika, bak yaşlan o derece.
cok sıkı film. bir rahat yok, iciniz kıpır kıpır seyrediyorsunuz. oyle "iyi vakit gecireyim" filmi degil. sert ama aslinda bir duygu denizi. --- spoiler --- tersi gibi dursa da, christian -aslinda o iki oglan- filmin en dogru karakterleri bence. --- spoiler ---
gerçekten aldığı ödülleri sonuna kadar hak etmiş bir film diye düşünüyorum. bunun dışında, bir filme ilk kez orijinal adından (ki "intikam" demekmiş danca'da) daha iyi bir beynelmilel isim konulmuş sanırım. neden mi? --- spoiler --- bir kere film boyunca hep en kötü senaryo geliyor insanın aklına: mesela o iri yarı sarışın çocuğu dövdüğünde christian, aha diyor insan, bu çocuk çok fena intikam alacak. sonra, doktor büyük adam mı nedir, o psikopatı sürükleye sürükleye kamptan dışarı atmaya çalışırken, eyvah şimdi basacaklar kampı, herkesi deşecekler diye düşünülebiliyor. ya da çocuk araba patlayıp yaralanınca, kesin öldü diye düşünüp, aha bu christian da şimdi intihar edecek garanti diye geçebiliyor insanın aklından. ancaaak, her seferinde akla gelen en kötü senaryo gerçek olmuyor. ve evet, daha iyi bir dünyada yaşasaydık, gerçekten olaylar böyle gelişir, her şerde bir hayır olur, herkes de mutlu olurdu. --- spoiler --- bir de bir noktada the good son filmini anımsatıyor, nostalji oluyor.
heavenly creatures, ya da yakın dönemden lat den ratte komma in gibi "karanlık.." filmlerle akrabalık kurulabilecek, "dışarıda.." ne olduğuyla pek ilgilenmeyen, sadece iki kişilik dünyadan ibaret arkadaşlığın hikayesi.. bi de, beni bir çocuğa aşık etti.. öyle "aman ne tatlıymış, benim çocuğum olsa keşke.." filan değil, bildiğin aşık olma durumu.. (http://yucitek.blogspot.com/2011/04/hvnen.html)
tamamen akademinin sevdiği türde bi' film, adeta bi' amerikan sineması örneği ki eminim bi' kaç seneye bu filmin amerikan versiyonunu da çekerler. akademi, böylesine duygu yüklü ailesel dramaları sever, bu yüzden oscar'ı alması kaçınılmazdı zaten. ha, iyi film, yer yer etkileyici bi' film, orası ayrı.
filmin ilk çeyreğinde 2004'de en iyi yabancı film dalında aday olup kazanamayan ondskan ya da bizde daha çok bilinen adıyla evil* tadında bi film izleyeceğim hissine kapıldım, sonrasında film apayrı bi istikamete girdi. ondskan zamanında oscar alamamışken bu film alınca anladım ki filmin çekildiği yıl, o yılki rakipleri de filmin başarısı açısından çok önemli. şu iki filmi 100 kişiye izletsen 20 tanesi çıkıp haevnen daha iyi bir filmdi demez ama çıkış yılları dolayısıyla biri oscarlı filmdir diğeri değildir.
bu filme etkileyici yaftası, oscar alamasaydı da verilecek miydi meraklar içerisindeyim. ---izlemediysen okuma--- o kadar düz anlatım var ki, film annesi ölünce psikolojisi bozulan çocuğun intikamlarını anlatıyor. başka bir çocuğun da belki ezik görünmemek için psikopat olanın planladığı kötülüklere alet olmasının 3 5 vurucu sahnesi var. ulan filmde rol alan dayak yiyen iri çocuk sona kadar kayboluyor, diyorsun ki esas babaya vuran tamirciye bir şey yapılacak veya kendisi ortalığı dağıtacak o da yok. adamın araba patladı be filmin sonunda onu da içine katıp vursana izleyeni, donup kalalım. illa mutlu son olsun diye kasmışlar. filmin sonunda intiharı önleme sahnesi bir gram etkileyici değil, tahmin edebiliyorsun aga, alt yazı olayı sorunlu, anlamıyorsun dili, aşağıda durmadan bir ''salak''. en büyük küfürleri salak herhalde, neyse. beğendiğim yanları yok mu, var. görüntüler güzel, kadrajda hep gözü gönlü okşayan bir resim. trine dyrholm abla süper oynamış, kimseyi izlemeyin ona bakın. film bana danimarka'da isveçlilerin sevilmediğini öğretti, allah razı olsun. ---izlemediysen okuma---
"kötülük nedir?" üzerine düşünmeyi sağlayan iki saatlik terapi. --- spoiler --- farklı coğrafyalardaki olaylar aslında aynı biçimde gelişiyor. tamircinin yüzüne "insanlar üzerinde etkili olmak istiyorsun ama öyle değilsin." diyor ya. "senden korkmuyorum" diyor bide. çok enteresan. kötülüğe kötülükle karşılık vermeyelim tamam. bunun sonu gelmez, savaş çıkar eyvalla. sabır çok önemli bir erdem bunu da kabul edelim. fakat öbür taraftan, karşılık vermedilçe kötülük artıyor. daha da pervasızlaşıyor. yani öyle bir eşik değer olmalı ki, bu değer aşıldığında kötülüğe yine bizzat kötülük ile karşılık verilmeli. burada amaç "gününü göstermek" değil, mevcut kötülüğü yok etmek olmalı. netekim doktor koca adamı kovarken adamın başına gelecekleri biliyordu. bilerek ve isteyerek işkenceye göz yumdu. sarsıldı sonra baya. sorsan bu yanlış der. evet teoride yanlış. fakat kötülükle mücadele edebilecek bir stratejin de yok. bir tokat atılınca öbür yanağımızı mı çevirmeliyiz isa gibi. ya tokatların sonu gelmezse. kaçıncı tokatta itiraz edeceğiz? --- spoiler ---
hakkında uzun uzun yazmak istediğim ama cümlelerimi henüz toparlayamadığım, 30. uluslararası istanbul film festivali'nde kapanış filmi olarak gösterilmiş, en iyi yabancı dalda oscar'ı almış 2010 yapımı susanne bier filmidir. filmin görüntüleri muazzam, sesler harika, konuyu bilmeden giden için ilk anlarda ''sanırım afrika'daki insan hakları sorunlarına odaklanmış'' diyorsunuz, lakin bundan daha fazlası ve daha etkileyicisi, çünkü sadece ezilmekte ve sömürülmekte olan bir halkın değil,en masum varlıklar dediğimiz çocukların davranışlarının sonucuyla dünyamızın nasıl değişebileceğinin kanıtı gibi. daha iyi bir dünya isterken, bunun neden savaşla geldiğinin iskandinav ve afrika doğasıyla birleştirilmiş, halini izliyorsunuz perdede, oldukça etkileyici.
teknik, görsel vs. açılardan iyi olan; lakin içerik olarak ziyadesiyle oryantalist olan filmdir. doğu'da her türlü kötülüğü görmüş geçirmiş akil insan karakter olan babanın, batı'da çocuklarına ve onların arkadaşına şiddetin fena birşey olduğunu anlatma teması üzerine kurulu bir filmdir kabaca. bu tarz filmlerde hep akil insanlar batılı zaten, doğuluyu imgeleyen bireyler ise şiddet, tecavüz vs. falan yapıyor. oyunculuklara gelince küçük çocuklardan kötüyü oynayan elemanın performansı pek iyiydi.
filmin bana en ilginç gelen yanı elias'ın diğer çocuklar tarafından isveçli diye aşağılanmasıdır. isveçli isveç ki the economist'in demokrasi endeksin de 1. bm gelimişlik endeksinde 7. ab üyesi filmin bir çok sahnesi fotoğraf güzelliğinde. tee kuzeydeki danimarka'yı italyan kasabası gibi resimlemişler. bu sahnelere kanıp gitsek götümüz donar muhtemelen. ilk defa danimarka yapımı bir film izledim. çok başarılı.
elias'ın isveçli olduğu için aşağılanmasının nedeni, diğerlerinin danimarkalı olmasıdır muhtemelen. ps: filmi izlemedim.
--- muhakkak bir yerinde spoiler vardır bence --- ülkenin sıcak gündemlerinden birinin suriye sınırında yığılan binlerce mültecinin olduğu şu günlerde böylesi bir filmi izlemek hayli ironik ve bazı olgular üzerinde yeniden düşünmeye sevk ediyor insanı. tek taraflı düşünerek türkiye'nin bu sorunu nasıl atlatacağı üzerine kafa patlatmak yerine kurulan ve genişlemekte olan kampın ziyaretçilerinin bu zor şartlarda nasıl yaşam mücadelesi verdikleri üzerine düşünmek gerekiyor. daha mazbatasını almadan bu olaya eğilen müstakbel dışişleri bakanımız umud ediyorum ki bu olaya angelina julie kadar insani yaklaşacaktır. körfez savaşı sonrası iyi yönetilememiş sürecin sonunda f- alan türkiye bakalım bu halden nasıl sıyrılacak? filme dönecek olursak, insanı insan yapan temel yargıları ve güdüleri sorgulayan (entelektüel bir kadının elinden çıkmış olduğu aşikar) film, izleyenlere ciddi bir mesaj veriyor. sanıyorum ki filmin hikayesi oluşturulurken susanne bier, elias'ın annesine çokça empati kurmuş olmalı. bana öyle geldi. filmin vermeye çalıştığı temel mesajdan ziyade dikkatimi çeken durum, iki farklı ülkede ve o ülkelerin insanlarının olaylara karşı gösterdiği tepkiler arasındaki farktır. filmi izleyen herkes aslında mülteci kampında insanlıktan zerre nasibini almamış hayvanın tedavi edilmemesini istemiş ve hatta temizden linç edilmesine mutlu olmuştur bence. ya da elias'ın babasının sağlam bir yumruk çıkarmasını beklemiştir. ben şahsen çocukları bıraktıktan sonra yalnız başına gidip adamı haklayacağını düşündüm. ama öyle olmadı. neden? hemen söyleyeyim: çünkü yönetmenin bize empoze ettiği uygarlık anlayışı bunu gerektiriyor. güdülerimizin asla bizi yönetmemesi gerektiğini savunuyor içten içe. güdüleriyle hareket eden hayvandan insanı uzaklaştırabildiği kadar uzaklaştırabilme niyetinde çünkü modernizim ya da medeniyet. artık her ne derseniz. buna güzel bir örnek de film boyunca şiddete karşı gösterilen sarsılmaz tepkidir. heryeri birbirine katan manyak bir çocuk karşısında ne baba ne de polis bir tepki koymamıştır nedense. çocuğa karşı gösterilen tek tepki elias'ın annesinden hastanede geldi ki o sahnede de iyi oyunculukla bize "içinizi soğuttum çocuğa şiddet uygulamak üzereydim ama bakın saniyesinde pişman oldum" mesajı verilmiştir. medeni biriyim ben. hele son olarak elias'ın babasının oğlum ölse dahi gelir seni burada kurtarırdım çocuğum minvalindeki konuşmasıyla medeniyetin yönetmen tarafından çizilmiş yolunu göstermiş ve böylece film "mesaj açısından" sarsıcı bir son ile nihayete ermiştir. velhasıl insan tepkilerinin ve temel psikolojisinin zamanla nasıl evrileceğini ve batılının artık bu konuda master seviyesine göz kırpmaya başladığını gösteren bu anlamda gayet başarılı bir film. ayrıca hala duygularıyla hareket eden ve bununla gurur duyan bir toplum olarak öykündüğümüz yabancı değer yargılarına olan uzaklığımızı göstermesi açısından her türkiye aydının bir kaç kere izleyip üzerinde düşünmesi gerekmekte. --- muhakkak bir yerinde spoiler vardır bence ---
üzerinde düşündükçe güzelleşen, oscar'ın pek yakıştığı film. --- spoiler --- christian'ın darmadağın olmuş psikolojisi ve hızla ilerleyen antisosyal kişilik bozukluğu çocuğun müthiş oyunculuğunun da katkısıyla kusursuz yansıtılmıştı. aynı şekilde elias'ın ikilemleri, medeni olmak mı yoksa yeri geldiğinde christian gibi şiddete başvurmak mı paradoksu, insan olarak kalabilmenin zorluğu, seyirci olarak film boyunca çözemediğim soru işaretleri yarattı zihnimde. çoğu zaman christian insani güdülerimi yaptıklarıyla tatmin etse de, elias'ın babasının basit gibi görünen her konuşmasında tokat üstüne tokat yedim adeta. başlarda tepkisizliği, insanüstü sükuneti sinir bozucu olsa da " sen vurursan o da sana vurur, bunun sonu gelmez ve savaşlar böyle başlar." dediğinde tuş oldum. --- spoiler --- filmi türkçe'ye "daha iyi bir dünyada" şeklinde çevirmişler ki cuk oturmuş.
insan olmayı öğreten film.
christian'ın annesinin cenazesinde anlattığı öykü tabii ki andersen'e aittir. yazarın da tam adı hans christian andersen olduğundan isim benzeşmesi dışında öykünün de mutlaka filmle bir bağlantısı vardır da ben çözemedim.*: "ölüm, her bir şarkı için imparatorun eşyalarından birini vermiş. ve bülbül ötmeyi sürdürmüş. şarkısında beyaz güllerin yetiştiği, leylakların mis gibi koktuğu huzurlu mezarlıklardan, insanların gözyaşlarıyla sulanan yemyeşil çimenlerden söz ediyormuş. sonunda ölüm kendi bahçesinin özlemiyle yanar olmuş. soğuk beyaz bir sis bulutu gibi pencereden süzülüp, çekip gitmiş. "teşekkür ederim, çok teşekkür ederim." demiş imparator. "cennet'ten küçük kuş, seni tanıdım artık! ben seni ülkemden sürgüne gönderdiğim halde sen yardımıma koştun, üzerime çullanan o kötü hayaletleri şarkılarınla kaçırdın, ölümü bile kovmayı başardın! şimdi ben seni nasıl ödüllendireyim?" "beni çoktan ödüllendirdin!" demiş bülbül. "sana ilk şarkı söylediğimde, gözlerinden yaş akıttım. şarkı söyleyen biri için, gözyaşlarından daha değerli bir mücevher olamaz! ama şimdi uyu sen, gücün kuvvetin yerine gelsin! ben senin için ötmeye devam edeceğim!" bülbül tekrar ötmeye başlamış, imparator ise tatlı bir uykuya dalmış. huzurlu, rahat bir uykuya!" çeviri: divxplanet'ten mehmet erhan
"keşke benim de öyle babam olsa" elias'ın babasını gören genç
oldukça insani mesajlar içeren ancak mesajını vurucu şekilde işleyememiş film. incendies gibi bir aday filmin olduğu gruptan nasıl olur da en iyi yabancı film oscarını alır anlayabilmiş değilim. film neredeyse fransız filmlerindeki durgunluğu aratmayacak kadar durağan ve zaman geçmek bilmiyor, adeta film bitsin de nereye bağlayacaklarsa bağlasınlar diye bekledim. karakterlerin oldukça donuk olduğu ise zaten söylenmiş. görüntüler başarılı ancak onda da bir muhteşemlik göremedim. maksimum 6.5/10 alır benden.
masum bildiğimiz çocukların aslında derinden derine nasıl bir sinsilik içinde olabildiğini, karanlık tarafa geçişlerinin bir anlık ilgisizliğe ya da yanlış anlamaya bakabildiğini, büyük ölçüde durağan ama insanı fazlasıyla geren atmosferiyle aktaran film. minik beyin(ler)in içinde dönen ürkütücü planlar birazcık "das weisse band - eine deutsche kindergeschichte" filmini çağrıştırıyor. filmin danimarka'daki mekânları (sahil, kırsal vb.) çok çok güzel, müzikleri de dikkat çekici.
şu anda seyrini bitirdiğim, ve sözlükte hakkında yazılanları okuduğum film. bir yandan da kapanış jeneriğindeki müziği tekrar tekrar - herhalde şimdi beşinci kez oluyor - dinlemekteyim. konuyla bu kadar cuk oturan bir müzik olamaz. fimin bende bıraktığı etkiyi arttırarak sürdürüyor. bir ufak not : filmdeki elias'ı oynayan çocukla david josue jimenez silva benzerliği inanıılmazdır. edit : david silva'nın tam adı yazıldı.
(bkz: #26038261)
bir hafta önce şans eseri izledim bu filmi. şimdi çocukların davranışlarını düşününce sineklerin tanrısı* aklıma geldi. çocuklar her zaman masumiyeti mi temsil eder? masumiyet nedir? yetiştirilme tarzının insan psikolojisi üstünde nasıl etkisi vardır? avrupa sinemasına aşina olanların, özellikle isveç-danimarka filmlerini sevenlerin mutlaka izlemesi, izledikten sonra başka bir sinemaseverle hakkında konuşması gereken bir film.
öncelikle çok iyi film. erkek çocuklarına olan ilgimi kamçıladı. sürekli, çocukların karakterlerini tahlil ederken buluyorsunuz kendinizi film boyunca. filmin yumuşaklığı huzur veriyo aslında. dramı da tam dozunda. sakin ama içten vakit geçirmek için en güzel alternatiflerden bu film.
orjinal ismi "hævnen" olan film. modern danimarka hayatıyla tezat düşen ilkel kenya yaşamı, filmde bir uyum sağlamış. modern insanın problemi nedir diye düşünüldüğünde çok da derinlere inilmemesi gerektiği anlaşılabiliyor; asıl gereken, etik bilincin, etik farkındalığın sorgulanması. yavaş ilerleyen ama "bu sahneye ne gerek vardı" dedirtmeyen, güzel bir film. --- spoiler --- nasıl ırkçılık ilk önce kapı komşunu hedef gösteriyorsa, danimarka'da da isveçlilerin hedef gösterilmesi güzel yansıtılmış. filmin finalinde kenya'daki çocukların hepsi sakız çiğniyordu; film ekibi tarafından dağıtılmış olduğu belli. --- spoiler ---
bu filmi tanımlamak için doğru kelimeleri bulamamaktan korkuyorum. insanlık dersi niteliğinde bir film. --- spoiler --- babanın çocuklarının önünde dayak yemesi hem de çocuklarının arkadaşı da ortamdayken ne fena bir şeydir. hayal etmesi bile can sıkıcı. aynı babanın daha sonra tanrı rolüne bürünmesi. yani kahraman olunması gereken yerde kahraman olması ve mikael persbrandt'ın bunu müthiş yansıtmış olması. hangi tarafta olacağınızı seçmek size kalmış. benim tercihim o yazlık evde ölmek. kuzeyi bu denli güzel görüp gidince donmak var işin ucunda ama olsun. --- spoiler ---
çocukların, büyüklerin, savaşların dünyasına bakış filmi. --- spoiler --- - boşanmanın eşiğinde bir çift. - danimarka’da yaşayıp ırkçı söylemlere maruz kalan isveçli bir aile. (vay vikingler vay. ırkçılık her yerde) - afrika’daki çete savaşları ve arada kalan çocuklar, kadınlar, erkekler. (bu afrikalıları dünyanın geri kalanı mı çıldırttı, yoksa bunlar doğuştan mı zalimdiler) - çocuk acımasızlığı. (izlerken sineklerin tanrısı kitabı aklıma düştü) - bir babanın bunca karmaşa içinde çocuğuna vermeye çalıştığı ahlaki dersler. (hz. isa misali sağ yanağına tokat atana, sol yanağını uzatmak) --- spoiler --- olmuştur derim.
daha iyi bir dünyanın filmi olmayan iyi bir film. “daha iyi bir dünya için...” diyorlardı; politikacılar meydanlarda, öğretmenler derslerinde, doktorlar seminerlerinde, bilimadamları laboratuvarlarında, gazeteciler kamera karşısında, din adamları vaazlarında. "daha iyi bir dünyada" dediler ve bir perde çektiler. ölüm, şiddet, savaş, açlık, ırkçılık, yokluk, soğukluk, sevgisizlik... hep o konuşmaların, derslerin, seminerlerin, laboratuvarların, kameraların, vaazların gerisinde kaldı, daha iyi bir dünyada. medeniyet adını verdiğimiz bir perde girdi, gerçeklerle aramıza. “bazen ölümle aranda perde varmış gibi hissedersin. ama sevdiğin ya da yakının olan birini kaybettiğinde o perde kaybolur ve bir an için ölümü net bir şekilde görebilirsin. sonra perde geri gelir ve yaşamaya devam edersin. sonra da her şey tekrar yoluna girer.” "öyle mi dersin?" diye sordu çocuk filmde de, bu sözlerin gerçekliğine inanamayıp. evet, öyle mi dersin? .
kitap gibi bir film. filmi sadece iyi vakit gecirmek icin izleyenler hayal kirikligina ugramis olabilirler zira olaylar heyecanli ilerlemiyor. film genel olarak bir mesaj kaygisi guduyor. siddetin sinirlari, orantisiz guc kullaniminin acacagi yaralar, en ilkel toplumdaki kendini bilmez insanlar ve medeni toplumdaki kendini bilmez, irkci bir pezevenk. karsilastirmali bir sekilde iki toplum gosteriliyor ve bunun yaninda kucuklerin dunyasina da iniliyor. babanin siddetle bir yere varilamayacagi konusundaki dersi ve cocuklarin bu dersi anlamayip ayni sonuca aci bir tecrubeyle ulasmalari muthisti. bunlarin disinda; christian'ın anlattigi masal cok guzeldi, bir anne daha güzel uğurlanamazdı. bir de, isveçlilerin danimarka'daki bazı ırkçılar tarafindan aşağılandığını öğrendim. bir araştırayım da döneyim. döndüm: danimarkalılar ve isveçliler tarihsel dusmanliklarindan oturu birbirlerini sevmiyorlar diye anladim ben. türkler ve yunanlar arasındaki gibi bir şey. danimarkalilarin kimi zaman irkciliga varan sekilde milliyetci olduklarini farkettim. biraz araştırınca bir yazı buldum. ingilizce bilenler okur diye ekliyorum linki. danish-swedish culture clash
bullying üzerine yapılmış çok iyi bir film.(ya da bana öyle geldi çünkü gerçekten filmde o kadar çok konu var ki) küçüklerin oyunculuğu olsun, anlatış tarzı olsun, anlatılan şey olsun her şey bu mükemmel film için bir araya gelmişti.yetişkin olan oyuncuların soğukluklarına da danimarkalı, isveçli insanların gerçekte de soğuk olmasına bağlıyorum.o soğukta ben de yaşasam ben de öyle olurdum.film bayağı bir konuya değinmiş ama hepsine de çok iyi değinmiş oscar almasının sebebi de bu olmalı.
etkileyici bir film. kaliteli bir film. yılın en sağlam filmlerinden bir tanesi. ama iki hatası var ve bu hatalar yüzünden film tökezliyor. ilk hata "şiddete şiddetle karşılık verme" yargısını izleyiciye dayatması. film bitip üzerine düşünmeye başladıktan sonra yönetmenin "şiddete şiddetle karşılık verirseniz olaylar büyür, hiç ummadığınız şeyler olabilir. o yüzden şiddet gösterene bir şey yapmayın. jesus christ/isa'nın dediği gibi diğer yanağınızı da çevirin." görüşünü savunduğunu fark ediyoruz. tamam, kabul ediyorum. bazı zamanlarda şiddet hiçbir şeyi çözmez, gerçekten de bazı olaylarda/zamanlarda şiddete şiddetle karşılık verildiğinde olaylar bambaşka bir yöne doğru kayabiliyor. buna hak veriyorum ama her zaman da diğer yanak çevrilmez. zaten benim isa'nın anlamadığım düşüncelerinden bir tanesi de bu. diğer yanağını çevir. ya haklıysam, gene de çevirecek miyim o yanağı? ya şiddetten başka bir çıkış yolu yoksa? ya adam beni öldürmeye çalışıyorsa, aileme zarar vermeye çalışıyorsa ve kimse (devlet dahil) onu engellemiyorsa gene diğer yanağımı da mı çevireceğim? bu doğru değil. yönetmenin her ne olursa olsun diğer yanağınızı da çevirin önermesi hastalıklı bir önerme bence. ama gene de yönetmenin niyetini biliyoruz. iyi niyetli ve şiddete çözüm arıyor. ararken isa'yı ve onun düşüncesini buluyor, izleyiciye de bunu dayatıyor. ikinci hata filmin finalinde gerçekleşiyor. film boyunca şiddet üstüne şiddet uygulayan, nefret ettiği bir adamın arabasını patlatma noktasına kadar gelen sorunlu, psikopat çocuğun finalde "söz. bir daha yapmayacağım. dersimi aldım" noktasına çekilmesi filmi tökezleten bir diğer ayrıntı. böyle bir çocuk bu kadar kolay bir şekilde değişemez. bu denli nefret dolu, kindar, psikopatlık sınırına gelmiş (abartmış olabilirim) bir çocuğun hemen süt dökmüş kediye dönmesi inandırıcılığı fazlasıyla zedeliyor. babasının yüzüne bakmayan bu çocuk, arkadaşı yaralandı diye hemen babasıyla barışıyor, bir iyilik meleği olup çıkıyor. arkadaşının yaralanması ilk başta çocuğun değişimi için yeterli sanılabilir ama bence değil. bu iki hata filmi tökezletiyor ve kalitesini düşürüyor filmin. film etkileyici. her yaştaki kavgaya eğiliyor yönetmen. çocuklar arasında vuku bulan kavgaları, ailelerin bireyleri arasındaki kavgaları, baba-oğul kavgalarını, birbirlerini tanımayan bireyler arasındaki kavgaları, bambaşka bir kıtadaki kavgaları, kısacası kavgaların tümünü perdeye taşıyor bier. şiddet dolu dünyayı başarıyla perdeye taşıyor. bu kavgaların özündeki iletişimsizliği de es geçmiyor ve buna da fazlasıyla odaklanıyor. kindar çocuk ile babası arasındaki kavganın asıl sebebi iletişimsizlikten kaynaklanıyor. hz. isa kılıklı babanın tokat yemesinin asıl sebebi karşıdaki kişinin "dinlemekten aciz olması", yani iletişimsizliktir. yeri gelmişken değinelim. hz. isa kılıklı baba gerçekten de enteresan bir tip. kimsenin yapmayacağı şeyleri yapıyor. haklı olmasına rağmen tokat yemeyi sindirebiliyor. hatta ikinci kez tokat yemekten (diğer yanağını da çevir) gocunmuyor. isa'nın modern yüzü. yönetmen bu karakter üzerinden hz. isa'yı anlatıyor. karakterin adı dışında hz. isa'dan hiçbir farkı yok. bazı önemli hatalarına rağmen izlenmeyi ve üzerinde düşünülmeyi hak eden bir film. o hatalar yapılmasıydı daha iyi olabilirdi.
zorbalığa verilmesi ya da verilmemesi gereken tepkiyi tartışan, intikamın amaç ve sonuçları üzerine düşündüren film. --- spoiler --- filmin bir yola tam destek vermekten çok, zihin açma görevini üstlendiğini düşünüyorum. ne de olsa christian'ın üst sınıflardaki bela çocuğu dövmesi, kendisinin de tahmin ettiği gibi huzur bulmalarıyla sonuçlandı. rol modeli babası olan elias, christian gelmeden önce hep diğer yanağını çevirmişti ve sadece daha fazla kötülük görmüştü. diğer yanda ise christian'ın ikinci intikam girişimi var: kabadayılıktan başka bir şey bilmeyen oto tamirci'ye gününü göstermek. burada elias'ın babası "bu insanlar için değmez, canım acımadı, biz kazandık," derken, christian'ın "onun kaybetmiş hissettiğinden emin değilim," demesi bana göre filmin insanı can evinden kavrayan noktası. bizim bir zarara uğramış olmamız mı önemli, yoksa karşımızdakinin yaptığının yanına kaldığını düşünmesi mi? elias'ın tamamen pasif kalmaktan yana olan babası'nın, bir linç girişimine göz yummasındaki motivasyonu bunlardan hangisiydi? kötülüğün sonuçlarını önceden en yakından görmüş olan kendisiydi. tedavi etmekte olduğu adamdan zerre hazzetmiyordu. ama adamı ölüme göndermesi, big man'in canavarlığının sonuçlarını görmesiyle değil, iflah olmazlığını görmesiyle gerçekleşti. mantıkla verilen bir karar değildi. big man boşuna "şu yanımdaki adam benim yerime geçmek için can atıyor," dememişti. kötü bir adam yok edildi ve kötü adamın yaptıkları yanına kar kalmadı. ama bu çok muhtemelen yakında yeni kötü adamla tanışacakları gerçeğini değiştirmedi. tüm bu olanlara bakınca, sanırım filme göre, kötülüğü yok etmenin kesin çözüm getiren bir formülü olsaydı, ne kadar aptal olursak olalım şunca yıl içinde bunu dünyaca keşfetmiş olurduk. ve aslında filmde kötülüğün üstesinden iyilikle gelindiğini savunan tek bir olay bile yok. "kötülük, iyilikle mi yok edilir, kötülükle mi?" sorusuyla ilgilenmiyor film, "kötülük, karşılık vererek yok edilir mi, edilmez mi?" diyor. verdiği cevap ise "bazen." ama intikam denen şey, kapınıza dayanmış olan kötülüğü tam da evinizin içine davet etmektir, diye ekliyor. birine ders vermek için kendi geleceğinizi tehlikeye atmak, birini korumak için başka suçsuzları tehlikeye atmak, birinin taşlaşmış vicdanına seslenmek için kendi vicdanınızı yaralamak intikamın doğasında diyip, gerisini bizlere bırakıyor. --- spoiler ---
insan hakları film festivali kapsamında tesadüfen denk geldiğim film. danimarka'da isveçli bir ailenin uğradığı ayrımcılık, çocuklar arası şiddet, intikam duyguları gibi konulardan bahseden bir filmin türkiye'de insan hakları gününde gösterilmesi fantastik gelse de, filmin kendine dert ettiği konuların insanlığın evrensel sorunları olduğunu, gelir seviyesi ve politik sistemlerden bağımsız olarak, cennet gibi bir danimarka şehrinde dahi her yerde deneyimlenebileceğini sade ve akıcı bir dille anlatan güzel bir film. filmin en önemli başarısı ise ele aldığı etik ve felsefi problemlerin entelektüel gevezelikler olmadığını, hayatın her yerinde yer alan temel sorunlar olduğunu yalınlıkla ortaya koyabilmesinde.
şiddetle ilgili önermesi şu ana dek yorumlananlar kadar doğrudan mıdır, emin olamadığım film. tabii tek meselesi "diğer yanağı çevirmek" ve afrika/iskandinavya kontrastı mıdır, o da tartışılır. gerisini spoiler şemsiyesi altında anlatayım da tadımız kaçmasın değil mi. --- spoiler --- filmin başında ve sonunda bir mülteci kampında toz toprak içinde yaşama mücadelesi veren, bir futbol topuna muhtaç afrikalı çocukları görüyoruz. hatta bu çocuklardan bazıları sırf bir manyağın zevki uğruna henüz anne karnındayken öldürülüyor. sonrasında bir anda danimarkalı çocukların pamuklara sarmalanmış dünyasına girince "derdinizi sikeyim butonu" arıyor insan ister istemez. öğrencilerle bireysel olarak ilgilenen bilinçli öğretmenler, polisler, hepsinde birer bisiklet, yemyeşil bir doğa, çikolatalar, püskevitler. biz izleyiciler olarak böylesi bir cennetin içinde yaşayan çocukların dertlerine yavaştan kapıldığımız her afrika görüntüleri ara ara filmi bölerek sürekli hatırlatıyor. ancak filmin bu gidişatına birazcık şüpheli yaklaşmak da mümkün; çünkü yönetmen benim yukarıda ifade ettiğim gibi ("afrika neler yaşıyor oysa biz iskandinavlar neyin derdindeyiz, ne yapıyoruz, o kilitler açılsın lütfen") düşünüyor olabileceği gibi, kendini afrika'ya verdiği için çocuğunu ihmal eden ve çocuğunu neredeyse kaybedecek noktaya gelen adamı merkezine alarak "biz refah devletleri kendimizi kurtardık diye dünyayı kurtarmaya kalkıyoruz, ama bu arada yeni jenerasyonumuzu ihmal ediyoruz ve bu felaketle sonuçlanabilir" gibi muhafazakar bir altmetini de işliyor gibi. ama yüksek ihtimalle bu ikisinin karşımından oluşan bir önerme geçerli, onu da diğer paragrafta açıklayayım göz yormasın: filmdeki başka bir meselenin de annelikle ilgili olduğunu unutmamak gerek. bir yandan afrika'da karnı yarılan anne adayları sürekli vicdanımızı kanatıyor, öte yandan annesini henüz kaybetmiş şiddete meyyal çocuk ve babası tarafından aldatılan annesiyle yaşayan çocuk üzerinden ilerliyor hikaye. filmin başlarında fare diye dalga geçilen çocuk dayağı yiyip yiyip merhameti gözlerinden okunan üstelik de taş olan annesine atarlanırken soğukkanlı çocuk ilgisiz bir babanın elinde annesiz büyüyor. aynı zamanda bu çocuk babasının annesinin ölmesini istediğini düşünerek içten içe kuruyor babasına. ve filmin sonunda esasen intikam alınan tamirci adamın akıbetini vs. görmüyoruz (çünkü esas mesaj burada değil), ama bildiğimiz bir şey var ki annesiyle büyüyen çocuk kendini feda etmiş de olsa bir anne ve bir çocuğun hayatını kurtarıyor. yani aslında şiddete karşı şiddetsizlik içeren bir ahlaki reçeteden ziyade, insan ilişkilerine hakim olması gereken bir merhamet anlayışını (anne-merhamet korelasyonu ile) salık veriyor gibi. --- spoiler --- son olarak cenazedeki öykünün tamamını merak edenler için amme hizmeti kabilinden öyküyü buraya yapıştırıyorum, maalesef ingilizce: the story of the nightingale is a story of a beloved chinese emperor who has the most beautiful palace in the world. ıt is built entirely of porcelain and extends so far he doesn’t know its llimits. there is a noble forest with lofty trees. ın one of these trees there lived a nightingale who sang beautifully.learned men wrote books and poetry of the town, the palace, the gardens and always of the nightingale which was really the greatest wonder.the emperor read these books and as he had never heard the nightingale he sent out his men to find her. after many adventures, they did indeed return to the castle with the nightingale. the little gray bird sang for the emperor, and he was so moved with the beauty that tears rolled from his eyes, and he installed her in his court. the whole country knew and loved the nightingale,and children were even named after her. one day the emperor received a gift.ıt was an artificial nightingale made to look like a living one, and covered all over with diamonds, rubies and sapphires. as soon as the artificial bird was wound up, it could sing like the real one, and could move its tail up and down which sparkled with silver and gold. ıt had a piece of ribbon on which was written/’ the emperor of japan’s nightingale in poor compared with that of the emperor of china’s. they tried to get the birds to sing together, but the artificial bird could only do waltz’s. as all were marveling over the new bird…its glittering beauty , and that it never got tired, the natural nightingale flew out the window and was not heard of again. after that the real nightingale was banished from the kingdom and the artificial bird was given the title “little ımperial toilet singer” and the artificial bird had the rank of no. 1 in the kingdom. one evening when the bird was singing its best something inside the bird sounded “whiz”. then a spring cracked and the music stopped.the watchmaker fixed it as best he could but now it could be played but once a year. five years passed and then a real grief came upon the land. the beloved emperor lay dying and a new emperor had been chosen. the poor emperor finding he could scarcely breathe with a strange weight on his chest, opened his eyes, and saw death sitting there. he had put on the emperors golden crown, and held in one hand his sword of state and in the other his beautiful banner. music music the emperor shouted…you little precious golden bird, sing pray sing. but the bird remained silent .there was no one to wind it up, and therefore it could not sing a note. death continued to stare at the emperor with his cold,hollow eyes, and the room was fearfully still. suddenly there came through the open window the sound of sweet music. outside, on the bough of a tree,sat the living nightingale she had heard of the emperor’s illness and came to sing to him of hope and trust. as she sang, the shadows grew paler and paler; the blood in the emperor’s vein flowed more rapidly, and gave life to his weak limbs, and even death himself listened, and said, “go on, little nightingale,go on”. so death gave up for a song.death longed to go and see his garden and floated out through the window in the form of a cold white mist. “thanks, thanks, you heavenly little bird. ı know you well, ı banished you from my kingdom once, and yet you have charmed away the evil faces from my bed and banished death from my heart with your sweet song. how can ı reward you. you have already rewarded me, said the nightingale. ı shall never forget that ı drew tears from your eyes the first time ı sang to you. these are the jewels that rejoice a singers heart. but now sleep, and grow strong and well again. ı will sing to you again. ı only ask one thing, she replied: “let no one know that you have a little bird who tells you everything. ıt will be best to conceal it: so saying, the nightingale flew away.
