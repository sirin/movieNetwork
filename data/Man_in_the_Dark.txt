paul auster'in 19 agustos 2008 tarihinde cikacak yeni romani*. yazar ile yapilan bir roportajda kitabin konusu soyle ozetlenmis: man in the dark takes place over just one night and imagines a parallel universe in which various american states have proclaimed independence from the federation following the 2000 election of bush.
amazon'daki editör yorumu aşağıdaki gibi olan kitap. man in the dark is paul auster’s brilliant, devastating novel about the many realities we inhabit as wars flame all around us. seventy-two-year-old august brill is recovering from a car accident in his daughter’s house in vermont. when sleep refuses to come, he lies in bed and tells himself stories, struggling to push back thoughts about things he would prefer to forget—his wife’s recent death and the horrific murder of his granddaughter’s boyfriend, titus. the retired book critic imagines a parallel world in which america is not at war with iraq but with itself. in this other america the twin towers did not fall and the 2000 election results led to secession, as state after state pulled away from the union and a bloody civil war ensued. as the night progresses, brill’s story grows increasingly intense, and what he is so desperately trying to avoid insists on being told. joined in the early hours by his granddaughter, he gradually opens up to her and recounts the story of his marriage. after she falls asleep, he at last finds the courage to revisit the trauma of titus’s death. passionate and shocking, man in the dark is a novel of our moment, a book that forces us to confront the blackness of night even as it celebrates the existence of ordinary joys in a world capable of the most grotesque violence. *time out (chicago)
09.09.2008 tarihinde raflarda görebileceğimiz kitabın arka kapak yazısı şöyle: "uçsuz bucaksız amerika kırsalının bir beyaz gecesinde daha, dünyayı kafamın içinde döndürerek yeni bir uykusuzluk nöbetiyle boğuşurken karanlıkta tek başınayım... " 72 yaşındaki eski kitap eleştirmeni august brill, geçirdiği bir araba kazasından sonra kızı ve torunuyla birlikte oturmaktadır. uykusuz bir gecede, anımsamak istemediği düşünceler ve olayları, karısının ölümünü, torununun erkek arkadaşının irak`ta vahşice öldürülüşünü kafasından kovmak için, kendi kendine öyküler anlatır. abdnin irakla değil de, kendi kendisiyle savaşta olduğu bir öykü kurar. bu hayalî abd`de, ülke kanlı bir iç savaşa sürüklenmiştir. gece ilerledikçe, brill`in öyküsü gittikçe yoğunlaşacak, unutmak istedikleri bir bir geri gelecektir... amerikan edebiyatının son döneminin en saygın birkaç yazarından biri olan paul auster, tüm dünyayla aynı günlerde yayınladığımız yeni romanı karanlıktaki adam`da, belki de bugüne kadarki en politik yapıtını sunuyor okurlara.
rembrandt'in oğlu kırmızı şapkalı titus'nun geçtiği; kavuşmaya günler kalmış auster kitabı. titus: http://i.pbase.com/…/647747/2/71280983.j2ga2hdh.jpg başından bir kaç sayfası için: http://www.ideefixe.com/…p?sid=yya4sc6os8j28kqabpsj
(bkz: karanlıktaki adam)
ilk üçte birlik kısmında kullanılan anlatım biçimi ve kurgunun sık sık engin geçtan'ın romanlarını çağrıştırdığı kitap. alışılmış auster romanlarından farklı bir yapısı var, her ne kadar karanlık bir ismi ve konusu olsa da, yazarın son birkaç kitabında benimsediği iyimser anlatım dili burada da göze çarpıyor.
boş olduğunuz bir dönem, çeyrek günde bitirebileceğiniz yeni paul auster romanı. kullandığı dil belki daha önceki çalışlmalarına göre daha yumuşak ama auster'ın şimdiye kadar verdiği en politik eser bence.
abd'nin yakın zamandaki emperyalist geçmişini sorgulayan, çokca ırak savaşına atıf içeren, bir solukta da bitiriliveren bir roman.
--- spoiler --- paul auster'in can yayınları tarafından karanlıktaki adam ismiyle türkçeye kazandırdığı romanı. auster romanlarında çok bildik bir tema olan yazarların tanrıvari bir şekilde yaşamları şekil vermeleri teması üzerinde dönüyor roman. yaşlı hasta bir amcanın yazdığı roman bir yerlerde savaşlara, amerika'nın bölünmesine yol açmış ve bir başka adam uyanır ve bu yaşlı adamı öldürmekle görevlendirir. tanrı ölünce insanlar özgür olacak, dünya üzerindeki acımasız vahşi kurgu sona erecektir. yaşlı adamın öyküsü ve genç adamın öyküsü tatlı tatlı paralel işlenir. yazarların yaşanmışlıklarının, travmalarının ve de uktelerinin hikayelere nasıl şekil verdiğini hoş bir şekilde hissederiz. tanıdık, sevdik, auster öyküsü. keşke paralel yaşamlar hoş bir şekilde bağlansaydı da roman daha hoş bir şekle bürünseydi. ancak oldukça hızlı iş çıkaran auster karekterlerine ve öyküsüne biraz sabırsız davranmış gibi. klasik okunası auster romanı --- spoiler ---
aslında merakla beklememe rağmen okumayı sürekli ertelediğim, başladıktan sonra da 167 sayfalık hacmine rağmen bitirene dek 2 hafta kadar elimde gezdirdiğim, şu tarih itibariyle son paul auster romanı. her zamanki gibi hikaye içinde hikaye ve araya serpiştirilmiş pek çok tuhaf anıdan mütevellit. kişisel olarak auster'in anlattıklarına kayıtsız kalmam olanaksız lakin içerikten çok biçim daha doğrusu aynı kurgudaki ısrarı, artık okur olarak bana iyice yavan gelmeye başladı. titus' un başına gelenler ve ikinci dünya savaşı'yla ilgili anılara kıyasla owen brick hikayesinin üstelik de tüm o fantastik distopyaya rağmen sıkıcılığı (bu da belki gerçek hayatın kurguya üstünlüğüdür), politik içeriğin sıradanlığı ve oracle night' taki yarım kalan kitabı hatırlatırcasına owen brick macerasının aniden ve baştan savma bitmesi diye şikayetlenecek olsam da her auster kitabı bittiğinde olduğu gibi ondan asla vazgeçemeyeceğimi biliyorum, elbette. "auster hala en sevdiğim yazarsın ama bu belki de eskisi kadar kitap okumuyor olmamdan kaynaklanıyordur, ne dersin?" (bkz: #13361219)
diğer paul auster romanlarına göre çiğ kaçmış bir roman. bu belki politik olmaya çalışmasından -ve pek başaramamasından ya da genel olarak amerikanvari bir politik karşı çıkışın çiğliğinden- olabilir. klasik bir auster romanından çok bir roman taslağı gibi. "zayıf." hayatta olan ve hayranlıkla yeni kitaplarını beklediğim nadir yazarlardan olan auster'ı değerlendirdiğimde bu kitap hayal kırıklığı.
seçkin selvi tarafından türkçeleştirilmiştir. galiba... daha doğrusu kitabın üzerinde öyle yazıyor, ama ben emin olamadım. çeviride çok fazla amerikan türkçesi diyalog var, sakil duruyor, akışı bozuyor. her halükarda seçkin selvi'nin eski çevirilerini aratıyor yani. gerçek bir başbelası olduğunun farkındasın, değil mi? çeviriyi bir kenara bırakırsak, türk okura nisbeten daha az hitap edecek bir roman, paul auster amerika'nın ırak'ta başlattığı savaşı işlemiş, bush ve taifesine de bir güzel giydirmeyi ihmal etmemiş. araya serpiştirdiği ufak öyküler her zamanki gibi çok güzel kurgulanmış, keşke daha fazla olsalar dedirtiyor. kitabın ilk yarısında anlattığı hikaye ciddi ambrose bierce esintileri taşıyor, karakterin adının august brill olması da bir işaret mi** diye düşünmeden edemiyor insan. velhasıl, en başarılı romanlarından olmasa da insanı okuduğuna pişman etmiyor.
paperback'i 28 nisan 2009'da cikacakmis, amazon'da on satislari baslamis, kitapmis.
paul auster e yeni başlıyorsanız ilk bu kitabı okumanız gerekir, benim gibi yanılsamalar kitabından hemen sonra bu kitabı okursanız pek hoşunuza gitmeyebilir. kitabtaki hikayeler biraz kopuk, siyaset bir şeyi daha tatsız hale getirmiş.
kitaptaki titus bir başka yazar david grossman'ın 2006 yılındaki lübnan işgali sırasında bir tank birliğinde askerlik yaparken ölmüş oğlu uri'den esinlenmiş. o günlerde barış için amos oz ile birlikte tüm gayretini gösteren grossman, oğlunun askerlik görevini bitirmesine bir hafta kala ölüm haberini almıştır. paul auster'ın romanlarında kurguladıkları çoğu zaman kendisinin ve etrafındaki insanların gerçek hayatlarından alınmış öykülerle bezelidir ve man in the dark istisna değildir. bu hesapla katya'nın yazarın kızı sophie auster olduğunu iddia etmek mümkün, ama sophie'nin artık şarkıcı olduğunu göz önünde bulundurduğumuzda muhtemelen sonia sophie'dir. (kitapta david grossman'ın david small olduğu da gözden kaçmaz.) travels in scriptorium ve oracle night ile bence aynı çizgidedir. ilerde bunları bir üçlemede toplamayı akıl edebilir. ayrıca bir şekilde leviathan'a da bağlanabilir. hatta in the country of last things bile olur. klasikleşmiş auster takıntıları olan yaşamın bir anda değişiyor olması, kurgusal yitim fantezileri, fransa ve sinema merakı, sanatçının kurgusal tanrısallığı yine satırlar arasında.
matrix hikayesi gibi olmuş. daha bitirmedim ama soğudum çok sevdiğim auster'den..
--- spoiler --- kitap politik konulara yoğunlaşmış olması sebebiyle beni şaşırtmıştır. bunun dışında auster ustanın çizdiği harika portreler ve gerçekçi olay örgüsü kitap okumaktan çok film izliyormuş tadı vermiştir. özellikle kitapta bahsedilen 4 filmle ilgili yaptığı yorumlar, harika çıkarımlar onun senarist ve yönetmen tarafını da ön plana çıkarmaktadır. her zamanki gibi gene takdir edilesi ve okunası bir kitap ortaya çıkarmıştır. tebrik ediyorum kendisini. kitapta bahsedilen filmler: apur sansar, tôkyô monogatari, ladri di biciclette ve la grande illusion dur. altını çizdiğim birkaç kısmı paylaşırsam: "...kendinden kaçmak için filme sığınmak, kitaba sığınmaya benzemez. kitaplar sizi kendilerine bir karşılık vermeye, aklınızı ve hayal gücünüzü kullanmaya zorlar; oysa film izlerken hiçbir şey düşünmeden kendinizi kaptırır seyredersiniz, hatta keyif duyarsınız..." "...sadece iyiler kendi iyiliklerinden kuşku duyarlar; onları iyi yapan da budur zaten. kötüler iyilik yaptıkları zaman bunu bilirler, iyiler ise hiç bilmezler. ömürlerini başkalarını bağışlayarak tüketirler, ama kendilerini bir türlü bağışlayamazlar..." "...betty kalbi kırıldığı için ölmüştü. kimileri bunu duyunca gülüyor, o da dünyanın gidişatı hakkında hiçbir şey bilmemelerinden. insanlar kırık kalp yüzünden ölürler. bu her gün olur, sonsuza kadar da böyle olmaya devam edecek..." "...çocukluğun ritüelleri, çocukluğun çekim gücü. ya uyanmadan ölürsem. nasıl da çabuk geçiyor. dün çocuktum, bugün yaşlı bir adam; o zamandan bugüne kalp kaç kez çarptı, kaç kez soluk alınıp verildi, kaç sözcük söylendi ve kaç sözcük dinlendi. dokunun bana, biriniz dokunsun. elinizi yüzüme koyup benimle konuşun..." "...şu garip dünya yuvarlanıp gidiyor..." bütün kitapları gibi bu da okunmayı hakediyor. --- spoiler ---
"çağdaş dönemin en iyi roman yazarı" söylemini fazlasıyla hakeden paul auster'in kaleme aldığı kitap. nasıl bir hayal gücüyle yazıldığı da merak konusudur. yalnızlık kavramı mükemmel bir şekilde kaleme alınmış, kitapta yer alan sinema filimlerine dair görüşleri/eleştirileri ve kitabın politik oluşu kitabın level'ini arttırmıştır.
yaklasik bir senedir, orijinal elimde bekliyor beni. arada anil bey okudu bitirdi, ben hala baslayamadim. tuhaf bir sekilde, paul auster kitaplarinda bir esigim var. yani biliyorum, basladigim zaman, 10-20 sayfa sonra, birakamayacak duruma gelecegim ama o ilk 10-20 sayfaya baslamak da epey bir zamanimi almaya basladi. yakin zamanda okur da, bu entryinin altina ilave yaparim umuduyla.
200 sayfalık olmasına rağmen 3.5 ayda bitirerek kendi adıma rekor kırmamı sağlayan, benim okuma hızımla ters orantılı olacak biçimde aslında güzel ve akıcı olan bir roman. evet sorun bende! --- spoiler --- aynı benim gibi ** gece yatınca gözüne hemen uyku girmeyen ve 15-20 dakika hatta yarım saat günün olan bitenini, geleceği, hayallerini düşünen bir insanın yaşlı versiyonunu koymuş auster romanın merkezine. amerika'daki hayalî bir iç savaşı anlatırken bir yandan da kendi geçmişi ve hatırlamak istemedikleri (unutmaya çalıştıkları değil dikkat!) bu yaşlı adamın üzerine üzerine geliyor. kitap öyle çooook güzel, çooook etkileyici değil ama akıcı ve bir yere kadar sürüklüyor, okutuyor kendini. en çok da kitapta yer alan film okumaları hoşuma gitti. aynı zamanda baş kahramanımız ihtiyar august'un edebiyat ve yazıyla ilgili olan söylemleri de beni etkiledi. --- spoiler --- netice: alınız, okuyunuz. çok boş bir kitap değil, hoş olup olmadığı kişiden kişiye değişir. ama okunulası bir roman *.
bir austersever olarak yazarın okumadığım bir kaç kitabından biri olan karanlıktaki adam, auster'ın genel çizgisine hem yakın hem de uzak bir roman. yakın çünkü yine çok tipik bir auster karakteri ile başbaşayız: kahramanımız august brill, 72 yaşında eski bir edebiyat eleştirmeni. aldattığı ve bir süre ayrı yaşadığı müzisyen karısını kaybetmiş, eşinden ayrılmış kızı ve erkek arkadaşı irak savaşında hunharca katledilen ve sinema okuyan torunu ile birlikte yaşıyor. brill, zeki, karizmatik, tutkulu ve kara mizah anlayışına sahip yaşlı bir adam. ne var ki geçirdiği bir trafik kazası sonucu tekerlekli sandalyede yaşıyor ve en önemlisi ciddi bir uykusuzluk sorunu var. buraya kadar her şey karanlık ve tuhaf bir auster öyküsüne başlamak için bize yeterli doneyi veriyor. hatta yazarın takipçisiyseniz yine başlıyoruz dedirtecek kadar tipik bir auster adamı brill. çizgi dışı olan şey ise auster'ın bu kez politik söyleme yumuşak bir geçiş yaparak eser boyunca amerika'nın dış politikasını ve özelde irak savaşını bana göre neo-liberal bir pencereden ve maalesef biraz yavan bir şekilde eleştirmesi. auster bu kez bunu brill'in gece yatağında uykusuzlukla mücadele ederken kurduğu öykülerle yapıyor. yani yine bir auster klasiği olan roman içinde roman (ya da öykü içinde öykü) teması karanlıktaki adam'da da baskın. içerideki ana öykü paralel bir evrendeki a.b.d'de geçiyor. bu ülkede 11 eylül hiç yaşanmamış ve irak savaşı başlamamış. ama o kadar sevinmeyin çünkü amerika kendisiyle savaş halinde. yani ülkede çok kanlı bir iç savaş mevcut. bu öykünün ana kahramanı owen brick güzel karısının koynunda uyurken kendini bu paralel evrende, bir kuyunun içinde, savaşın tam göbeğinde ve bir asker olarak buluyor. yapması gereken açık: --- spoiler --- tüm bu savaşı başlatan yani her şeyi kafasında kurgulayan adamı, yani august brill'i öldürmek! --- spoiler --- böyle hoş ve ilginç bir kurguyla başlayan karanlıktaki adam maalesef sonuna kadar aynı tempoyu okuyucusuna vaadetmiyor. ve yukarıda değindiğim gibi politik söylem nedense romana sonradan eklenmiş gibi biraz yapay duruyor. yine de auster'ın brill için kurguladığı hayat iç burkucu ve hayli hüzünlü. hem de nesilden nesile geçen bir lanet gibi bu hüzün. öte yandan cinsellik gibi insani tutkularının peşinde gidip hatalar yapan brill'in hayattaki çelişkileri ve kadınlarla kurduğu ilişkiler çok gerçekçi ve yalın. auster'ın bu öyküyü gerçek bir hikayeden devşirdiğini düşündürecek kadar gerçekçi hatta. kitapta çok beğendiğim bir detay dışarıdan karmaşık ve sanki çok ciddi gibi görünen/yansıtılan kadın-erkek ilişkilerindeki sorunlarının aslında çok çok basit ve temel bir kaç duyguya dayanmış olduğunu auster'ın müthiş gözlemlemiş ve anlatmış olması. böyle bir romanda bundan nasıl bahsedilmiş demeyin çünkü karanlıktaki adam bence politik bir zeminden ziyade aşk ve evlilik zemininde duran bir roman. politika sadece çeşni olsun diye katılmış (ama keşke çeşni değil de bir diğer sütun olabilseydi). anlatım tarzı olarak da auster klasik çizgisinden biraz uzaklaşmış bu romanda. daha akıcı ve ve tortusuz bir dil kullanmış. facebook austercıları için yine satır aralarında altı çizilecek sözler mevcut. torun katya'nın sinema hakkında düşündükleri, daha doğrusu geliştirdiği "öykü anlatan eşyalar" kuramı son derece eğlenceli ve dahası isabetli. sinema ve paul auster sözcükleri bir araya gelince tabi aklımıza hemen auster'ın bizi hector mann isimli kayıp aktör peşinde gezdirdiği yanılsamalar kitabı (book of illusions) geliyor. tabi bu kitap yanılsamalar kitabı'nın çok çok gerisinde ne yazık ki. sonuç olarak karanlıktaki adam iyi ve standart üstü bir okuma deneyimi sunuyor edebiyat ve auster severlere. ama asla ikinci bir new york üçlemesi (new york trilogy) ya da görünmeyen (invisible) beklemeyin. karanlıktaki adam daha çok arada soluklanmak için okuyacağınız bir roman. özellikle de uykusuz kaldığınız bir gece ve geçmişte yaşadığınız ilişkiler, anılarınız beyninize çöreklenmişken...
