super komputer kolossus kitabi uzerine 1970 yilinda yapilmis film. imdb: http://us.imdb.com/details?0064177
fazla zorlanmadan yapay zeka korkusunu izleyiciye aksettirebilen film. colossus adlı süper bilgisayar, insanlarla filmin önemli bir bölümünde yazı ile iletişim kurmasına rağmen soğuk makine tavizsizliğini çok iyi yansıtıyor -hatta hep öyle kalsaydı çok süper olacakmış. izlerken gözden kaçabilecek bir nokta karakterlerin colossus'la etkileşim biçimi. hikayedeki karakterlerin hemen tamamının -elbette idealleştirilmiş olarak çizilmiş olan- siyasetçi, asker veya bilim insanı olmasından mıdır bilinmez, herkes durumun vahametini kavramış, olayı kişisel almayarak makinenin makineliğinin ayırdına varmış, panik yapmadan sorunu çözmenin derdine düşmüş görünüyor. bu hal ve tavır hikayenin içine girilmesini kolaylaştırıyor. kimse "burada dehşet verici bir hikaye anlatıyoruz, hadi dehşete kapılın!" diye bas bas bağırmıyor. filmin diğer bir önemli yönü hikayeyi rahat bir anlatımla boyutlandırabilmesi. colossus'un, rusya'daki yoldaşı guardian'la iletişime geçip giderek artan bir hızla bilgi üretmeye başlaması, iki yapay zekanın ürettikleri bilginin insanın kavrama hızını aşıp gitmesi teknolojik tekillik meselesine gönderme yapıyor. colossus 'un üretim alanına yönelik kararlar alması da bu göndermeyi kuvvetlendiriyor. hani filmde lafı geçmese de anlıyoruz ki eleman bir süre sonra kendi robotlarını yapacak ve insanlarla ilgili aldığı kararları başka insanlara uygulatmak durumunda kalmayacak. öte yandan, colossus'un doktor forbin'i evinde gözetlerkenki hali ve aralarındaki dialoglar baskı mekanizmasının gündelik hayatla ilişkisini yalın bir dille anlatıyor. forbin'in colossus'a martininin nasıl yapıldığını veya insanların mahremiyet ihtiyaçlarını anlattığı sahneler senaryoda bir kopukluk hissi vermeden ele alınmış. bence, hikaye derinliği açısından bakıldığında nispeten göz ardı edilmiş bir film.
