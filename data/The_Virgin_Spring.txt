1960 yılında en iyi yabancı film oscarı'nı almış bu ingmar bergman filminde din öğesi (hristiyanlık, paganizm vs.) kendini iyiden iyiye hissettirmektedir.
yine bergman, yine din, yine sorgu, yine real üzerine çekilmiş klasik bir sinema yapıtı. modern sinemanın neredeyse bütün öğelerini görmemiz pek mümkün. diğer eserlerini bilenler bunu da bilirler diyeceğim ama mulaka izlenmelidir de demiyorum. bu filmde bergman, diğer filmlerinde olduğu gibi inançsızlığını doğa üstücülüğüne çarptırıp seyirciyi bok gibi ortada bırakarak düşüncelere gark ettiriyor. iyi ediyor, iyi yönetiyor.
ormandan degil de bilincaltinda yatan kiskancligindan korkan pagan baş karakterimizin odin'i envoke ederek asik oldugu baba figürünün kizini haydutlara yem etmek istemesi ve ic hesaplasmasi etrafinda dönen, müthis bergman filmlerinden biridir. filmdeki tek insanliktan nasibini almis karakter haydutlarin en kücügü olan cocuktur.
anlatimda basitlik (simplicity baglaminda) dayanarak dev komplike meselelere bir kere daha el atan bergman ustanin en iyilerinden filmidir. victor hugo'nun belirtmis oldugu 'if you go into the heart of the essence , the extraordinary will take care of itself' mottosunun sinemadaki en dev karsiliklarindan birisidir. korku filmi janrasina el atmistir bu film. remake ini yapmistir wes cravendesem inanilir bile. ama saka.
"tarihi" bir film olduğu söylenemese de, tarihsel motiflerle bezenmiş ve bu eksende değerine yükselen bergman filmi. 13. yy'a gelindiğinde orta ve batı avrupada hristiyanlık iyiden iyiye yoğunlaşmıştı, ancak iskandinavya ve rusya gibi kuzey avrupa bölgelerinde hristiyanlık yeni yeni yayılmaktaydı ve bergman'ın filminde ortaya koyduğu gibi aynı aile içerisinde dahi pagan inanışı ve hristiyanlık bir arada bulunabilmekteydi. filmde bu noktada kritik bir yapısallık gözlemlemekteyiz: paganlar tarafından işlenen bir tecavüz-cinayet, öldürülen hristiyan kadın, katilleri öldüren hristiyan baba; bir hristiyana karşı, hayata veda eden iki pagan artı bir masum çocuk... 13. yy isveç'inde hristiyanlığın yayıldığı her halinden belli?
bu filmi senaryosununu bergmanın kendisi yazmamıs oldugundan diger yapıtlarına oranla büyük farklılıklar içermektedir. izleyici olarak diğer bergman yapıtlarına karşı hissettiklerimi tamamen hissedemesem de, büyük yönetmen yine konuşturmuştur ustalığını o ayrı. bergman'ın filmlerinde görülen o karmaşa içerisindeki güzelliği(ifade edemedim) bu filmde nedense bulamamamı bu duruma bağlıyorum. ulla isaksson sanıyorum bergman'ın eline iyi harmanlanabilecek bir film vermiştir. ama bunun yanında bergman'ın diğer filmleri, örneğin yine aynı zamanlarda geçen (14.yy) the seventh seal filmi ustanın yazım tekniğinin doruklarına işaret eder. bu senarist/yönetmen ilişkilerinden pek anlamasam da, anlayabildiğim bir şey bergman'ın senaryoları kendisi yazdığında ortaya çıkanların daha şairane şeyler olduğudur. ancak büyük yönetmenin dehası o kadar ortadadır ki, bu filmi en az beğendiğim bergman filmlerinden saysam da filmin güzelliği gözümde asla gizlenemez niteliktedir. sadece beklentiler, beklentinin gerçeğe dönüşünü engellemetedir. en azından bende böyle olmuştur...
monokrom film kulübü uzun uzun takdim etmiyor. çünkü kimse pek bilinmeyen bu filmi almaya yanaşmayacak entrinin yanında. entriyi de satamam yani boşuna promosyon. şöyle de yüzeysel mesajlar çıkarılabilir bu filmden; kiliselerinizi uzağa kurmayın/hristiyan adetleri de ne biçim öyle/ormanın içine tek başına kız yollanır mı ulan? evet, ormanda ölüm yokmuş eski bir masal. ama avcı olmadan kırmızı başlıklı kız'ın da halini de bir düşün hele. bergman'ın en iyi filmi olmaya uzaktan yakından aday değil; ama bergman-severlerin de kaçırmaması gerekir. son söylediğim çok gazete ağzı oldu, değiştiriyorum; bu filme bakan, du bi sözlükte ne demişler diyen biri için söylüyorum; izleme lan. valla bak; kötü film değil ama hani çok ilgili değilsen falan izleme yani, hiç gerek yok. ha bu tarz filmleri izlerim, öyle sıkılmam, bergman kaçırmam diyosan; sen de benim gibi yanmışsın derim, kolay gelsin hepimize.
ingmar bergman polariteyi ve zitliklari oyle guzel vurgulamistir ki. evin bakire kizinin ata yandan binmesi, evin irzina gecilmis hizmetcisinin yuruyerek gitmesi, ailenin ona tavri vb. ama teknik acisindan bergman pisikoloji bilimini sinemaya cok iyi entegre etmistir, bunun en guzel ornegi izleyicide stres yaratmak istedigi sahnelerde, kamerayi ic ice gecmis dallarin arkasina koyup sahneyi o perspektifden cekmesidir. haydutlarin torenin evine gelmelerinden once, firtina oncesinde gokyuzu ve yeryuzunun bulustugu noktanin islenmesi gibi dogal ogelerin islenis tarzi, cok sairanedir, amma velakin bergman insan pisikolojisi uzerine fazla kart oynamistir, film belli bi noktadan sonra bay getirir, gerci yonetmende bu hissi vermek istemis denilebilir bu konuda, ki oyledirde.
o değil de bu filmde close up çekilmiş bir karga vardır ve bir kargayla göz teması yaşamamı sağlamış tek filmdir jungfrukällan.
her ne kadar bergman'ın kendisi pek sevmese de ben; izlediğim bergman filmleri içerisinde en iyilerden biridir derim. kendi oyuncuları oynar zaten başrollerde, evet japon hikaye anlatıcılığından ilham almış gözüküyor ama tekil sahnelerden gidersek acıyı, intikamı, korkuyu böylesine güzel veren film değil japon sinemasında, dünya sinemasında az bulunur. --- spoiler --- dudakları titreyen baba, kızının kanlı elbisini eline alan annenin ifadesi, tecavüze uğramış genç kızın ağlamaya çalışması ama nefesinin yetmemesi. hatta tek başına ağaç sahnesi var ki tek kelimeyle müthiş. --- spoiler ---
(bkz: per tyrssons dottrar i vange)
izlemeden önce, bergman tarafından yazılmadığını bilmiyordum. seyrederken öyle olduğunu hissettim ama hayvan gibi diyeyim siz anlayın. işte bunu bergman istemiş dediğim tek yeri de, sonlara doğru adamın ağacı alaşağı ettiği sahneydi.
güzel bergman filmlerinden, başka bir deyişle bergman'ın güzel filmlerinden bir tanesi. ingmar bergman, benim için (elbette sadece benim için değil, birçok insan için) bir sinema dahisi. her filminde babasının mesleğinin* etkilerini görebiliyoruz zaten, bu filminde de var. işlediği temayı en sade haliyle göstermesi, karakterlerin içgüdüsel duygularını ve zaaflarını (kıskançlık, öfke, intikam) ustalıkla yansıtması ve oyuncu seçimi elbette hayranlık duymamayı imkansız kılıyor. filme hakim olan duygular kıskançlık ve intikam. bir tarafta ötelenmiş ve "günahkar" bir kadın, diğer tarafta onun kıskandığı; evin "temiz", şımartılmış ve güzel kızı. ikisi birlikte kiliseye mumları teslim etmek üzere gün içinde yola çıkıyorlar, ancak yolda genç kız tecavüze uğruyor ve öldürülüyor. baba, kızına bunu yapanları (aralarında bir de çocuk var, hiçbir suçu olmayan) öldürerek intikam almış oluyor. ortak duygu ise nedamet. baba tanrı'dan af dilerken kızının öldürüldüğü yere bir kilise yaptıracağını haykırıyor: "ellerimle ancak o zaman barışabilirim." cinayet insanın ömrünün sonuna kadar elleriyle arasına giren bir suçtur, filmden hareketle. izleyiniz.
bergman'ın şaryoyu birkez daha tanrı ve insan arasındaki o ince çizgiye kurduğu güçlü filmlerinden biri.
bergman'ın filmini orta avrupa folklöründeki masalların tüm alt metin ve sembolizminden sıyrılmış, gerçekçi bir izdüşümü olarak da izlemek mümkün, pagan-hristiyan çekişmesinde hristiyanlığa yönelik alttan alta övgüler düzen şaşırtıcı bir sinema filmi olarak da. --- spoiler --- ilkin masal... kırmızı başlıklı kız ormana gider ve yolda gönlünü eğlendirdiği için kötü kurdun tuzağına düşer. burada kötü kurdu kırmızı başlıklı kızın başına musallat eden bir de cadı var. elbette masalın sonu kanlı bitiyor. aslında grimm kardeşlerin ve anderson'un bolca sansürleyerek günümüze taşıdıkları masalların asıl ruhuna uygun. kötü kurt, cezasını çeker... kırmızı başlıklı kız kurtulmaz belki ama onun dirilişini zaten gömüldüğü topraktan çıkan pınar simgeler. filmde kurt, tecavüzcü kardeşlere; cadı ise düşmüş pagan genç kadına biçilen rollerde kendilerine yer bulur. filmde masallara uygun şekilde kötü kurt, kendini çok zeki olduğuna inandığı noktada, yanında taşıdığı kurbana ait eşyalar nedeniyle tanınıp yakalanıyor zaten. filmi izlerken, bütün o masalların aslında anlattıkları üzerine düşünmek istedim. ikinci öğe: din! 14. yüzyıl kuzey avrupasında geçen intikam öyküsü, bergman'ın din üzerine doğrudan göndermeleri olan diğer filmleri kadar iyi değil (yedinci mühür, sessizlik ve hatta çığlıklar ve fısıltılar). gerçi bunlar sadece benim izlediklerim içinde. her sene bir film, bazı seneler ise bazan üç film birden çeken bu yönetmenin tutup da tüm sinematografisini değerlendirmeye kalkmam hata olur. bergman, filmde intikam öyküsünü inanç üzerinden kuruyor ve bu inanç üzerine kurulu intikam öyküsünde paganizm yerine hristiyanlığı tercih ediyor. filmin sonunda af dileyen pagan kız, hristiyan baba ve öldürülen gençkızın gömüldüğü yerden fışkıran ve temizlenmeyi, arınmayı simgeleyen pınar ve bu pınarda pagan kızın yüzünü yıkayarak imana gelmesi başka nasıl yorumlanabilir ki? --- spoiler --- film, muhtemelen daha sonra çekilen pek çok intikam öyküsüne de kaynaklık etmiştir; the last house on the left ile wes craven ve de kill bill ile quentin tarantino veya bir düzine dövüş filmi ile uzak doğu sineması şu filmden etkilenmemişse ben de ne olayım!
