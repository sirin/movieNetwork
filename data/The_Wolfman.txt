benicio del toro, antony hopkins ve emily blunt troykasından kurulu bir kadroyla tekrar çekiliyor. makyajar rick baker'a ait olacak. toro'nun role ne kadar uyabileceğini anlamak için şu fotoğrafa dikkat edin: http://www.aintitcool.com/images2007/rb-bdt.jpg . şimdi sıkı durun, benicio'da tek gram makyaj yok o fotoğrafta. boğazladığı kişi rick baker. makyajdan sonraki halini oldukça merak ediyorum.
joe johnston tarafindan cekilecek olan 100 milyon dolar butceli korku filmi.
benicio del toro, anthony hopkins, hugo weaving gibi oyuncularin oldugu 2009 yilinda gosterime girecek film. http://www.imdb.com/title/tt0780653/
türkiye'de 19 şubat 2010'da vizyona girecektir. fragmanı dün itibariyle yayımlanmıştır.
1941 yılında çekilen the wolf man filminin 2010 versiyonu.
ingiltere'de çekilmiş, fragmandan belli.
fragmanı: (bkz: http://www.youtube.com/watch?v=vkn_rbcaaek) gelmişken: (bkz: clash of the titans)
imdb puanı 8.9 olarak giriş yaptı hadi bakalım http://www.imdb.com/title/tt0780653/ edit: an itibari ile 7.3 e düşmüştür
bunda da dolunayda adamımız kurt adama dönüşüyor. gene gümüş kurşunsuz ölmüyorlar. yani hep aynı hep aynı. yalnız bu sefer kurt adama dönüşüm süreci bayağı görkemli olmuş. teknolojinin nimetleri işte. onun dışında güzel bir film değil.
efektler dışında, ki hollywood'un en güçlü yanı, değişik hiçbir şey olmayan sıradan bir film. bir iki kurt adam, bol kan ve klasik bir hikaye görmek istiyorsanız gidebilirsiniz, yoksa diğer seçeneklere bakmak en iyisi.
guzelim anthony hopkins'i harcamislar resmen. sonu basindan tahmin edilen, efektlerle suslenmis bir film olmus. keske daha guclu bir senaryo olsaymis da kurtadam rolune muhtesem yakisan hopkins daha da dokturebilseymis. meh.
benicio del toro ve anthony hopkins gibi muhteşem oyuncuların, emily blunt gibi hoş bir aktristin de rol aldığı 2010 yapımı film. orijinaline sadık kalınarak çekilmiş bir senaryo var karşımızda. yani bildiğimiz ilk filmin aynı. tabi hayli efektle süslenmişi, desatüre edilmişi vs... fragmanlarından güzele benziyor. benicio del toro sin city'de oynadığında bu adamdan iyi kurt adam, vampir falan olur diye düşünmüştüm. harbiden... bu arada emiliy blunt da demet evgar'a benziyormuş. http://www.thewolfmanmovie.com/ adresinden incelenebilir.
etkileyici atmosferiyle, eli yüzü düzgün senaryosuyla, hoş bir kurt adam filmi. manyak beklentilerle gitmemek gerek.
ben başarılı buldum.
bu filmi benden başka trailerı yayınlandığından beri bekleyen hiç bir kimse olmayışını dikkate almalıymışım meğerse. --- spoiler --- yahu arkadaşım yıl olmuş 2010, film makyajı almış başını gitmiş, benicio del toro desen yolda görsen yolunu değiştirirsin sıfatında bir insan. olanaklar şu şekildeyken insan gidip samanpazarından kurt adam maskesi alır da milyon dolarlık yatırıma girişir mi allasen? manyak mısınız siz? 1941 yapımı kurt adam bile hiç canlı olarak kurt adam görmemiş insanları etkileme hususunda kat kat başarılı bir filmken, ne diye tekrar çekiyorsunuz filmi bok mu var? anthony hopkins ile benicio del toro'nun isimlerini arka arkaya söyleyince bile insanın tüyleri ürperiyor, bunun üstüne bilmem kaç milyon dolar para yatırıp sıçıp sıvamak ciddi manada profeşınsy gerektiren bir salaklık olmuş, emeği geçen herkesi canı gönülden tebrik ederim. --- spoiler ---
beklentileri fazla yüksek olmayanların belki güzel zaman geçirebilecekleri bir film ancak; insan oyuncu kadrosunu görünce de beklentilerini yükseltmeden yapamıyor yahu... yine de filmde beni çok etkileyen sahneler vardı ve bunların hepsinde hugo abi* konuşuyor, ben de kendimi v for vendetta izliyor gibi hissediyordum...
--- spoiler --- ne karakterler, ne vahşet sahneleri ne de hikaye oturmuş bence. benicio del toro isimli bir aktörden lawrence isimli bir karakter nasıl yaratılır zaten. emily blunt ve gıdısı da ortaçağa pek uyum sağlayamamışlar. ayrıca bir erkek ve bir kadının yakınlaşma vesilesi olarak taş sektirme pratiği de komik olmuş. ilk filmi izlememiş olsam da babanın kurt adam 1 olduğu baştan belliydi, ayrıca hintli hizmetkar ne akla hizmet tüm gerçeği bilip de 25 yıl hala babanın yanında kalmış, o da bir muamma. aman sakın ısırılan dedektifin kurt adam olduğu bir devam filmi gelmesin der, kurtların hası wolverine'ime selam ederim. --- spoiler ---
insana hiç sürpriz yapmayan, yerinden hoplatmayan, şaşırtmayan kurtadam filmi. ayrıca, karakterlerin yaptığı hareketlerin ardındaki nedenler de hiç irdelenmemiş. ama en azından iki saat boyunca puslu, etkileyici bir eski ingiltere seyretsem yeter* diyorsanız, bu konuda çok başarılı ve görsellik açısından beğenilesi... kurtadamların makyaları için (bkz: vampirlerin yakışıklı kurtadamların tipsiz olması)
oyuncuların aşmışlığından mı kaynaklı bilmiyorum ama klişe konusuna rağmen gayet beğendigim, yer yer üç buçuk atmamı da sağlamış başarılı filmdir. özellikle sonlara doğru temponun yüksekliği çok iyi. --- spoiler --- ama daha filmin başında anthony hopkins'in kurt adam oldugunu tahmin etmeyen yoktur heralde. adamın suratından akıyor yahu resmen. --- spoiler ---
bunu izleyecegime michael jackson'dan thriller izlerdim daha iyi diyerek ozetleyebilecegim film. kahramanimizin cuneyt arkin bakislari cok super ama filme bir katkisi yok.
oyuncu kadrosuna bakıp da yüksek beklentilerle gidilmemesi gereken film. 8,9 puanla girdiği imdb'de, puanının 6,5'e düşmesi de bunu gösteriyor. eğer mutlaka sinemaya gitme modunda iseniz ve gidecek başka film de bulamıyorsanız, vakit geçirmek için gidilir, o ayrı. --- spoiler --- sinema endüstrisindeki çekim tekniğinin falan çok gelişmesini ve bu filmin de buna dayanarak bir şeyler yapmaya çalışmasını anladık da, yine de baba-oğul iki kurt adamın dövüş sahnelerinin sonunda anthony hopkins'in ölümü falan hiç de inandırıcı değildi. gülmemek için kendimi zor tuttum desem yeridir.... --- spoiler ---
korku sinemasının en çok kullandığı simgelerden birisi olsa gerek kurtadam, tabi ilk çekilen filminden günümüze kadarda fazlasıyla evrim geçirdi... fragmanlarının dönmeye başlamasıyla birlikte belki oyuncu kadrosunun iyiliğindendir, bir sempati uyandırmıştı film.bu sempati biraz öncede bahsettiğim sinemadaki kurt adam evriminin sonundan ziyade en başında olmasından kaynaklanıyordu belki de. filmin vizyona girmesiyle birlikte oluşturduğumuz bu öngörülerdede haklılık payını görmüş olduk. (gotik bir atmosfer, klasik bir kurtadam, sapkın doktorlar, çingeneler vs...) senaryoya dahil edilen baba-oğul ve kanımca bu çatışmaya daha sonra katılan polis memuru ise sosyolojik (sömüren-sömürecek olan-daha sonra sömürecek olan) bir okuma penceresi açıyor. (lanet önce aristokrat babadan oğula geçerken; daha sonra burjuva bir memura geçiyor...)
her önemli sahnede "söyleeeeee buldun muuuuuuu aradığın aşkı söyleeee" nin müziği çalmasaydı, bi de benicio'nun o yeni yetme liseli ergen saçı olmasaydı daha çok severdim filmi, "şimdi şöyle olucak, şu ölcek, bu şöyle yapıcak" dedirttiği için de ayrıca kınıyorum, eleştirmek saçma gerçi, bu tarz filmleri seven biri olsam bayılırdım muhtemelen, ama hiç heyecanlanıp coşmadım, sadece oturdum ve izledim, bittikten 1 dakka sonra ise "nerde yemek yesem acaba, evde patatesli yumurta mı yapsam" falan dedim kendi kendime.
oldukça sıradan ve klişe bir senaryoya, oyuncuların biz çok ciddi bir iş yapıyoruz havasında yaklaşmasıyla komedi mi bu diye izleyeceğiniz gereksiz bir film olmuş kendisi.
film için "çok tahmin edilebilirdi, çok klasik bir senaryoydu" gibisinden yorum yapanlara "la allaahınoğlu, 1941 tarihli türünün ilk örneği kurtadam filmlerinden bir tanesinin yeniden uyarlaması, orijinal senaryoya gayet sadık kalınmış, 10 numara bir şey bu!" demeyi uygun gördüğüm çalışma. benicio del toro nefisti, emily blunt gümbür gümbür geldiğinin sinyallerini daha da kuvvetli olarak çaktı bu filmde, dönüşüm sahneleri aşmış, aşkın, aşıktı, memnuniyetle ayrıldık valla salondan. vizyon zamanlaması kötü ama işte n'aparsın, vampirlerin, kurt adamların ve tüm legendary fikşın karakterlerin fink attığı bir dönemde tu kakaya geldi film.
hikaye çok da uzak olmayan bir geçmişte, 1891 yılında geçiyor. günümüze gelene kadar iğrençleşme derecesinde evrim geçiren kurtadam efsanesinin en klasik, en eski, en bildik hallerinden birini izlemek için ideal bir film. senaryo 1941 yılından kalma. ters köşeli, bilmeceli bulmacalı senaryoların geçmişinin fazla gerilere uzanmadığını düşünürsek senaryonun günümüz izleyicilerine fazla durağan gelmesi normal. keşke eski bir senaryoyu tekrar çekmek yerine yenisini yazsalarmış. film çok ağır ilerliyor. hiçbir şaşırtıcı yönü yok. her şey gayet ortada ve belli şekilde dümdüz ilerliyor. yine de; size de artık günümüzdeki kaslarını sergilemek adına sürekli üstsüz gezen, imaj olarak kırkpınar güreşçilerini andıran, istediği an bildiğiniz kurt hayvanına dönüşebilen, arzu nesnesi haline getirilmiş romantik twilight kurtadamlarından tiksinti gelmişse ve klasik kurtadam hikayesi görmek, izlemek istiyorsanız bu filmi gidip görebilirsiniz. film hakkında spoiler olarak söylenebilecek bir şey yok. "kurtadam" denince aklınıza en klasik ne geliyorsa o işte. yalnız filmin iki büyük falsosu vardı kanımca, birincisi kurtadam çok hantal. estetik ve kıvrak parçalama hareketleri, dövüşleri, koşuşları kaçışları falan hiç yok. sallana sallana koşuyor. çok zorda kalırsa goril gibi koşuyor. yumruklarını yere koltuk değneği gibi dayayıp ayaklarını öne atarak yani. neredeyse böyle. komik geldi o yüzden. son derece hantal, yavaş, estetik olmayan bir kurtadam var filmde. bir diğer falso ise kurtadam günümüzdeki iğrenç kurtadamlar gibi olmayıp klasik kurtadam şekline benzetilmiş olsa da bence star wars'taki wookiee'lere daha yakın bir tip olmuş. yüzü, yüzündeki tüyleri, burnu, vücudu falan bildiğiniz chewbacca. chewbacca'nın beyaz gömlek giydiğini düşünün. işte öyle. ayrıca sürekli supernatural ile aralarında bağ kurup kendi kendime keyiflendim, zira 3. sezonu izleyenler bela talbot'u bilirler. bu filmde de elemanın soyadı talbot. ayrıca benicio del toro da acayip şekilde john winchester'a benzemiş bence. ya da ben benzetmek istedim.
büyük beklentiler ile izlenmezse tadından yenmez filmdir. görselliği güzeldir. eskiden izlediğim kurtadam filmlerine götürdü beni. ingiltere nin gri bulutları eşliğinde, döneminde yaşanan... evet daha da yüklenilebilirmiş. müzikleri ve görüntüleriyle aman kurtadam mı diyerek gidip güzel filmmiş ya diyerek salondan ayrılmamı sağlamıştır.
bu aralar birçok filmde yaptığım gibi, fragmanını filan izlemeden gittim bu filmi izlemeye. yani eski bir filmin yeniden uyarlaması olduğunu bile bilmiyordum. sonuçta sevdim ben kendisini, bir dakika bile ilgim dağılmadan keyifle izledim. yalnız sabahtan mide bulantıları eşliğinde bir rahatsızlık geçirdikten sonra iyi oldum sanırım artık diyerek gidip bu film izlenmemeliymiş, zira film boyunca bolca görünen kan ve etrafa saçılmış bilimum organlar o mide bulantısının aynen geri gelmesini sağlıyormuş. --- spoiler --- bir de film bence kurtadam filmi değil, direk gerilim filmi yahu, o lawrence hasta yatakta yatarken kendine görünen gollum kılıklı çocuk yüzünden gece uyuyamadım yeminle. --- spoiler ---
benicio del toro kötü bir seçim olmuş bence film için.. bize o hayvansallığı yaşatacak bir karakter olmalıydı; kurt adam kükremesi için operadan insanları bağırttırmayı akıl etmişler ancak ; başrol oyuncusuna o hissi verdiremedikten sonra başarısız olmaya mahkumlar bence. oysa anthony hopkins bütün film boyunca gözlerinden hissettiriyor seyirciye korkuyu, sinsiliği vs. sonuç olarak başarısız bir film, boşa geçen 2 saat olarak değerlendirebiliriz; teknik makyaj hepsi falsolu ve başarısızdı.
benicio del toro'nun yaralarinin, raki icerek iyilestigi film.
beklentileri karşılamayan film.. anthony hopkins'in büyük fanı olarak uzun zamandır görmeyi istediğim bir filmdi, açıkçası hayalkırıklığına uğradım. cast güzel ama oyunculuklar ön plana çıkamamış. ışıklar çok güzel filmde, ilgi çekici açılar kullanılmış ama yine de çok daha güzel kotarılabilirdi, hak ettiğinden az emek harcanmış gibi filme. hikaye zaten belli, bilineni bir daha işlerken neyi farklı kılabilirim bu kez diye düşünmeli yönetmen ama pek bir farklılık da yok. 10 üzerinden 4 verdim..
gidip çok ama çok eğlendiğim film. bir kurtadam filminden ne beklersen vardı. yani en azından hayatın anlamını bulmayı beklemeyen benim için. en başta söylemem gereken ses kullanımı. tek kelimeyle muhteşem. tabi seyredilen salon ile de alakalı ama insanı moda sokan hatta bazı yerlerde ciddi zıplatan seslerin doğru kullanımı. onun dışında sherlock holmes ile yakın zamanda aşina olduğumuz londra ambiyansına dönmemiz de gayet hoş oldu. kadroya en azından isimler bazında söylenecek bir şey yok. performanslar konusunda ise söylenebilecek tek şey tatmin edici olduğu. çok göze batan bir absürdlük yok. gidin ve eğlenin. bence fazlasıyla izlenmeye değer.
ışık, ses ve görüntülerin çok başarılı kullanıldığı film. izlediğimiz malikane, buz rengi köy tasarımı, sisli londra sokakları çok etkileyiciydi. bunlardan başka kurtadam olayına yeni bir bakış, yorum katmıyor. buna rağmen kurtadam dersine başlamak için iyi bir seçim ve gidip izleyenlerin memnun kalacağı kesin gibi. 8/10 --- spoiler --- kurtadam lawrence'ı londra'da tedavi eden psikiyatr rolünde özdemir erdoğan ı izledik. ayrıca lawrence'ın kurul önünde kurtadama dönüşmesi sinema tarihinde geçecek lezzette ve görkemde. --- spoiler ---
--- spoiler --- gollum'u gösterip bir anlık gülümsetmesi dışında akılda kalıcı bir şey barındırmayan sıkıcı bir film. olmamış. --- spoiler ---
--- spoiler --- * gııırrrccc..... *-bö! +hay allah cezanı kaldırsın emi --- spoiler ---
verilen zamana değebilecek film.ama fazlası değil.ses efektleri ve çekim iyi olmuş.del toro'un oyunculuğu da fena değil.dolunayda wolfmanın ortaya çıktığı zamanlarda çevresindekileri katledişi saw serisini izleyenlere iğrenç gelmeyecektir.senaryo sıradan.fakat recep ivedik gibi filmlerin vizyonda olduğu bir zamanda izlemeye değer.
gollumun aslında bir kurt adam olduğunu gösteren ve iddia eden film. şimdi bu hobit mi insan mı kurt adam da diyola? hayır film arasında vampirli bi filmin de fragmanı döndü sonra titanlar savaş falan gollum da var mı acaba onlarda anlamadım.
--- spoiler --- kurtadam, vampir, zombi filmlerine romantizm koymasınlar. canavar ölüyor, dram oluyor. olmasın. duygusallaşmayalım. az daha kassalar ağlıycaktım kurtadam filminde yaaa..... (iyi canavar- kötü canavar) güzel film ama. hopkins aslanlar gibi. karizma gene. --- spoiler ---
yönetmen joe johnston'ın the wolfman'i, evrim sürecinin en gelişkin canlısı olarak kabul edip de iman ettiğimiz türümüzün -belki de- en derin ruhsal karanlıklarında uyumakta olan 'salt hayvan'ı, tüm görkemli acizliğiyle ve dehşetiyle bize gösterirken, hiç falso vermiyor.. tafsilat için bkz..
benicio del toro'nun sadedce aksiyon ve oyunculuk gerektiren sahnelerde, ya da ne bileyim emily blunt'ı öptüğü sahnede falan oynadığı, kalan sahnelerdeyse yerine cüneyt arkın'ın düblor olarak kullanıldığı filmdir. çarşı iznimi feda ederek o güzelim kadrosuna rağmen gayet de düşük bir beklentiyle gittim. güzel film, fakat mükemmel oyunculuklarına, olağanüstü makyaj, görsel efekt ve gerçekten başarılı sahnelere rağmen beni pek sarmadı. hani, (irkilmemi bile sağlayamasa da) bir korku filmi izlediğimi ziyadesiyle farkettirdi fakat salondan tatmin olmuş bir şekilde çıkmamı sağlayamadı. evet, makyaj başarılı, oyunculuğa söz söyleyenin ağzına diz atarım, kostümler mekanlar vs sanat ve görüntü yönetmenleri gerçekten başarılı çalışmış her yerinden özen akıyor filmin fakat bir konu yok kurgu yok. (hani var var da ilk 5 dakikada anlayabileceğiniz kadar basit bir kurgu) hani klasik bir kurtadam filmi işte dolunay oluyor kurtadam geliyor milletin ebesini sikiyor dolunay gidiyor "allaam ben naptım" oluyor. tamam filme girmeden önce konuyu zaten biliyorsunuz fakat yine de bir atraksiyon bekliyor insan ne bileyim. bunların dışında, benicio del toro'nun filmdeki karakterini cüneyt arkın üzerinden şekillendirdiği yönünde ciddi şüphelerim var. yer yer haddinden fazla kasıntı tripleri olsa da yine yer yer öyle bir oynuyor ki adama laf söylemek için "had" sahibi insanlardan biri olmadığınızı "çötenk" diye yüzünüze vuruyor. antony hopkins bildiğiniz hopkins, saygı duyup yengeye selam söyledikten sonra çekilmeli. emily blunt için ayrı bir pencere açmak istiyorum.oyunculuğunu bayağı bir merak ediyordum, haddinden fazla başarılı bir oyunculuk sergilediğini görerek adeta dumur oldum. kendisi için "holiwuda böyle tatlar lazım" diyerek tanımıma son vermeden önce hugo weawing'in de ellerinden öptüğümü belirterek kahretsin ki yine hayvan gibi oynamış diyor ve burdan tüm 331 k/s tertiplerime selam gönderiyorum $= 73 başka yok
sırf anthony hopkins için izlenebilecek bir film.. ama sinemada değil, sakın. evde izleyin, evde.
iki saatin ve 15 tl bilet parasının hakkını veren, fena olmayan orta halli film. birkaç havada kalan mevzu ve birkaç saçmalık dışında hoşça vakit geçirttiğini söyleyebilirim. bu arada bir çok insan filme klişe diye burun kıvırmakta. klişelere kesin olarak karşı değilimdir, klişeler abartılmamak kaydıyla güzeldir, insanı eglendirir, eglence garantilidir, dolayısıyla bu filmin klişe olmasına asla itirazım olmadı. bir kurtadam filminden çok da şaşırtıcı birşeyler beklememenin lazım gelmesi bilincindeydim giderken zaten. --- spoiler --- kurtadamların kapışma sahnesi oldukça başarılıydı ancak kafa koparmaca gereğinden basit olmuş. yani tamam sen kurtadam olabilirsin ama karşındaki de kurtadam, karpuz patlatmıyorsun kafa koparıyorsun şak diye 1 salisede olmaz sanki o iş. madalyon meselesi havada kaldı, nedir ne değildir ne işe yarar net değil. benzer şekilde çingeneler neden gelmişler ne işe yararlar neden oradalar, o çingene fortuneteller ne ayak, kıza anlamsız öğüt vermeler falan gereksizdi. esasoğlanla esas kızın bir anda yakınlaşmaları saçmaydı. biri ölmüş kardeşinin karısı, öbürü ölmüş kocanın ağabeyi, yani insan biraz çekinir. adam taş sektirirken bir anda arkadan kadının beline dolanmacalar falan, zoraki hızlıca olaya girme kaygısından öte değildi bence. yine kadının kurtadamdan kaçtığı sahnede koşup koşup bir anda şelaleye geldiğinde şak diye gidecek yol kalmadı diye durması, o ana kadar gürül gürül şelaleyi duymaması saçmaydı. yani tamam müziği dayadılar bize ama kızım sen koştuğun yönden gelen gürültüyü duymadın mı hiç? neyse işte birkaç saçmalığa sahip ama seyretmesi eglenceli bir film. puslu, güzel orman sahneleri var. ha bir de en sonda kızın müfettişi de vurması gerekiyordu, vurmadı bak bu da anlamsız bir gizem yaratmaya kasmaca gereksizliği oldu. şimdi okuyunca kötü bir sürü yanı varmış gibi sanki ama beni eğlendirdi, digiturk'te filan denk gelirsem izlerim bir daha. 6/10 --- spoiler --- bir de bonus olarak film boyunca bilgisayar oyunlarında kurtadam konseptinin ne kadar eksik olduğunu ve ne kadar az işlendiğini düşündüm durdum. yapsalar şöyle kurtadam temalı güzel senaryolu bir rpg de oynasak. duydunuz mu lan bioware, bethesda sözüm size. "off through the new day's mist i run out from the new day's mist i have come"
seyrederken sıkıntıdan ölmeyeceğiniz bir film. --- spoiler --- içinde bir de şelalenin orda kurt adam kıza saldırırken aşkın gücüyle kurt adamı iyileştireceğini sanan saf bir kız barındırmaktadır. neyse ki öyle birşey olmadı. --- spoiler ---
benicio del toro'nun filmin ortasında bi yerlere kapıdan giriş sahnesi var, yemin olsun eser yenenler girdi sandım kapıdan.
benicio del toro'ya ve antony hopkins'e rağmen insanın sıkıcı film yapabileceğinin kanıtlanması amacıyla çekilmiş deneysel bir film diye düşünüyorum. hikaye çok basit, aksiyon diye birşey yok zaten. aksiyon olsun diye 2. ve hatta 3., 4. sınıf korku filmlerinde yüksek ve ani ses efektleriyle beliren yaratık konseptini insanı bayıltana kadar sıkmak amacıyla kullanmışlar. --- spoiler --- hayır sanki çok güzel birşey yapmışlar da tadı damağımızda kalmış gibi göstere göstere 2. sinin çekileceği sinyalleri filmin sonunda verilmektedir. halbuki birine zor dayandım! --- spoiler ---
oyuncuların pek ruhsuz bir havada sanki isteksiz bir tavır içerisinde oyunculuk yaptıkları oldukça durağan ve sıkıcı bir film. herhalde benicio de toro ve anthony hopkins'in en kötü oyuculuk çıkardıkları tek film. aralarında sadece emily blunt iyiydi ve güzelliğine baktırıyordu. bunun dışında seyredilmese de çok birşey kaybedilmeyecek bir film olmuş.
acaip boktan bi filmdi maalesef. sinematografiye diceğim bişi yok. 1800ler ingiltere'si herzaman sahneye güzel yansır zaten,. eh oyunculuklar fena değildi ama senaryo çok kötüydü yaw. hem yavan bi senaryoydu hem de manasızlıklar vardı bi sürü. fikrimi soracak olursanız izlemeyin zaman kaybı derim onun yerine gidin wolfu izliyin ya da ne bilim teen wolf'u felan izleyin :)) bi tanecik trivia veriim yatiim bare peh. * filmde hugo weaving'in canlandırdığı karakter inspector fred abberline gerçekten de jack the ripper davasını araştıran dedektiftir. kendisine johnny depp'in from hell'inde de rastlayabilirsiniz.
çok iyi prodüksiyon, çok iyi para harcanmış hiçbir şeyden kaçınılmamış. dönem tarzı, kostümleri, mimarisi falan da çok iyi oluşturulmuş. ama kötü film olmuş, tırt film olmuş. --- spoiler --- filmin ilk yarısı del toro'nun wolfman olmasını ,antony hopkins'in mum yakıp söndürme sevdasını falan izledik. ikinici yarı ise birkaç kaç, kovala, yarala sahneleri içimizi iyice baydı. hopkins'in oynamayı çok sevdiği ateşle tutuştuğunu görmek içimi rahatlattı en azından. --- spoiler --- benicio del toro filmleri arasında sanırım en zayıf halka bu film olmuş. zaman kaybı.
çok yorgunken izlenmemesi gerekir, lakin ilk yarım saatinden sonra direk uykuya yenik düştüm. gerilim merilim ama o puslu karanlık hava, film izlerken değişik hareketler yapan insanlara gıcık olmamı hiçe sayarak uyuttu beni. hopkins adeta bir efsane, gözlüklerine bittim dostum!
benicio del toro'nun güzelim saçlarını kestiren bir ekibe diyecek söz bulamıyorum. filmin beklediğimiz kadar başarılı olmamasının sebepleri arasında hikayenin oldu bittiye getirilmesi, dönüşüm sürecinde lawrance talbot karakterine atfedilmiş salakça hareketler, ve gerçek hikayeye sıkı sıkıya bağlı kalınması sayılabilir. benicio del toro'nun boğum boğummuş elleri bu arada pek şeker, sol omzundan ısırılmasına rağmen, sağ omzunu kontrol ederken gördüm. demiştim ama çok güçlü kanıtlarla çıktılar karşıma, ayna yanıltmış beni meğer, herşey kuralına uygun, hatasızmış.
pek güzel olmamış film. aslında kurtadam filmi çekmek için gerekli formül gayet başarılı. karanlık mekanlar, dehşetli kanlı olaylar, korkan insanlar falan.. lakin formülün uygulaması beklentileri karşılayamayacak kadar sığ kalmış. del toro, hopkins ve blunt oyunculuk adına beklentileri karşılıyor buna sanırım herkes katılır. ancak konu o kadar sığ işlenmiş ki insan sıkılıyor. örneğin kurtadam efsanesinin kökeni ufak bir iki sahneyle ya da diyalogla güzelce anlatılıp seyirciye, yaşanacak dehşete hazırlanma fırsatı verilebilirdi ya da likantropi denilen şeyin ne olduğu anlatılabilirdi. kurtadamın kana susamışlığı yerine lanetliliğin getirdiği yalnızlık daha sağlam işlenebilirdi falan filan. velhasıl olamamış bu film. en azından makyaj ve görsel efektler underworld tarzı daha gerçekçi olsaydı hiç olmazsa görsel bir zevk verirdi. o da olamamış. e ne kaldı o zaman. pek bir şey kalmıyor açıkçası. oyunculuk açısından sağlam ancak diğer açılardan sallanan bir film olmuş. belki sinemada seyredilse bir kaç yerde sıçratabilir. başka bir özelliği yok. e hadi selametle o zaman. ayrıca (bkz: likantropi)
25 yaşıma gediğimden dolayı herhalde,birde şu yaşıma kadar izledigim onlarca filmi de göz önüne alınca ,çekilen yeni filmlerden çok şey beklemeye başlıyorum herhalde,özellikle de remake filmlerden.ama hala vasat,türüne yeni bişey katamayan bu tür filmleri izledigimde hayal kırıklıgı yaşıyor insan. ps.. yalnız antony hopkinsin o ingiliz asaleti fevkalade uheuhe,özellikle merdivende geliniyle(bkz: yalarım) karşılaştığındaki tripleri neydi öyle ya,hehe öldüm ya,nihilist puşt..
filmi sonunda seyredebildim. bu tip filmlerden beklentim her zaman aynıdır. hemen hemen hiç kimse bir kurtadam/vampir filmi izlerken, sanatsal özelliklere dikkat etmez. ben de kafamı dağıtayım diye izledim. baş yapıt da beklemiyordum. ama... ne temposu doyurabildi, ne sağlam oyuncu kadrosunun kendisini gösterebildiği bir kare vardı, ne de hikaye aldı götürdü. nerden tutsam elimde kaldı, içim dışım klişe oldu ve filmi izlerken sıkıntıdan baygınlık geçirdim. bu güzel kadroya bu film gitmedi. her biri belki de en kötü oyunculuk performansını bu filmde sergiledi ya da sergileyemedi. sonuç olarak, keşke hikayeyi elden geçirselerdi. zaman akiyor, 10 sene önce özgün olan bir şey, şu an klişe olabiliyor. filmin özeti de bu.
filmin başında, mezartaşımsı şeyde yazan sözler, iced earth - wolf parçasının nakaratında geçmektedir. (bkz: #1028954)
dandik ötesi aksiyon sahneleri bulunan film. kafalar kopuyor, kollar uçuyor, pençe desen dünyayı kurtaran adamın peluşunda da benzer kullanımı vardı. yazık etmişler güzelim oyuncu kadrosuna.
isimlere aldanmayın, berbat bir film.
idare eder bir film. bulmuşsunuz taş gibi benicio del toro'yu, ilik gibi emily blunt'u, dağ gibi anthony hopkins'i; daha ötüyorsunuz. zaten film aslına sadık bir re-make, daha ne yapsaydı adamlar. kabul biraz sıkıyor ama yine de izledikten sonra kusası gelmiyor inasnın!
genel anlamda beğendiğim bi film..konunun sıradanlığı ve nereye gideceğinin bilindikliği,kurtadam formunun nası başlayacağı,nereden geleceği,konu oturduktan sonra seyirciyi sıkmadan ilerleyişin sağlanamayacağı detayları filme deli gibi balta vurmuş..onun dışında görsel efektleri,müfettiş-kurtadam lı kovalamaca sahneleri,benicio nun muhteşem oyunculuğu,film bitene kadar kimdi bu diyerek dövündüğüm emily blunt ın saf ama biraz burnu kalkık güzelliği,anthony babanın göz ardı edilemez donukluğu ve klası filmi benim gözümde artıya geçirmiş detaylar oldu..ancak süresinin -119 dk- bende baı kuşkular yarattığını da söylemeliyim..konu normale oturduktan sonra -ki buda ilk 40dk dan sonrası demek oluyo- sıkılmaya başlamak sanırım kaçınılmaz..biraz daha akıcı veya gereksiz sahneleri keserek kısaltsalar daha iyi olurmuş gibi geldi bana..gene de her nekadar ortalarında sıkılmaya başlasanız da sonuyla gerçekten doyuran bi film oluğunu yadsıyamam..
bir universal monsters filmi olarak izlenirse başarı bile kabul edilebilir. klişe diye de nitelendirilebilir ama klişe olmasaydı canavar filmi olmazdı zaten. hatta bir adım daha ileri giderek son yıllardaki en başarılı klasik korku filmi bile denebilir.
filmin oyuncularına şöyle bi göz gezdirdim de; başroller dışında dikkatimi çeken iskoç clive russell oldu. daha önce the 13th warrior filminde savaşçılardan birini canlandırmıştı kendisi. oynadğı filmlere renk katan bir unsur olduğundan dolayı bu film için de artı bir özellik olacaktır gözümde.
askerlik süresi boyunca seyrettiğim filmler arasında -clash of the titans ile birlikte- yarısında çıkıp gidilesilikte en üst sıraları oynamayı başarmış kolpalar kolpası film. geceleri hazır kıt'a geçmiş bir haftanın akabinde çıktığım çarşıda seyrettiğim bu filmin önemli kısmında uyuduğumu belirtmek isterim -ki, çarşı izni denilen olayın farkında olan kişiler, (hele ki sinema ortamında cillop gibi, yüzüne bakmaya doyamayacağın dişi bünyeler varken) her ne surette olursa olsun bu süreçte uyumanın-uyuyabilmenin absürtlüğünün, aykırılığının ve kıymetbilmezliğinin farkındadırlar; belirtmek isterim. o derece baymıştı; siz düşünün, ölçekleyin artık...
aşure gibi bir filmdir. oyuncu var ( benicio del toro, antony hopkins, hugo weaving ), nispeten yeni bir unsur var ( çingene kabilesi ), makyaj felan var ( gurt adam maskesi ), gurt adam var ( hem de iki tane ), silah var, kurşun var ( gümüşünden ), sele var, sepet var ( filmde çingene olunca tabi ) amma velakin hangi tip kaynak makinesi kullanılmış ise bir türlü birleştirilememiş bu parçalar. hayatım boyunca siyah beyazından renklisine, kurt adam, vampir, vampir-kurt adam filmlerinin peşinde koştum. izledim, izlettirdim. fakat bu film kadar malzemeyi araya dereye veren bir yapım görmemiştim. del toro amca sen çikolata reklamlarında oynamaya devam et, hugo baba sen matrixteki ajan elbisesini tekrar giy ve sen hopkins dede kuzuların sessizliği filmini tekrar dvd'ye koyup izle...
83. oscar ödül töreni'nde en iyi makyaj oscar'ını kazanmıştır.
(bkz: zevksiz sikiş mamulü)
az önce hdd nin buz gibi derinliklerinden kopup gelmesi üzerine izlediğim facia film. bence b. del toro abimize chewbacca figürasyon kısmında bi el atıvermiş, bi sahnede yanından han solo çıkacak sandım. bu kadar iyi oyuncuyla böylesi sikko bi film nasıl yapılır sorusunun yanıtı film.
gözalıcı oyuncularının yanında öyküsü klişe/vasat kalmış, ama o dönemin ingiltere ve londra'sının puslu atmosferini çok çok iyi yansıtmış olan film. --- spoiler --- benicio del toro lawrence karakterinin geçmişte yaşadığı ve ruhunda izlerini taşıdığı sırların ağırlığını mimikleriyle çok iyi ifade etmiş, anthony hopkins "yaşlı kurt" rolüne tam uymuş o sâkin ama soğuk ve hesaplı tavırlarıyla, hugo weaving ise özellikle son karelerde yüzündeki o dehşet ve endişe dolu ifadeyle muhteşem. filmde iki "canavar"ın karşı karşıya geldiği kareler dehşet. danny elfman imzalı müzikler ise öykünün fonuna yakışmış. "geçmiş, korkulardan oluşan bir ormandır." --- spoiler ---
filmin sanat yönetimi müthiş. atmosfer, müzik, mimari yapılar bütünüyle uygun. ayrıca görüntünün hafif bulanık ve parlar gibi olması eski dönem filmlerine de benzerlik göstermiş. film sinemada izlenecek bir film. hem ses hem görüntü olarak daha çok zevk verebileceğini düşünüyorum. emily blunt'ın dönem filmlerindeki oyunculuğu bir üst seviyeye ulaşıyor. dönem filmlerinde bu kadar başarılı olabilmesi güzel -diğer bir oynadığı dönem filmi the young victoria-.
