danimarka'nın kuzey bölgesinde, danimarkalı erkeklerle evli 575 taylandlı kadın yaşıyor. 15 yıl önce bu kadınların neredeyse hiç biri yoktu. fakat yolu ilk önce, tayland'ın seks işçiliği kenti pattaya'dan geçen sommai oralardaydı. adrese teslim aşk, 3 aylık turist vizesiyle, tayland'dan danimarkaya turist giden tai kadınlarının bu süre içerisinde evlenecek koca bulma hikayelerini anlatıyor. sommai, pattaya'da seks işçiliği yaparken, oraya seks turizmi için gelen frank'le tanışıyor sonra birbirlerine aşık oluyorlar. ardından frank, danimarka'ya döndükten sonra yanına sommai'yi de alıyor. sommai için, pattaya'dan danimarka'ya gelmek hiç kuşkusuz cennet'e bilet almak gibi oluyor. ardından geride kalan tanıdıklarını kurtarabilmek için çalışmalara başlıyor. sommai'nin çağrısıyla, danimarka'ya gelen kae'nin hikayesi de bu eksende devam ediyor. kae, danimarkaya adımını atar atmaz, sommai gazeteye "evlenecek ciddi, arabası evi ve işi olan" eş aranıyor ilanı veriyor. ardından ilana danimarkalı bir erkekten yanıt geliyor. love on delivery'de, danimarka'nın kuzeyinde bir balıkçı köyünde yaşayan yalnız ve mutsuz erkeklerle, tayland'lı umutsuz kadınlar arasında yaşanan evlilik hikayerini konu alınıyor. tayland'da kalanlar mutsuz; danimarka'ya göç edenler de muratlarına ermiş gibi görünüyor; fakat ihtiyaçlardan dolayı bir araya gelmiş ve evliliği birbirne benzeyen süreçlerden geçen çiftlerin hayatlarındaki burukluk gözden kaçmıyor. küreselleşmenin, yoksulluğun, fuhuşun, ve güvensizliğin ortasında, "güvene, sevgiye ve dürüstlüğe" duyulan ortak ihtiyaçlarımızı anlatıyor bir yönüyle. çok şahane bir belgesel. belgeselin yönetmenliğini janus metz yapmış. film aynı konunun paralel olarak işlendiği iki bölümden oluşuyor, diğeri için: (bkz: ticket to paradise)
