italya'da sürgün yaşayan ve kendisi gibi sürgün olan eski bir rus müzisyenin intiharını araştıran bir rus şair ile seneler evvel (yanlış hatırlamıyorsam) evini yakmış ve ailesinden ayrılmış bir meczup arasındaki ilişkiyi anlatan bir tarkovski filmi. vatan özlemiyle yanıp tutuşan şair konuk olduğu toplumdaki yabancı konumuyla onların modern yaşamına dışarıdan bir gözle bakar, yaşamlarının maneviyattan uzak anlamsızlığı içini kemirir, kendisine meyil eden fingirdek tercümanının dünyevi dertlerine tepeden bakar ve meczupun modern yaşama karşı koyduğu tavırdaki fedakarlığa gıpta eder. meczup finale doğru şehir meydanında kendisini yakar, topluma mesaj vermek için (mesaj kaygılı bir meczuptur kendisi). şair karakteri bir yandan konformist yaşam biçimine tepki ile bakarken, öte yandan meczupun gösterdiği cesareti gösterememenin vicdan azabıyla kavrulur, ve bitmedi, diğer yandan da durmadan sıla özlemiyle rusyadaki evi ve ailesiyle ilgili rüyalar, hayaller kurarak "amına koyim nerden düştük bu memlekete" diye dövünür durur. dostoyevski, tolstoy okuyarak büyümüş tarkovski kimi zaman didaktikleşen diyaloglarla anlatır meramını. inanılmaz yavaş tempolu bir filmdir. ama yavaşta olsa bir tempo vardır ortada, temposuzluğundan yavaş bir film değildir yani, karıştırılmasın. zira bence tarkovski'nin izleyenini en çok büyüleyen, alıp götüren filmidir ayna'dan sonra. öyle böyle değil, resmen tablo gibi görüntülerden oluşur film. özellikle şairin rusyadaki evini düşündüğü sahnelerde öyle çekimler vardır ki nefesi kesilir insanın. bütün tarkovski temaları, meseleleri bir filmde toplanmış, üstüne filmi çektiği dönemde kendisinin de rusya dışında sürgünde olmasından dolayı kaynaklanan kişisel bir karanlık atmosfer eklenmiştir. tonino guerra etkisi belli belirsiz sezilmekte, kimi kör gözüm parmağına diyaloglar yüzünden film izleyeni ayna kadar etkileyememektedir, ama klasik kıvamında bir film olduğu tartışılmazdır. ayriyetten (bkz: nostalgia)
andrei tarkovsky'nin en zorlu filmlerinden biridir. 12dk'lık mumlar sahnesi bu filmdedir...
adamın elindeki mumla havuzu geçtigi sahne klasik olmus film
otobiyografik yonler barindiran film.. --- spoiler --- yanlis hatirlamiyorsam tarkovski de sscb ile sorunlar yasamis, kendisi sscb'den ayrilmasina ragmen karisini ve cocuklarini sscb'de birakmak zorunda kalmistir.. sair gibi.. --- spoiler ---
tarkovsky'nin, belki de en az müzik kullandığı filmidir. --- spoiler --- 1 + 1 = 1 --- spoiler ---
"bir damla ve bir damla daha iki damla etmez. daha buyuk bir damla eder." yukaridaki repligin ve deli adamin evinin duvarinda yazan "1 + 1 = 1" yazisinin tasavvuftaki vahdet anlayisina gonderme yaptigi soylenir. tarkovsky demek ister ki, tanri ile her birimiz arasinda bir bag vardir, hepimiz aslinda cok buyuk bir butunun -ki bu tanri, yani "1" oluyor- parcalariyizdir.
tezer özlü'nün en sevdiği film.
sadece tarkovsky'nin değil batı sinemasının en zorlu filmlerindendir, dostoyevski'nin metafizik romanlarına gösterilen ilgi ve özenin bir benzerini talep eder. yer yer film bir romanın bile sınırlarını zorlar, felsefenin ve şiirin kıyılarına uzanır. edebiyat ve film ilişkisinin başka hiçbir yönetmende olmadığı kadar tarkovsky'de iç içe geçtiğini düşündürttü nostalghia. romanın anlatı-cı, zaman geçişleri ve betimleme tekniklerini yansıtış şekli çoğu durumda filmin bir sanat olarak biçim ve içeriğiyle yakalanabilir değildir. roman açısından dilin temel olduğu bir sonsuzluk alanında biçimsel yasalar bütünü, iç konuşmalar, hayaller ve bir filmde karşılaşıldığında hayli sıradışı görünecek sıçramalar ve dışa çıkışlar vardır. bir romanın edebiyatın en yetkin biçimi olarak film sanatına göre daha önsel olduğunu düşünürüm, kuşkusuz bir edebiyatın filme ihtiyacı yoktur ama her filmin iyi ya da kötü bir edebiyata ihtiyacı vardır. elbette filmin bir sanat olarak romanın biçimini teknik yönlerden aştığı noktaların varlığından söz edilebilir, iki farklı sanattan bahsettiğimizi özellikle hatırladığımızda. tarkovsky'nin biçim olarak sinemayı bir romanın biçimine ve yer yer şiir ile felsefenin içeriğine fazlasıyla yaklaştırdığını düşünüyorum. nostalghia'da konu edilen üç geçmişin birbirine geçişli olduğunu gördüğümüzde anlatı-cı geçişlerinin tarkovsky'nin estetik görüntüleri, su, kaplıca, sis, tarihi bina, mum alevi, göletler, çamur vs. birleştiğinde kendimizi bir roman okurken bulduğumuzu söyleyebiliriz. nostaghia da bir dostoyevski romanı gibi özen, dikkat ve algı yoğunlaşması ister. bu filmi zorlu filmlerden yapan şey tam da budur. konusuna biraz gelirsek, uzak geçmiş, yakın geçmiş ve şimdiki geçmişi temsilen üç karakter vardır. povel sosnovsky (1700'lerden az bilinen bir müzisyen) sadece metin üzerinden varolur, görünmez. yakın geçmişi yerel bir mistik-inançlı olan domenico temsil eder. domenico 7 yıl boyunca ailesini dünyanın sonu gelecek diye eve kapatmış ve yerliler tarafından deli olarak görülen tuhaf birisidir. ailesi onu terk ettikten sonra ev giderek bir harabeye, suların biriktiği bir yere dönüşmüştür ve o sürekli geçmişte yaşamaktadır, aklında ise yalnızca kurtarma ve kurtarılma vardır. filmin etkileyici temalarından birisi de kuşkusuz yanan bir mumla sıcak suyun içinden geçerek kurtulmaktır. domenico'nun akılda kalan bir diğer sözü ise: bir damla bir damla daha iki damla etmez, büyük bir damla eder. şimdiki geçmişi temsil eden andrei gortchakoff ise italyan mimarisinin tarihi hakkında uzmandır ve sanat eserlerini yerinde görmek ve sosnovsky'nin hayatından izler bulmak adına italya'ya gider fakat sanat eserleriyle, muhteşem doğa ve su ile ilişkisinde onu dışarda tutan bir duvarla, bir sınırla karşılaşır. sanat eserlerinin o kültürün deneyimine sahip olunmadan tam olarak anlaşılamayacağını, hissedilemeyeceğini kavrar. eserlerin olağanüstülüğünün farkındadır ama rusya'dan gelmiştir ve bir şeylere yabancıdır, bu yabancılık içini acıtır ve rusya'ya dönme isteğini kabartır. çünkü gerçeğin içinde bir şeyler, sanat eserinin olağanüstü güzelliğine rağmen zihninin ve ruhunun dışında öylece kalmaktadır. öte yandan sahip olduğu aile özlemi ve film boyunca bize eşlik eden ailesinin yer aldığı düşlerden, o yokuştan, evin bulunduğu mekanın sisinden ve nehirden etkileniriz. köpek ve çocuklar ile eş sık sık düşlerdedir. yine de her ne kadar kültürün dışında kalmış hissetse de bir başka büyük endişesi italya'da kazandığı deneyimle rusya'ya başka birisi olarak dönmüş olacağı ve özlediği şeylerin yalnızca şu anki dışındalık duygusundan kaynaklandığı düşüncesidir. yaşadığı şeyi ailesiyle paylaşamayacaktır çünkü yaşadığı şey düşünceleştirilemeyen, tam da onun dediği gibi ancak dile getirilemeyen olduğunda muhteşemdir. buna bir yabancılık eşlik etse bile, bu acı deneyimin muhteşemliği tarafından örtülmektedir. o acı ve muhteşemliğin varlığı olmaksızın, eserleri bizzat deneyimlemeksizin ailesinin yaşadıklarını anlaması mümkün olmayacaktır. başka bir ilginçlik de zaman geçişleri ve geçmişleri sahiplenmeler bağlamında andrei ile domenico arasında kurulan bağdır. andrei neredeyse onu ve sorununu sahiplenmiş, onun geçmişine dair görüler oluşturmuştur. inancını anlamaya çalışmaktadır: neden ailesine yedi yıl boyunca bir trajedi yaşatmıştır, bu soruyu sorar durur. inanç nasıl bir şeydir? yine de andrei'nin gözünde domenico bir asildir, deli olarak hakikate çok daha yakındır ve insanların anlamayı reddettiği gerçektir. domenico'un aziz catherina için söylediği şu söz de unutulmayanlar arasındadır: "sen osun, olmayan; ama ben oyum, olan." elbette eugenia ile olan ilişkisinden de bahsetmeli. eugenia andrei'ye aşıktır, eugenia italya'da ona eşlik eden çevirmendir. eugenia'nın gözünde sıkıcı, korkak bir entelektüel olan andrei ile film boyunca aralarında devam eden olmayan-ilişki, çelişkinin ve uyumsuzluğun resmi gibidir. en sonunda eugenia andrei'ye öfke kusarken şunları söyler: "on gün sürekli uyuyup seni silip atmak isterdim. belki de silecek bir şey yoktur. sen zaten varolmadığın için." filmle ilgili olarak tarkovsky verdiği röportajda nostalgia sözcüğünün eksik bir çeviri olduğunu ifade ederek şunları söylüyor: "the title of the film, for which the word "nostalgia" is only a very insufficient translation, indicates a pining for what is far from us, for worlds that cannot be united. but it is also indicative of a longing for an inner home, some inner sense of belonging." mealen: nostalji yetersiz bir çeviridir çünkü sadece dış dünyaya, birleştirilemez olana ait bir özlem değil, aynı zamanda ait olan/olunan bir iç dünyaya dair özlemdir sözkonusu edilen.
müthiş bir açılış sahnesi ve müziğine sahip olan benzersiz bir film.
tarkovsky filmlerindeki o meşhur "en derindeki istek" mevzunun bu filmde de arzı endam ettiği film olmuştur. bahsini ettiği gibi bu filminde de klasik anlamdaki lineer hikayeci bir senaryo yoktur. stalker ve solaris'te kısmen belli bir hikaye bulunmasına karşın nostalghia'da hikaye unsuru son derece güdüktür. manzaralar, resimsel görüntüler, enteresan kompozisyonlar.. bu filmde stalker seviyesinde gibi. diyaloglar ise tarkovski'den beklendiği ölçüde yeterli değil. tarkovski gündeme geldiğinde kendimizi, yaşamımızı hiç değilse basitçe de olsa gözden geçirme zarureti hasıl olurdu ve fakat bu filmde bu husus yeterince -diyelim- gündeme gelmedi. delinin meydanda kendini yakmasından önceki o demeci ve oralarda toplanmış ya da tesadüfen bulunmuş insanların inatçı aldırmazlığı hatırda kalan önemli ayrıntılardı.
açılış ve kapanış sahnesindeki rus halk şarkısı için (bkz: kumushki)
otobiyografik yonu nedeniyle, tarkovsky'nin izledikten sonra hislerini "hasta bir adamin kendi rontgenine bakmasi gibi." diye tarif ettigi film.
andrei tarkovsky bu filmin çekimlerine başlamadan 2 ay kadar önce başrol oyuncusu oleg yankovsky'i sovyetler'den italya'ya çağırır ve karşılamaya rusça bilmeyen birini gönderir, karşılamaya gelen eleman oyuncuyu kalacağı yere bırakır ve 2 ay boyunca birkaç kere bir ihtiyacı var mı diye sormaya gelir.oleg yankovsky sürekli tarkovsky'i sorar ama cevap alamaz.oleg artık delirmek üzereyken tarkovsky ortaya çıkar ve filmi çekmeye hazırız der.tabi oyuncu bu duruma çok sinirlenir ve tarkovsky'e neden böyle davrandığını sorar.tarkovsky filmin konusunun gurbette yaşayan birinin hikayesi olduğunu ve niyetinin bu psikolojiyi öğrenmesini sağlamak olduğunu anlatır.
daktiloya çekilmiş şiirler'den: introduction- olmak kış konuklarından bu yeryüzünün ve beklemek... güzün utancımızı örttüğümüz yapraklarımızı düşürdük karşılıklı, kış çırılçıplak geçti -örtünülmesi gerek bir dahaki güze kadar- geri dönmüyor yapraklar yerine, kapanmıyor yaralar, açık her şey bu üzüntü bedeninde, yeniden varolduğunu mu sanmalıyız yaprakların? bir ansıma penceresi asla diye yanıtlar; arzusu kış çıplaklığıdır, uzkaşmacı örtünme değil, yalın bir şimdilenmesidir üşümenin. utanç sıcaklığı değil hiçbir zaman. allegro- kendinden başka her neni geri iten ve titreten öz: oluş doğrusu, çemberin içkinliği... saydam yankılanışlarda sunar düşündürücü sevincin ateşini. ak bedeni kuştüyünün yeniden ve yine her konmayışı toprağa, uçucu teması onun suyla, geri dönüşü bir gökkuşağına. karanlık ruhu özlemin, ışıltı yüklendikçe o densiz din bölgesine, ay dansı acının yayılır geçmişten sonsuza doğru... incecik uluyarak ince çağrısı yaralı köpeğin, kıpırtısız göl ve çevresi ve dönen [teker] mandala gözle gök arasında. sular sular sular. kızıl, mor, kahverengi, yeşil, mavi, kalın ağır sular... biriktirilen artmayan bir akış... nurdan çehresi yağmurun, kasnağın tepinişi kendi bağnaz çevriminde; çekilişi bir o yandan bu öbür yana yalnızlık [i]srarıyla. una.. una.. una é una çığlığıyla o olanın o olmayanı yadsımasından dağılan yaş bağışıyla... sürdürülen can evi yıkımı, sis, buhur ve ıslaklık yemini. bu bir içim su tığıyla, işlediği dantellerle sonlunun çukurunu sonsuzla dolduran kayra yükü. coşku külü, ben yangınından sonra doymuş inancın kanıtı. nilgün marmara - mart '84
bu filmde "dilegetirilmeyen duygular unutulmazdır" gibi çok saçma bir cümle geçmektedir. iyi düşünmeden yapılan genellemeler çürütülmeye mahkumdur, diyerek karşılık veriyorum.
yıldızı yeni yeni parlayan ve daha da parlayacak olan müzik grubu. türü için post apocalyptic gypsy punk/glitch diyorlar, ben onların yalancısıyım, gerçi ben de olsam başka bir şey diyemezdim herhalde. yoksa der miydim? neyse, hepsi de uyar bence. iki kişiden oluşuyor görünüyor: ciscandra nostalghia ve roy gnan. nereli oldukları hakkında henüz bir bilgim yok. kadın vokal gruba kendi soyadını vermiş, gerçek soyadı ise elbet. farklı, saf ve insanı şarkının duygusuna çeken bir sesi var. ilk albümleri i am robot hear me glitch ekim 2010'da çıkmış. biz hala duymamışız, bence çok ayıp. dinleyin. burada fazlası var: http://www.nostalghiamusic.com/ bence ileride bu gruptan çok konuşulacak.
bedenin bedene sığmadığı ve tarkovsky'nin söylediğine göre en sevdiği filmdir nostalghia. izlenilmesi gereken bir başyapıt. http://vimeo.com/18386728
domenico'nun tiradı etkileyiciliğe sahiptir bu filmde. erland josephson, tarkovsky'nin offret'inden önce nostalghia'da resmen döktürmüştür. http://www.sinemazingo.com/nostalghia-1983
bir film düşünün ki tüm sahnelerini fotoğraflasalar gelmiş geçmiş en başarılı fotoğraf sergisi olur. http://www.kalemsuare.com/…/08/nostalghia-1983.html
totem yapmak olayını fazla ciddiye almış olan domenico, elinde bir mumla st catherina kaplıcasının havuzunu boydan boya geçmezse dünyanın sonunun geleceğine inanıyordur ve ortaya dünyanın izlemesi en zor filmlerinden biri çıkar. hayatımda bu kadar zor geçen başka bir iki saat hatırlayamıyorum. ayrıca cannes film festivali'nde bu filme altın palmiye verilecekken, ruslar gene bir dolaplar çevirip (bkz: #28682698) onun yerine yeni uydurulan grand prix de création ödülünü verdirtmişler tarkovski'ye. sovyetler'e bir daha hiç dönmeme kararını almasında bunun çok etkisi olmuştur.
filmde şu videodan görebileceğiniz, benim pek sevdiğim bir sahne var. gorchakov'un karısı maria, çocukları vesaire, kesintisiz tek bir çekimde farklı yerlerde gözüküyor (42. saniyeden itibaren. malesef mavi ve morrissey ile beastie boys eşliğinde. başka türlü bulamadım internette ama filmi izlediyseniz hangi sahneden bahsettiğimi anlamanıza yetecektir) ben artık kafamda neler kurduysam, bunun nasıl çekildiğini çok merak etmiştim. sadece oyuncuları kameranın arkasından dolandırıp koşturtuyormuş meğersem. onun için de 11. dakikadan itibaren buraya bakabilirsiniz.
filmin girişinde ve sonunda çalan duygusal şarkı şudur. http://www.youtube.com/watch?v=zh4vkgtnk0e filme gelince içerik olarak yazılması gerekenler yazılmış zaten. ben biraz teknik gözle izledim ve en fazla dikkatimi çeken kameranın pan, tilt ve ileri-geri kaydırma hareketleri oldu. tarkovsky'nin bütün filmlerini izlemiş biri olarak içinde en az cut en fazla pan ve tilt barındıran tarkovsky filmi olduğunu söyleyebilirim. filmin final sahnesinden bahsetmemek olmaz tabi. ama şu da var öyle bir sahnedir ki bahsedilemez, anlatılamaz. o yüzden izlemenizi öneririm. http://www.youtube.com/watch?v=zh4vkgtnk0e
tarkovsky'nin en iyi filmidir. kendime en yakın hissettiğim film nostalghia olduğu içinde böyle düşünüyor olabilirim. bilmiyorum
domenico'nun meydandaki haykırış sahnesi muazzamdır. köpekten ve bir deliden başka kimsenin tepki vermeyişi de dikkat çekicidir. http://www.youtube.com/…v=8bigx33dmjg&feature=share
aklimda insanlarin ve hayvanlarin birbirinden uzak noktalarda kipirtisizca durdugu, arka planda ev olan siyah beyaz sahneyle yer etmis olan film: http://bit.ly/h6qjit izlerken dusundum durdum neden bu kadar tuyler urpertici bu sahne diye. sacma cunku. insanlar ve hayvanlar birbirlerinin oldugu yerlere toplanir hep. olmaz boyle bisey gercek hayatin dogal akisinda. boyle ayrintilarla bazen ruya bazen kabus havasinda gecmis tum film ve deliligin ne oldugunu ve ne kadar 'normal' hissedebilecegini de su ana kadar okudugum, izledigim herseyden daha iyi anlatmis. gun gectikce unutulan degil, hatirlanan bir film.
malum mum sahnesinde tarkovsky'nin sanatının doruk noktaya ulaştığı film. --- spoiler --- o nasıl bir ifade gücüdür? gerçekten de sahnenin kesilmemesi gerekiyordu. çünkü kesilse 'he işte sonra da böyle oldu' gibi uyduruk bir ifade olacakken kesmemesiyle yumruk gibi bir sahneye dönüşmüş. manevi insanın yokluğunun, bu dünyayla tanımlanamayacağının, ümitsizliğinin, saçmalığının vs. her şeyin özeti bu sahne. son sahne içinse söyleyenecek çok bir şey yok. ev üstünde bir ibadethaneyi andıran koca yapı. dünyanın asıl sarılı olduğu şey... anlatamıyorum. anlatabiliyor muyum? delirecek gibi oluyorum bunları hatırladıkça. --- spoiler ---
andrei karakterinin sürekli sigara yakması, paltosu ve ifadesilye don draper'i anımsattığı film.
bologna ve azıcık roma'da geçmesine rağmen, buram buram rusluk kokan baba bir film nostalghia. hatta karakterler italyanca konuşmasa ve bazı aşinalar göze çarpmasa, rahatlıkla rusya'da bir tarkovsky kasabasının filmi olarak okunabilir. ruhunu o denli ustalıkla yansıtmış sinemasına tarkovsky. italya'yı antonioni'den, fellini'den, visconti'den tanıyanlar bir de nostalghia'ya bakmalılar. bakarken, hakikatin peşindeki adam ve adamın peşindeki kadın hicvine de hüzünlü bir kahkaha hazırlamalılar. içimdeki italya sevgisi bambaşka diyerek italya'da geçen bütün filmleri hürmetle öpüyorum. cinecitta'yı da satıyorlarmış, hey gidi sinemanın altın çağı! ey romalılar, siz ki şehir korumacılığının üstadısınız, cağnım cinecitta'yı avm filan yapmasınlar sakın olur mu! gerçi aslanlar gibi roma anıtlar kurulu var orada, bizim gibi başıboş değiller nasılsa, diye düşünüp rahatlıyorum. nostalghia ise, tam da sevdiğimiz gibi beethoven'lı, verdi'li, umudu yücelten engin ve ongun bir şiir-film, yaşayarak anlamayı umuyorum.
tarkovski'nin, izlemesi gerçekten zor olduğu kadar; biraz kafa yorup, biraz yoğunlaşıp sonu getirildiği takdirde tadı damakta kalan '83 yapımı filmidir. bir türlü ait olamama, pişmanlıklar ve hasret üzerine kurulu; kilisedeki dua seramonisi, meşhur mum sahnesi ve tabii ki domenico'nun muhteşem tiradı, akıllara kazınmıştır. --- spoiler --- içimde hangi atam konuşuyor? hem aklımda hem de bedenimde… aynı anda ayrılamam. bu yüzden tek kişi olamıyorum. kendimi aynı anda sayısız şey olarak hissedebiliyorum. fazla büyük usta kalmadı. zamanımızın gerçek kötülüğü budur. kalbin yolları gölgelerle kaplanmış. yararsız görünen seslere kulak vermeliyiz. okul duvarları, asfalt ve refah reklâmlarının uzun kanalizasyon boruları ile dolu beyinlere böceklerin vızıltıları girmeli. her birimizin gözlerini ve kulaklarını, büyük bir rüyanın başlangıcı olan şeylerle doldurmalıyız. birisi piramitleri yapacağımızı haykırmalı. yapmamamızın bir önemi yok. o isteği beslemeliyiz! ve ruhun köşelerini esnetmeliyiz, sınırsız bir çarşaf gibi. dünyanın ilerlemesini istiyorsanız, el ele vermeliyiz. sözüm ona sağlıklıları, sözüm ona hastalarla karıştırmalıyız. siz sağlıklı olanlar, sağlığınız ne anlama gelir? insanoğlunun bütün gözleri, içine daldığımız çukura bakıyor. özgürlük faydasızdır! eğer gözlerimizin içine bakmaya; yemeye, içmeye ve bizimle yatmaya cesaretiniz yoksa, dünyayı yıkıntının eşiğine getirenler, sözüm ona sağlıklı olanlardır. insanoğlu dinle! senin içinde su, ateş ve sonra kül… ve külün içindeki kemikler. kemikler ve küller... gerçekliğin içinde veya hayalimde değilken, ben neredeyim? işte yeni anlaşmam: geceleri güneşli olmalı ve ağustos da karlı. büyük şeyler sona erer, küçük şeyler baki kalır. toplum böylesine parçalanmaktansa, yeniden bir araya gelmeli. sadece doğaya bak, hayatın ne kadar basit olduğunu göreceksin. bir zamanlar olduğumuz yere dönmeliyiz; yanlış tarafa döndüğümüz noktaya. hayatın ana temellerine geri dönmeliyiz, suları kirletmeden. deli bir adam size kendinizden utanmanızı söylüyorsa, ne biçim bir dünyadır burası! --- spoiler --- --- spoiler --- tiradın ardından kendisini ateşe vermesine köpekten başka kimsenin tepki göstermemesi de, tüm söylemini doğrular biçimde. siz sağlıklısınız da, o mu sağlıksız? o sağlıksız da, siz mi sağlıklısınız? --- spoiler --- --- spoiler --- gorchakov'un, "dile getirilmeyen duygular, unutulmazdır" diyerek kitabını ateşe atması ve sinema tarihinin belki de en şahane meczubu olan domenico'nun "bir damla bir damla daha, daha büyük bir damla yapar; iki damla değil" aforizması eşliğinde, duvardaki 1+1=1 yazısı, filmin unutulmazları arasındadır. --- spoiler ---
