bergman'ın yine hayallere ve insanın iç dünyasına odaklandığı ingilizcesi the naked night olan 1953 yapımı filmidir. bir sirk sahibi ve metresinin kaybediş öyküsüdür. sirk sahibi albert sirkte işlerin kötü gitmesinden ve artık para kazanamadığından dolayı sirk işletmeciliğinden vazgeçmek üzeredir. bu sırada sirki eski karısının bulunduğu kente doğru götürür ve şehirde son bir oyun tertip eder. ama esas amacı şehirdeki terk ettiği karısına geri dönmektir. karısına geri dönme planını genç ve güzel metresi fark edince iki sevgili ayrılır. metresi rolündeki ve birçok önemli bergman filminde ** rol alan harriet andersson ise bu ayrılık sırasında önceden etkilendiği bir tiyatrocuyla ve bir kolye karşılğında birlikte olur. ancak ne sirk sahibi albert eski karısına geri dönebilir ve düzenli bir hayata başlayabilir ne de metresi anne ünlü bir tiyatrocu ile evlenerek soylu bir hayata adım atabilir. ikisi de sonunda birbirlerine geri dönerler, çünkü kaderlerinin birbirleri olduklarını fark ederler. bergman anlatımıyla sistem yanlısı bir tavır çizerek herkesin ait olduğu sınıfta kalması gerektiğini, soylular ile alt tabakanın sadece çıkar ilişkileri doğrultusunda bir araya gelebileceğinin altını çizer. sinematografik dili bakımından ayrıntılara ve sembollere yüklenerek kişilerin hayatlarından ipuçlarını ve aslında filmin sonunun bu ayrıntılarda ve sembollerde gizli olduğunu betimler.
bu akşam cnbc-e'de naked night adı altında yayınlanacak bergman filmi, ancak "sawdust and tinsel" diye de bilinir bu film, zira anam bergmanın böyle bi filmi mi varmış diyenler için ek bilgi.. bu arada bu filmin işçisin sen işçi kal mantığından ziyade sınıf atlamanın manasızlığına ve zorluğuna eğildiğini belirtmek lazım (bence tabii), zira karısı gayet köşeyi dönmüştür. üstelik burjuva ahlakının nasıl üstten aşağı doğru sinsice süzüldüğünü bu filmde görebiliriz bu anlamda "sınıfsal sınırlarımızı bilelim" den ziyade iktidarın kendini aşağıdan yukarı meşrulaştırma biçimleri sergilenir bu filmde. nasıl mı? tabiiki bergmanın meşur aşağılama/aşağılanma temaları ile..özellikle bu filmin sonundaki sirk gösterisinde tiyatrocu herifin bizim esas oğlanı aşağılamasındaki sahneyi düşünecek olursak, dayak atmanın nasıl bişey olduğundan bi haber kahramanımız, iktidarını kendi bulunduğu konum içerisinde yeniden elde etmenin yolunu öğrenişini filmin ironik sonu ile gösterir. ayrıca bergman bu filmde tiyatroya olmasa bile tiyatroculara pis giydirdiğini düşünüyorum, militarizme zaten bişey demiyorum.. filmdeki absürd sahneler ve oyunculukların şahaneliği zaten başka bir entri/yazı konusudur.. not: efendim bu entri'i precision'ın entrisiyle beraber okumak lazım..
bergman'ın erken dönem yapıtlarından ve sanırım bergman bir fellini filmi çekse buna yakın bir şey olurdu. filmde bir sirk sahibinin ve sevgilisinin hayatlarından sıkılıp değişiklik aramaları anlatılıyor. daha çok erkeğin hikayesi ön planda ve kadın yüzeysel geçildiğinden eril bir film olduğunu rahatlıkla söyleyebiliriz. bana sınıfsal mesajlardan daha çok bergman adına bir özeleştiri de taşıyan, ve bergman'ın kadına bakışının ilginç (ve arızalı) örneği gibi göründü bu film. bu özeleştiri, tiyatrocuların kendilerini sirktekilerle (yani soytarılarla) eşdeğer gördüğü sahnelerde ve erkek karakterin 'gösteri dünyası'ndan sıkılıp yerleşik, kendi deyimiyle düzenli işinin ve bankada fazladan parasının olduğu bir "memur" hayatına özlemini dile getirdiği sahnelerde görünür oluyor. bildiğim kadarıyla da evlilik dışı ilişki bergman'a pek yabancı bir kavram değil, buradan otobiyografik bir bağlantı kurulabilir. daha detaylı konuşursak, ki izlemeyenler o kadar detaylı konuşmaz herhalde, filmde kafamı kurcalayan bir iki nokta var; anlatayım. filmde üç kadın karakter var: ikisi dingildek, birisi kendi parasını kazanabilen ve kimseye muhtaç olmayan, yani "kadın" gibi olmayan bir kadın ki onu da filmde en fazla bir iki dakika görüyoruz. en derin karakter diyebileceğimiz sevgiliyse filmde hiç bir değişim yaşamadan, geldiği gibi giden bir karakter ve oldukça yüzeysel; burada iltimas erkekten yana olduğu için onun değişimini izliyoruz. filmin başındaki flashbackle de vurgulanmışlıktan hareketle anlıyoruz ki palyaçoyla sirk sahibi arasında bir çok paralellik var. ikisi de eşleri tarafından aldatılıp küçük düşürülüyor. burada bir sahiplenme söz konusu, kadın erkek için sahip olunması satın alınması gereken bir obje: bu bağlamda, filmin ortalarında tiyatroya kostüm istemeye giden sirk sahibinin karısına orasını burasını açıp tiyatro sahibini ikna etmesini istediği ve sondaki düello sahnesi önemli. ayrıca zaten filmde kesinlikle sevgi yok. filmin başında anlıyoruz ki iki sevgili de her şeyden sıkılmış ve değişiklik arıyorlar, ve gittikleri her yerde kabul edilmiyorlar; sonda da mecburiyetten bir birliktelik yaşıyorlar. sondaki düello sahnesini ise çiftleşmek için dişi arayan hayvanların 'kazanmak' için kavga etmelerine paralellemek çok da abes değil. şu da var ki filmde kadına sahip olduğunu düşünen aynı erkekler, doğal olarak kadın başkasıyla seviştiğinde ya da soyunduğunda bunu kendilerine yapılmış bir hakaret gibi algılıyorlar; gerçi bu palyaçonun eşinde çok daha belirgin, zira bergman sevgili (harriet andersson) karakterini orospu gibi çizerek olayı rasyonalize ediyor. tabi senaryonun bahsettiğim yönlerine rağmen film görsel olarak müthiş, harriet andersson'un erkeğe yukarıdan baktığı açılar, kolyenin gözüktüğü sahnedeki mizansen çok etkileyici. özetle: acısıyla tatlısıyla erken döneminden formda bir bergman filmi yani.
ilk göz ağrım, ilk ingmar bergman filmim. albert'in metresinin boy aynası önündeki sahnesi en güzel görselliğe sahip en acı sinema anlarında biridir benim için. o kolyeye bakarken biz de aynada ona bakışına bakarız.
özgürlüğe ve hayâllere pranga vurduğu düşünülerek terkedilen "düzen"in yaş ilerlediğinde ve de hayâller istenildiği gibi gerçekleşmediğinde arandığını inceden inceye işleyen film. diyaloglarında o dönemin sirkleri ve tiyatroları arasında geçen çekişmelere de göndermeler vardır.
