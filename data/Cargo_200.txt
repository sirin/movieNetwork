rusça orijinal ismi gruz 200 olan; 1984 yılında sovyetler birliği'nde yaşanmış bir sapkınlık olayının anlatıldığı, aleksey balabanov'un yazıp yönettiği 2007 yapımı film. --- spoiler gibi --- filmin, holüvut yapımı benzerlerinden en önemli farkı, olayları size yabancılaştırmaması; bu kadar basit ve nedensizce gelişen, sonunu tahmin etmeye çalışmadan, sovyetlerin kasvetli şehir dekoru içinde izlenen, korku filmi olmaktan çok uzak ama bir o kadar da insanı gerilimlere boğan bir dram filmi. holüvut filmlerinden farklı olarak, bir şeyi daha yapmıyor film; sapık karakterin gelişimine, hikayesine, çocukluğuna bakmıyor, buna gerek görmüyor; ona gerekçe hazırlamıyor. ayrıca 1980'li yılların sovyetler için bile nasıl bir dönemeç olduğuna, disko gençliğinin ülke ideallerinden nasıl uzaklaştığına da değinmeden edemiyor. 80'ler gençliği ile bir önceki nesil arasındaki uçurum, sadece yaşanmış bu film konusunun değil, her şeyin tetikleyicisi. --- spoiler gibi --- önemli bir oyunculuk başarısı yok filmde, ama tüm başarıyı yönetmen filme odaklamış zaten.
sonu hiç iyi bitmeyen bir film. spoilersız böyle oluyor.
