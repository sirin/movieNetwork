william wyler'ın harika bir filmidir. kirk douglas, suçluları yakalama ve cezalandırma işini adaletin kendisinden daha fazla ciddiye alan takıntılı bir dedektiftir. fakat yanlış olmasın, douglas'ın derdi adaleti kendi elleriyle gerçekleştirmek değildir. daha ziyade kural ve kanunlar bütününe körü körüne inanan, suçun bu kurallar bütününe uyum sağlayamayan dejenere bireyler tarafından işlendiğini düşünen biridir. bu kirk douglas tipi insanlar hayatı tüm karmaşıklığına rağmen kontrol edebileceklerini zannettikleri için hayatın sillesini yemeye mahkumdurlar. netekim "bunca yıl inandığım onca şey yalanmış" tarzı bir krizin oluşumu anlatıyor film adım adım. ki wyler bu "bişeylerin yavaş yavaş dank etmesi" veya "onca zaman göz önünde olup görülmeyen gerçeğin yavaş yavaş görünürleşme süreci" diye adlandırabileceğimiz insanlık halinin en keskin gözlemcilerindendir. filmlerinde alan derinliğinin bu kadar sıklıkla kullanılması da bundan gibime geliyor: herşey dımdızlak göz önünde, sadece bakmak yetiyor.
tiyatro uyarlamasıdır ve bunu izlerken aşırı derecede hissedersiniz. ekseriyeti bi polis karakolunda geçer ki, sanırsın ortam sahne dekor, biz de salonda izliyoruz. arada tüm karakterler küllin dizilir kadraja filan. o değil de sinema tarihinin en mankafa dedektiflerinden biriyle karşı karşıyayız arkadaşlar, monitore yumruk atasım geldi(tiyatro efekti)
william wyler'ın en sağlam filmidir. bu cümleyi geçen gün the collector için de kullanmıştım. gayet normal. zira wyler döneminin en sağlam yönetmenlerinden bir tanesiydi. ortaya koyduğu her film belli bir kalitenin üstündeydi. the collector, ben-hur, roman holiday, the best years of our lives ve diğerleri kendisinin işinde ne derece başarılı olduğunu kanıtlayan filmlerdi. bu filmler arasına detective story'i de dahil edebiliriz. neredeyse tamamı tek mekanda (dedektiflerin bürosunda) ve hepi topu on kişi arasında geçen olayları anlatırken wyler sıkmıyor. hikayeler on kişi arasında geçiyor ama asıl önplanda olan karakter dedektif jim. karakter öyle çok sağlam işlenmiş. sinema tarihinde karşımıza sıkça çıkan karakterlerden jim. kanunları çok önemseyen, ilk defa hırsızlık yapmış birisi ile dört defa hırsızlık yapmış birisi arasında fark görmeyen, affedici ol(a)mayan, arkadaşına söylediği gibi işine duygularını katmayan, duygusal insanlardan da nefret eden, katı yürekli, işini fazlasıyla önemseyen birisi. kurallar hayatının temel taşları haline gelmişler zamanla. şüphesiz böylesi birisi finale doğru en acı süprizlerle karşılaşacaktır. eşinin sarf ettiği sözlerden sonra nefret ettiği babasından bir farkının olmadığının farkına varır jim. babasından o kadar nefret ediyor ki zamanla bu nefret yüzünden babasına benzediğini fark etmemiş bile. detective story etkileyici bir film. etkileyici olmasının nedeni bence karakterleri. üstünden altmış yıl geçmiş bir filmi izlerken şaşırmak pek karşılaşılan bir şey değil. detective story de şaşırtmıyor. bilindik bir hikayeye sahip. ama güçlü karakterleri ile sürüklemeyi başarıyor. kirk douglas'ın varlığı filmi daha değerli kılıyor. nefret edilesi dedektifi nefret edilecek noktaya taşıyor.
