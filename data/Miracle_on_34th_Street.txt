yönetmenliğini george seaton'ın yaptığı, senaryosunu valentine davies'in yazdığı, başrollerinde maureen o hara, john payne, natalie wood ve edmund gwenn'in oynadıkları 1947 yapımı fantastik bir film. film 3 dalda oscar ödülü almıştır. --- spoiler --- film şükran günü ve noel tarihleri arasında new york'ta geçer. macy's firmasının şükran günü yürüyüşünde noel baba rolündeki kişinin sarhoş olduğunu gören kris kringle (edmund gwenn) yetkili olan doris'i (maureen o hara) durumdan haberdar eder. son anda zor durumda kalan doris kendisinden noel baba kostümünü giyerek yerini almasını ister. yürüyüş çok başarılı geçer, daha sonra macy's mağazalarında noel döneminde çalışması için işe alınır. noel baba çok başarılı olur ve ünü bütün şehire yayılır, ayrıca onun sayesinde mağazanın ünü artar. doris eşinden ayrılmış bir kadındır ve kızı susan (natalie wood) ile beraber yaşamaktadır. komşusu avukat fred gaily (john payne) susan ile ilgilenmektedir. doris kızını mantıklı bir insan olarak yetiştirmeye çalışmakta ve ona masallara inanmamasını söylemektedir. bu yüzden susan noel babaya inanmamaktadır. ancak bir gün fred ile macy's i ziyaret gittiklerinde kris ile tanışır ve fikirleri değişmeye başlar. büyük küçük kris ile konuşan herkes kendisini iyi hissetmekte ve noel ruhunu yaşamaktadır. ancak onu da çekmeyenler vardır. mağazada psikolojik testler yapmak için çalışan gıcık görevli ondan nefret etmektedir ve onu oyuna getirerek akıl hastanesine yatırır. fred olaya müdahale eder ve kris mahkemede yargılanmaya başlar. mahkemeye gelme sebebi gerçek noel baba olduğunu iddia etmesidir. diğer tarafta ise noel babanın gerçekte varolmadığını söyleyenler vardır. dava büyük ilgi çeker. noel baba için binlerce mektup gelir vs vs vs. en sonunda kris aklanır, noel babalık görevine döner, doris ve fred evlenirler ve susan'ın noel babadan istediği güzel evi satın alarak oraya yerleşirler. artık susan da noel babaya inanmaktadır. --- spoiler --- güzel bir film. afi tarafından en iyi 10 fantastik film arasında 5. olarak seçilmiş durumda. herkese tavsiye edilir. bu arada natalie wood'un çocukluk halini görmek de çok ilginç.
