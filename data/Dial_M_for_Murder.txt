alfred hitchcock'in bir filmi. filmde karisinin kendisini aldattigini anlayan adamimizin super bir planla karisini oldurtmeye calismasi fakat planin tutmayip kadinin katili oldurmesi ve akabinde gelisen olaylar. gayet guzel ve akici bir film. ayrica filmde ray milland'in duvardaki resmi katile gosterdiginde resimde hitchcock'in gorunmesi gibi ufacik bir atraksiyonu var.
türkçeye cinayet var diye çevrilmişti sanırım.
a perfect murder'in uyarlandigi film .
katilin kurban olduğu,'kusursuz suç yoktur' ilkesinin peşinden giden film. ray milland'ın etkileyici hali,karizması vs. nerdeyse suçludan yana olunmasına sebep olabilir. dedektif,yazar ve öldürülemeyen kadının kocası arasında sürüp giden dialoglar olayın araştırma sürecinin gerilimine destek olur. öldürülemeyen kadın ise grace kellydir.
grace kellynin başrolünü oynadığı çok eski bir warner bros yapımı olan hollywood filmi...
(bkz: murder inc)
alfred hitchcock bu filmi üç boyutlu çekmiş, etkiyi daha da artırmak için olayların geçtiği odanın döşemesine oluklar açtırmıştır. buradan yaptığı çekimlerde izleyici ile oyuncular arasında yer alan nesneler bu nedenle olduklarından daha belirgin, daha büyük görünür. o küçük odada bir tür alan derinliği etkisi yaratılmıştır böylece. 1984 yılı yapımı top secret filminde bu çekimlere de göndermeler vardır: çalan telefonun gerçekten dev gibi olması gibi.
1954 hitchcock için ilginç bir yıldı. kendini kapalı alanlara hapsederek aklını deniyordu. "yönetmenlik dediğin oscar ile taç değil, gönlünü hitchcock eyleyen oscara muhtaç değil" düsturuyla bir salon, bir pencereye talim ediyor, hemen oracıkta işini hallediveriyordu. zira bu filmde mekan tek bir salonken, aynı senenin mahsülü rear window, pencerenin sağladığı kadrajdan arka bahçelerde olan bitene tanık olmamızı sağlamıştır. dial m for murder'da seyirci önce enfes bir komplo ile selamlandıktan sonra sinema tarihinin en gerilimli cana kast sahnelerinden biriyle karşılaşırız. tek mekanı alabildiğine verimli kullanan hitchcock'un şu hilesine değinmek isterim: dedektife mutfağın gösterildiği sahnede parmaklık izlenimi, duvara yansıtılan parçalı güneş ışığıyla verilerek neredeyse beleşe getirilmiş, mutfak hiç görüntülenmeden mekanda genişlik vehmi yaşatılmıştır. finaldeki şapa oturtma sahnesi ise akıllara zarardır. her ne kadar rear window daha sevilse de benim 1954 favorim bu müstesna eserdir.
andy warhol'un dial m for shoe (1955) adlı çalışmasına esin kaynağı olmuştur.
bu gece (gece deme nedenim kibarlığımdan) 01:40'ta trt 2'de yayımlanacak olan hitchcock gerilim'i... *
bir ja rule sarkısıdır aynı zamanda.
afili bir m* tuşu olan telefon isteme nedeni film. iwantoneofthose'a önersem yaparlar şöle cilalı, hitchcock figürlü bişi ve baya satarlar muhakkak.
super guzel senaryosu, akici kurgusuyla bayila bayila izledigim hitchcock filmi. frederick knott oyle guzel yazmis ki filmin devamini tahmin edemiyorsunuz. zaten film o kadar guzel akiyor ki buna firsatiniz kalmiyor yoksa filmi kaciriyorsunuz. gunumuz bayik senaryolarinin yaninda degeri daha bir anlasilan, ders niteliginde film. kanaatimce oyunculuk da cok iyi. yonetmenlikteki basarisindan oturu alfred hitchcock'u saygiyla anmama vesiledir ayrica.
sonraki uyarlaması a perfect murder dan çok daha başarılı olan hitchcock filmi.
"is this the man she was waiting for... or the man who was waiting for her?" * bir tiyatro oyunundan uyarlanmış filmdir. kusursuz cinayet filmi ise aynı tiyatro oyununun daha aslına sadık bir uyarlamasıdır. benim bayıldığım bir sekans da ray milland ın misafiriyle konuşurken onun dokunduğu her nesneyi toz beziyle temizlemesiydi. tek bir detayla tüm geriliimi vermek de hitchcock un ustalığı.
ray milland'ın cinayete azmettirici koca rolüyle döktürdüğü fakat kesinlikle başyapıt olmayan alfred hitchcock filmi.daha fazlası için north by northwest ve vertigoyu izlemelisiniz.
--- spoiler --- bir de hata var filmde. tony (ray milland) swann'a (anthony dawson) karısının perşembe akşamları evde radyo programını dinleyip yattığını söylüyor. perşembe akşamı karısı margot (grace kelly) sinemaya gitmek isteyince de "bugün cumartesi; sinemada yer bulman zor olur" mealinde bir şeyler söylüyor. film hatası denilip geçilebilir ama yönetmenin hitchcock olduğunu hatırlayıp ihtimaller listesinin en üstüne tony'nin karısını evde kalmaya ikna etmek için yalan söylemiş olmasını yazıyoruz, hemen altına da çeviri hatasını. --- spoiler --- sağolsun gioberg mesaj attı; çeviri hatası diyor...
kanimca ray milland in gorunus olarak james stewart a benzemeye calistigi film, sac tipinden bakislarina, kiyafetinden hareketlerine kadar jimmy stewart i andiriyor bence. aslinda sunuda dusundum icimden james stewart o yillarda alfred hitchock un gozde aktoru ama tahminim kotu adami oynamak istemedigi icin bu filmi reddetmistir die dusunuyorum tabi eger teklif edildiyse tony rolu. bunun disinda her zamanki gibi prenses kelly insani buyuluyor, ulan diyorum 1950 lerde yasasaydim herhalde odamin her yaninda bu kadinin resimleri olurdu
birisine izletirken açıklama yapmadan durulmayan filmler sınıfına giren bir gerilim film..film daha önceden izlendiği için anahtarların başına gelenler bilinir ve sürekli 'bak buraya dikkat et' diyerek izleyen bir güzel bunaltılır..
trt2'de siyah beyaz olarak yayinlanan film. yuh yani 2006 senesindeyiz, orijinali renkli olan filmi siyah beyaz yayinla, ne diyeyim ki.
(bkz: dial m for music)
--- spoiler --- mükemmel film; hiç şüphesiz. ancak tüm mükemmeliyetine rağmen, gerçek hayatta bir polis dedektifi soruşturmasını o şekilde gerçekleştirecek olsa, yani arama izni olmadan eve girmek, eve geldiğinde yine izni olmadan sağı solu karıştırmak, ertesi gün idam edilecek birisini hapisten çıkartıp eve getirmek gibi olaylara imza atsa, yüzde yüz suçlu olan insan bile beraat eder. --- spoiler ---
kusursuz cinayet kağıt üstünde de gerçek hayatta da mümkündür (nerden bildiğimi sormayın:) bu filmde kusursuz işleyen cinayet planı, kusursuz işleyen bir senaryo ile birlikte ilerlerken, sonrasında ray milland harika bir manevra ile sarpa saran işleri tekrar lehine çevirmişken, 54 senesi itibariyle senaryolardaki hays code kısıtlaması nedeniyle filmin sonunda kötü adam kazanıp, iyi kadın ölemeyeceğinden, senaryo gerçeklikten ve mantık sınırlarından biraz uzaklaşarak beklentileri tam olarak karşılayamaz. izleyici olarak, karısını öldürmeye de kalksa bunu hakkıyla yerine getirmeye azmetmiş, kıvrak zekalı, harika insan tony'e (ray milland'ın performansı tek kelimeyle: killer!) sempati duymamak mümkün değil. bence güzel falan olmayan, kocasını aldatan kaltak margot*un, dingil sevgilisinin saçma sapan teorileri(!) ve dedektifin gerçek dışı, fantastik eylemleri sayesinde idamdan yırtmasına sevinemediğimi itiraf etmeliyim. gel gelelim zaten hitchcock'un da istediği bu değil midir? yaaa...
1954 yapımı bir alfred hitchcock başyapıtı. ustanın aynı yıl çektiği rear window gibi tek mekanda kotardığı filmin senaryosu için söylenebilecek tek bir kelime var: zekice. ray milland'ın oyunculuğu, grace kelly'nin de güzelliğiyle büyüledikleri film satranç oyunu gibi ilerliyor. önce tony'nin karısı ve azmettiricisini ilgilendiren parçaları yavaş yavaş nasıl toplayıp, nasıl kusursuz cinayet işlerim planını dinliyoruz. olaylar plana uygun ilerlerken gerilim dozu üst düzeyde seyreden azmettirici kadın mücadelesiyle birlikte planların alaşağı olmasını, tomy'nin keskin zekasıyla olayları nasıl lehine çevirdiğini, margot'un sözüm ona cinayet romanları yazarı sevgilisinin göte bala bazı şeyleri nasıl keşfettiğini, polis müfettişinin bıyıklarını boşuna bırakmayıp, olayları bir anahtar sayesinde nasıl çözdüğünü izlerken aklımıza ister istemez bir tek soru takılıyor: anahtarlık diye bir şey o yıllarda kullanılsaydı hitchcock usta ne bok yerdi?
(bkz: mr torture)
--- spoiler --- hitchcock filmografisinde biraz arada kalmış bir görüntü çizen bu klasik, ilk izlediğimden beri, sinematografisinin gücünden (sınırlı mekanda kotarılan üst seviyedeki gerilim, mükemmel kamera açıları) bağımsız olarak şahsımı çok etkilemiştir. konu, onca kara roman/film göz önünde tutulursa 1954 için bile çok klişe; plot twistler desen hitchcock için çok da zor/yeni sayılmaz ama filmde öyle bir duygu var ki, tarif edebileceğimden bile şüpheliyim. bir kere, ray milland'ın duygusal olmayan (unutmayınız efendiler öfke de duygudur) tepkisi sıradan adam için alışılmadık olmasına rağmen tam da eşine ilgisiz, içten pazarlıklı ve kurnaz bir kocanın vereceği cinsten. ama bu tepkinin kadında yarattığı izlenim çok enteresan: filmin neredeyse başında, grace kelly sevgilisine şantaj olayından bahsederken ayrılmaları gerektiğini ima eder ve ilişkilerini kocasına anlatmayı düşünen adamı "anlamıyorsun, tony artık değişti. bana karşı çok daha iyi" diyerek durdurmaya çalışır. seyirci anlar ki grace kelly'nin kafası karışıktır ve kocasınının değerini anlayarak, onu aldatarak işlediği günahtan -bilinmeyen şantajcı sayesinde de olsa- dönmek niyetindedir. aldatılan insanın yapabileceklerini, ahlaki motivasyonlar ve duruma göre değişebilecek bazı zorunlu tepkileri sabit kabul ederek (ceteris paribus) görmeye çalışalım: ray milland başlangıçta duygusal bir tepki gösterip de dahiyane cinayet planını hazırlamasaydı muhtemel iki sonuçla karşılacaktı: ya karısı pişman olup onu affetmesi için adama yalvaracaktı (yani kadını kazanacaktı) ya da üzgün olduğunu belirtip sevgilisinin kollarına koşacaktı (yani kadını kaybedecekti). öte yandan, olayı görmezden gelseydi ama cinayet planını da hazırlamasaydı, hiç ağlama-sızlanma olmadan yine aynı sonuçlardan birisiyle karşılaşacaktı. sonucu şansa bırakmak yerine kadını kaybetmeyi seçmesi, yukarıda sabit kabul ettiğimiz güdülerden herhangi bir tanesinin işlemesiyle bile çok normal. cinayet motivasyonu olmadığı izlenimini bırakmak için durumu bilmezden gelmesi ve yaptığı mükemmel planla eşgüdümlü işleyecek adımları atması da gayet kabul edilebilir. gel gör ki, grace kelly'nin bu sahte adamı beğenmeye başlaması ve belki de baştan beri stilize soğukkanlılığının yol açtığı bir ötekileştirmenin kurbanı olan ray milland'ın -en azından dönem seyircisinin gözünde- "eşini seven tutkulu adam"dan "pişman karısını öldürtmeyi düşünen şerefsizin teki" haline gelmesi hiçbir aşk/suç hikayesinde olamayacak kadar ironiye bulanmış durumda. tam da bu yüzden, hitchcock sineması, muhtelif gerilim öğelerinin hemen hepsinden birer tutam barındıran ama parçaları toplayan çatıdan yoksun çağdaş muadillerinin çok ötesinde. --- spoiler ---
sonunu bile bile, dikkatle kendini izletebilen bir hitchcock şaheseri. sadece 2 sayfa entry girilmesi şaşırtıcı. filmin son sahnelerinde herşey anlaşıldığında, son derece cool bir eda ile içkisini dolduran tony wendice*'ın elinde müthiş bir koz kalmış olmasını temennni ettim. şöyle gelişine bir voleyle olayı bağlayıp başmüfettiş hubbard ve diğerlerini göt etmesini bekledim ama... --- spoiler --- olmadı. --- spoiler --- peşinen edit: gelmiş geçmiş en adice spoilerı ben verdim. kimin gözü kaymaz bir anlığına? ...ki yeter de artar bile.
çok harika bir film. her şey çok zekice kurgulanmış. itiraf etmeliyim ki filmin başından beri kötü adamı savundum. (aslında kötü adam demek yanlış olur, bence özünde çok da iyi bir insan) --- spoiler --- ilginç bir detay ise, filmin sonunda adama ne olduğu, kaç yıl yediği filan gösterilmemiştir ki beni çok sevindirmiştir bu durum. adamın kurduğu komplo ortaya çıktıktan sonra pişkince herkese içki ısmarlaması ve filmin orda bitmesi bence olağanüstü olmuş. yemin ederim o kaltak karı asıldıktan sonra bu foya ortaya çıksaydı daha çok sevinecektim.. bir de tony o kurguları hele ki manevrayı nasıl o kadar kısıtlı süre içinde düşündü hayretler içindeyim. nasıl bir soğukkanlılık, nasıl bir zekadır.. --- spoiler ---
alfred amcanın her filmini izlemedim ama belli başlı filmlerini az çok bilirim. bence bu kendisinin en iyi filmi. tek bir mekanda geçen en iyi filmlerdendir de. senaryosuna, diyaloglarına hastayım ayrıca. üstüne bir de grace kelly var ki tadından yenmez.
--- spoiler --- filmin son kısmı çok yapmacık durmaktadır. senaryo sanki iyi adamlar lehine zoraki bir değişime tabi tutulmuştur. yoksa saat gibi tıkır tıkır işliyor planlar. --- spoiler ---
kurgusu ve senaryosu ile harikulade bir sinema eseri, kendinden sonra gelenlere ustadan ders, izleyiciye keyif, heyecan ve gerilim dolu anlar, çocuklara miras. böyle bir film işte.
hitchcock; dikkat edilirse evi tek bir açıdan bizlere sunmuştur. izleyici kapının karşı tarafından yaşananlara tanıklık eder. bir eve, bir odaya her açıdan baktığınızda rahatlarsınız. hitchcock bunu istemez, bir kaç sahne harici evin sadece bir yüzünü görürsünüz ki kendinizi rahat hissetmeyin, amacı budur. filmin kamera açıları da dillere destandır. her sahne çekilebilecek en doğru açıdan çekilmiştir. bu konuda hitchcock farkını fazlasıyla hissettirmiştir. film; hitchcock'un hasta olduğu konu kusursuz cinayeti anlatmakla kalmaz, kusursuz bir de görsel şölen sunar bizlere...
unutulmaz hitchcock filmi. --- spoiler --- film boyunca cinayet planı o kadar iyi kurgulanmıştır ki; hata oldukça bir şekilde telefi edilsin, cinayet gerçekleşsin ister seyirci. bu açıdan ilginç bir taraf tutma olayı vardır. --- spoiler --- imdb 250 listesindeki bu baş yapıtı, türkçe dublajlı halini gecenin 5'inde flash tv'de izlemiş olmam ise başka bir ilginçliktir.
çekim şekli sebebiyle, tiyatro seyreder gibi seyredilebilecek bir film. klasik.
(bkz: fiction of her dreams)
az önce bitirdiğimden mütevellit midir bilmem ama vertigodan veya north by northwest'ten daha güzel olduğunu düşünüyorum. tek bir saniyesinden sıkılmadım. içersinde zeka barındıran filmleri hep çok sevmişimdir. hitchcock zekayla doldurmuş filmini. müthiş.
hitchcock'un rear window ile en akıcı bulduğum filmlerinden biri. buna rope ve the birds de dahil aslında. sürpriz son filmi değil ama inanılmaz merakla izletiyor kendini. beyin savaşları dönüyor adeta. aslında bir suçsuzun, suçlunun, olayın dışındaki aşık bir adamın, bu olayı değerlendiren polisin düşünüş şeklini de izlemiş oluyoruz bu film sayesinde. tüm bakış açılarından görüp değerlendirme şansımız oluyor adeta. rope'a göre çok daha üst seviye bir film olduğu kesin. su gibi, deha işi.
alfred hitchcock’un aşk ekseninde ilerleyen ancak gerilim ve şüphe üzerine kurguladığı enfes bir finalle sonlanan 1954 yapımlı film. film sonuna kadar üst düzey gerilimiyle sizi ekrana bağlıyor.bütün film genelde bir mekanda geçiyor.bir salonda dönen dolapların çevresinde ilerliyor.ancak hiçbir şekilde temposunun düşmediğini bu noktada sağlam bir polisiye olduğunu belirtmek gerek. film başarısını sanırım en fazla kurgusundaki sağlamlığıyla ve çevirdiği bi ton entrikayla her gözüktüğü sahnede kendisine kilitlenip kaldığımız tony wendice rolünde ray milland’ın kusursuz oyunculuğuyla arşivlerdeki hak ettiği yeri alıyor.
alfred hitchcock'un ellerinden çıkmış bir gerilim filmidir. bilinen filmlerindendir ama rear window, birds, psycho, notorious gibi başyapıtlarının gölgesinde kaldığı da bir gerçektir. dial m for murder en az bu filmler kadar kalitelidir, bir başyapıttır. hitchcock rope'un benzeri bir hikaye anlatır bizlere bu filminde. kafayı cinayetlere takmış olan hitchcock bu filminde kusursuz bir cinayet işlemeye çalışan bir yazarı anlatır. yazar bir gün eşinin kendisini aldattığını öğrenir. o gün karısını öldürmek ister ama sonra kusursuz bir cinayet işlemenin daha mantıklı olacağı sonucuna ulaşır ve bir plan hazırlar. bu planı için aylarını feda eder. yakalanmamak için her şeyi düşünen yazar filmin başlarında cinayeti yürürlüğe sokar, bir adamı eşini öldürmesi için satın alır. ama olaylar beklendiği gibi gelişmez. yer yer epey geren, sonuna kadar merakta bırakan filmlerden bir tanesi. hitch'in ayrıntılara dikkat edişi, diyaloglarının mükemmeliği, hikayenin kalitesi, oyuncuların performansları ve tablo gibi kareleri ile muazzam bir film dial m for murder. grace kelly'i izlemekse her zamanki gibi zevkli idi.
grace kelly'nin öldürülmekten kurtulduğu ve katilini öldürdüğü sahne dışında çok da bir şey vaat etmez film. belki de bu yüzden zamanında haksız yere abartılmışken zaman geçtikçe notorious, psycho, rear window, north by northwest, vertigo, spellbound, the birds gibi ağır hitchcock toplarının arasında anılmaz olmuştur. bir kere filmde hitch, çok da iyi bir hikaye anlatmaz aslında. filmde gerilim duygusu yok denecek kadar azdır. filmin sinematografisi de biraz evvel bahsedilen hitchcock filmlerinin yanına yaklaşabilecek gibi değildir. tamam kötü denemez ama hani hitchcock'un en iyilerinden biri değildir.
kesinlikle hitchcock un en iyi işlerinden biridir...aksini iddia eden filmi neresiyle izlemiş bilmem her detayı ayrı bir kayda değer müthiş bir hikaye,grace kelly,diğer oyuncuların sağlam performansları ve tabi ki hitchcock.filmi her izleyişimde bittiği zaman oturduğum koltuktan kalkıp şapka çıkarma ve alkışlama gereği duyduğum bir filmdir bu.. ustanın psycho,vertigo,rear window,north by nortwest filmleri amarikan film ensitüsünün en iyi 100 film listesine girmiş,yine imdb 250 içinde de ilk 50 arasında dolaşan diğer başyapıtlarından bir adım önde filmlerdir.....lakin notorious,rebacca,strangers on a train,rope,the birds ile birlikte bu dial m for murder filmide ustanın çok sağlam, aşmış,kelimenin tam anlamıyla başyapıt işleridir......the lady vanishes,suspicion,spellbound gibi bazı filmleride yine kayda değer başyapıt kalitesine yakın filmlerdir.... sonuç olarak bu dial m for muder filmi,bir psycho,vertigo gibi olağanüstü çarpıcı bir iş değildir ama çıkıp kalitesine laf edilecek bir film hiç değildir.her yanıyla neredeyse kusursuz bir iş...sadece tek mekanda geçtiğinden kısıtlı çapı baştan belli bir film...tabi hitchcock,sağlam senaryo,grace kelly falan derken olabileceği en iyi film ortaya çıkmıştır...türünün en iyi 2-3 işinden biridir..
"evil genius" diye bir şey var mı bilmiyorum. ama, tam da bu tür bir şey var m for murder'da. amerikan film endüstrisinde bir klişedir, "şöyle muhteşem bir plan yapalım, deli gibi detayları olsun, ince fikirlerle bezeli..." ocean's eleven da böyledir, m for murder da, the sting de... bana sorsalar, hitchcock'un en iyi filmi derdim.
filmle ilgili eleştirilerimizi daha da temellendirelim... film aslında 1940'lı yılların çok çekilen "domestic violence" hikayelerinden biri olarak görülebilir ki hitchcock da bu hikayelerden bolca çekmiştir; rebecca, suspicion hatta notorious... bir eve kapanan ve evde birlikte yaşadığı kimselerin kötü davranışlarına maruz kalan kadınların hikayeleri diye özetleyebileceğimiz bu filmlerin en iyilerinden biri pek tabii ki george cukor'un ingrid bergman'lı gaslight filmidir. ama işte dönemin hikayecilik anlayışındaki otosansür pek çok konunun açıkça işlenememesine sebep oluyordu. mesela eşcinseller filmlerde yoktu, açıkça bir ordu eleştirisi filmlerde yer almazdı ve elbette kocaları tarafından dövülen kadınların hikayeleri açıkça gösterilmezdi. oysa ikinci dünya savaşı'na kadar kadınların toplum içinde görünürlüğü de yoktu, hatta erkekler tarafından şiddete uğradığını beyan eden, toplumsal kurallara uymayan, eşitlik ve hak talep eden kadınlar görünmez olsunlar diye sanatoryumlara ve akıl hastanelerine kapatılmaktaydı. bu hikayelerden biri seksenlerde jessica lange'in büyük bir oyunculukla canlandırdığı frances farmer'ın hikayesidir. bu hikayeler filmlerde açıkça anlatılamadığı için kadınların maruz kaldıkları şiddet, bu tür gerilim filmlerinde kurban olarak gösterilen kadınların evlerinin içinde kocaları, kocalarının anneleri, komşu erkekler tarafından terörize edilmeleri hikayelerinin ardına saklanarak anlatılırdı. dial m for murder'i da bu şekilde bir hikaye olarak görmek belki mümkündür ancak buna meylettiğimiz anda dial m for murder'in bunu çok da verimli bir şekilde yapamadığını düşünmek durumunda kalırız. çünkü hitch zaten bu konuda çok yetkin filmler çekmiş, bu konuya daha iyi bir şekilde eğilmişti. filmi elbette kendi içinde değerlendirmek lazım, diğer filmlerle kıyaslamak çok saçma ama tutup da "bilmemne listesinde şurada yer almış bu film, sen nasıl beğenmezsin!" çıkışı da aynı şekilde çok saçma bir çıkış değil mi? imdb top 250'de yer alan bir sürü güzel film olduğu gibi, benim beğenmediğim bir sürü film de var; inception, star wars, indiana jones gibi... eee ne yapacağız şimdi? bu filmleri beğenmediğimizi, sönük filmler olduğunu söyleyemeyecek miyiz sırf bilmemne listesinde yer alıyorlar diye? diğer bir konuda filmde sinematografinin çok da tatmin edici olmaması. hitch, bir sinema dahisi olarak senaryosunun ne kadar şaşırtıcı olduğu ile değil filmi anlatırken ortaya koyduğu inanılmaz kamera oyunları ve sahneler ile baştacı edilir. evet bu filmde grace kelly'nin öldürülme teşebbüsü ve ardından grace kelly'nin katilini bir makasla öldürdüğü harika bir sahne var (ki spoiler diyecek olanlar kenara çekilsin bir zahmet. birincisi bu sahne zaten filmin başlarında yer alır, ikincisi 1954 tarihli bir filmdeki o sahneyi bilmeyen kalmamıştır artık, üçüncüsü de zaten hitch için önemli olan grace kelly'nin ölüp ölmediği değildir. bir röportajında katil kim filmlerini sevmediğini, bu tür filmlerde seyircinin katili bulmak için uğraşırken filmi kaçırdığını falan söylemişti hitch, bu nedenle de cinayetleri hemen filmin başına koyarım ve katili gösteririm gibi bir şeyler söylemişti. yani şu cinayet değil, cinayetten sonra olanlar hitch'in filmde anlatmak istediği şeylerdir) ama filmin geri kalanında düz bir yönetmenlik var. nerede her sahnesi ayrı bir tasarım harikası olan notorious nerede bu film? bir de filmin suspense unsuru yeterince işlenememiş gibidir. hitch, yavaş yavaş gerilimi tırmandırırken bu filmde fişek gibi bir 30 dakika sonrasında gerilim yavaşlıyor, sakinleşiyor film ve de bu anlatım ile hitch'in gerilimi sürdürmek yerine gerilimden sonra dedektiflik hikayesine yönelmesi filmin sürükleyiciliğini düşürüyor. velhasılı kelam; benim için hitch'in en iyi on beş filmi sırasıylan notorious, psycho, vertigo, rear window, the birds, spellbound, strangers on a train, rope, rebecca, north by northwest, shadow of a doubt, the 39 steps, suspicion, the trouble with harry ve the lady vanishes'tır ki dial m for murder'in şu sıralamaya girmesi zor.
zaten gerekli methiyeler düzülmüş üstüne bana laf düşmez, başka bir şey dikkatimi çekti filmi izlerken onu dicem. lan ray milland ile grace kelly öpüşürken ne kadar tedirgin öyle filmde. öpüşmenin o zaman büyük bir tabu olduğu ve o zamana göre o sahnelerin büyük cesaret olduğu aşikar. günümüze gelmeye bile gerek yok bu filmden 40 yıl sonraki filmlere bakıyoruz bir de yumulan yumulana, yiyişen yiyişene efendime sana söyleyeyim emişen emişene. dünya gerçekten çok değişmiş çok. 68 kuşağı sizlere müteşekkiriz.
