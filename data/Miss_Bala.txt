meksika'nın bu seneki oscar adayı.
gael garcia bernal'in de ortak yapımcılarından olduğu, enteresan olabilir gibi duran film. fragmanı na burda: http://www.youtube.com/watch?v=g357mhuj8we
bala'yı güzellik yarışmasında temsil eden kız.
seyrettiğim en iyi art-house thriller'lardan birisi kesinlikle. baştan sona hiç aksamayan, yaratıcı bir yönetmenliği var her şeyden önce. oldukça çarpıcı bir meksika portresi çiziyor. gerardo naranjo'nun voy a explotar'dan sonra böyle bir başyapıt çıkarması tam anlamıyla mucizevi.
miss bala, sıradan bir meksikalı genç kızken kötü bir tesadüf sonucunda uyuşturucu kuryeliği yapmak zorunda kalan güzellik kraliçesi adayı genç bir kızın hikayesi. politik gerilim-aksiyon-dram şeklinde farklı türlerle iç içe girerek ilerliyor film. yer yer maria full of grace'i de anımsatıyor fakat o filmden çok daha sert olduğu da bir gerçek. laura gizli polislerle çete savaşlarının ortasında kalıyor. çetelerin mi, devletin mi, polisin mi daha zalim olduğuna karar vermek laura gibi bizim için de zor olurken, filmin laura'nın bakış açısından anlatılması tüm bu mücadeleleri daha da düşündürücü hale getiriyor; sonuçta hangisi laura'ya farklı davranıyor ki? oradan oraya korku içinde sürüklenip duran, iradesi çiğnenip geçen, yalnızca bir bedenden ibaret sayılan laura güzellik yarışmalarının paketlenmiş ortamından çıkıp gerçek bir uyuşturucu paketine dönüşürken erkeklerin savaşında adeta bitkisel hayat yaşıyor. yönetmenin hareketli kamera kullanımının da, kendi başına sarsıcı olan filmin senaryosunu daha da etkili hale getirdiğini ekleyim. film bittikten sonra uzun süre etkisinden kurtulmak zor.
http://eksisinema.com/…bala-her-hayat-bir-mecazdir/
gün itibariyle vizyonda. hakkında bir yazı: http://www.sinemakulubu.com/…review/miss-bala-2011/
breaking bad severlerin acayip hoşlaşacağı, süper bir film. breaking bad sevmiyorsanız da bunu sevebilirsiniz tabi, orası ayrı. ayrıca şöyle özetlesem kimse karşı durmaz herhalde: (bkz: yanlış zamanda yanlış yerde olmak) onun dışında, beni konudan çok biçimiyle etkiledi. her şey gerilimi ve belirsizliği artırmaya yönelik şekilde ayarlanmış, çekim açıları, uzun planlar, sıfıra yakın müzik kullanımı vs. nasıl ki kızımız başına geleceklerden tamamen habersizse, biz de aynı durumu sonuna kadar hissediyoruz. hatta çoğu yerde olacaklar tahmin edilmeye bile çalışılamıyor, anlık durum o kadar etkisi altına alıyor ki, düşünmeye fırsat kalmıyor. yavaş yavaş kurulan öykü de buna katkı sağlıyor tabii. baya baya güzel bir filmmiş.
http://www.konhaber.com/…koprude-9-asili-ceset.html kızdaki etrafında olan biten her şeye tepkisizleşme olayı içimi paraladı yemin ederim. hiç bi mücadeleye girişmeden her şeyi kabullendi yavrucak.
miss bala güzellik kraliçesi adayı laura'nın yanlış zamanda yanlış yerde olmasıyla birlikte hayatının alt üst olması üzerine meksika topraklarından çıkmış kara bir film denemesi. aynı zamanda meksika'nın 2011 yılı oscar adayı olan miss bala'nın yönetmen koltuğunda ise gerardo naranjo var. laura yanlış zamanda yanlış yerde bulunmasıyla birlikte uyuşturucu karteli-polis-devlet çemberinde adeta boş bir devinim sergilor. laura bu çemberin içinden çıkmak için hangisine tutunmaya çalışsa da bir öncekinden daha zalim bir kanala çatıyor. filmin temel olarak kullandığı argüman "beden" hatta yukarıda bahsettiğim çemberi büyüterek "güzellik yarışmasını" da bu çembere eklemeliyiz. çünkü laura'nın bedenine uygulanan "tahakküm" yani film boyunca eksik olmayan "soyun" komutu ilk güzellik yarışmasına katılmaya gittiğinde geliyor. ve bu andan itibaren kartelin baskınının gerçekleşmesiyle birlikte laura'ya sürekli farklı kanallardan "soyun" komutu geliyor. sürekli olarak yapmak istemediği şeylerin dayatılarak bir bedenden fazlası olarak gözükmeyen laura eril dünya da istemsiz bir kuklaya dönüşüyor. bu fasit çemberde ki her bir öğe sırasıyla laura'nın bedenini tabiri caizse tepe tepe kullanıyor. laura'nın bedeninin kullanımı bittiğinde yani kartel işini görüp, güzellik yarışması gerekli sansasyonu yaratıp, devlet kendini akladıktan sonra ise gerçek sahibine ıssız bir ortamda ağır tahribata uğramış şekilde teslim ediliyor. yönetmenin zaman zaman hareketli, zaman zaman tek planlık çekimleri ise filmde gerilimin dozajını ayarlama konusunda oldukça etkin bir rol oynuyor ...
http://www.ntvmsnbc.com/id/25401230
