meksika'li yonetmen alejandro gonzalez inarritu'nun 2009 gosterime girecek olan yeni filmi. amerika yapimi olan filmin bas rolunde "no country for old men" filminden tanidigimiz javier bardem var. biyerlerden edit: filmin tarihi marihi degismis yalan olmus. 2011 de gosterime girdi. lak luk konusanlar var.
innaritu sinemasını yeniden şekillendirecek, bundan sonraki kariyeri için ciddi önem arz eden film.zira bu kez senaryoyu kendi yazmış olması gerçek anlamda kendi sinemasını kabul ettirmesi noktasında önemli çünkü ne olursa olsun guillermo arriaga etkisi önceki filmlerle karışlaştırmayı kaçınılmaz kılacak.
son olarak babel'i yazan senaristi arriaga'sız çekeceği ilk filmdir. yine yollar kesişecek midir yoksa "arriaga gitti öyle üç hikayeyi birleştirme falan bitti" mi diyecektir merakla beklenmektedir. ayrıca senarist kadrosunda kendisiyle birlikte armando bo ve nicolás giacobone da bulunmaktaymış...
barcelonada çekilmesi vesilesiyle çekimlerine gittiğim filmdir kendisi. neredeyse ekstra bile oluyordum javier bardemin yanına. aah be aahhh!
su ana kadar sinemaya ozgun eserler kazandiran yonetmenin* merakla beklenen bir diger filmi. javier bardemi de filmde gormek hos olacaktir.
bu yılki cannes film festivali'nde* yarışacak olan alejandro gonzalez inarritu filmi.
javier bardem'e cannes film festivali 2010'da en iyi erkek oyuncu ödülü kazandırmış filmdir.
http://movie-critics.ew.com/…uld-win-the-palme-dor/
birkaç sene önce uyduda bir dostumla porno izlerken, hikayemizin erkek karakterinin dişinin her bir tarafını öpüp okşaması esnasında ağzından "bütüful, bütüful" haykırışı eksik olmuyordu. telaffuzundan emin olamasam da, biutiful'un ismini görür görmez aklıma bu geldi ey ahali. bu da böyle bir anımdır.
19 kasım 2010 tarihinde ülkemizde vizyona girecektir. merakla beklediğim, şahsi kaanatimce babel gibi oscar adayları arasında ismi geçecektir bu filmin.
sinemada yediğim en sağlam dayaklardan biri.
yarın vizyona girmesi gerekirken, hiçbir yerde haberini ilanını bulamayıp korkuya kapıldığım filmdir, ne oldu iptal mı edildi? her siteye baktım yarın girecek filmler arasında gözükmüyor. yapmayın lan böyle filmler kolay kolay gelmiyor, bir kere de adam gibi sinemada izletin bize. girmezse, ertelenirse çok üzülcem ya kaç haftadır bu filmi bekliyorum.
maalesef vizyona girişi 2011 ocak sonuna ertelenmiş filmdir. http://www.boxofficeturkiye.com/…10768/biutiful.htm
çok sağlam bir senaryosu vardır.jeneriği olağanüstü olan sinema filmidir.barselona çekimleri göz kamaştırıcıdır.javier bardem devleşir bu filmde.örnek bir aile babası ve onun güzel kalbinin anlatıldığı dram türünde sinema filmidir.
mar adentro'dan sonra javier bardem'in bizleri bir kez daha yerden yere vuracağı film. geçen akşam jay leno show'da tesadüfen izlediğim trailer'ından bile nasıl bir şaheserle karşı karşıya olacağımız anlaşılıyor.
http://trailers.apple.com/…rs/independent/biutiful/
hayatın orta yerinden tam da hayat gibi bir film, rahatsız edici... sürekli çarpıyor yüzünüze ve hiç de yumuşak değil, çarpıldım oradan biliyorum. ayrıca maricel álvarez'e özellikle dikkat, javier bardem ise benim için yorumlar üzerinde. --- spoiler --- söylendiği gibi yazılıyor... --- spoiler ---
fragmanından anlaşıldığı kadarıyla javier bardem gümbür gümbür geliyor... tabii inarritu da öyle... kaçtır fragmanını izliyorum, müziğini dinlemek için, bardem'in dertli adam ifadesini görmek için. anladığım kadarıyla ailesi için bir çok fedakarlık yapan ve sağlık sorunları yaşayan bir baba ile kayışı koparan bir anne üzerine bir film... inşallah öyle kıyıda köşede kalmış 3 - 5 sinemada oynayıp 1 haftada gösterimden kalkmaz, zira çok taşşaklı bir film olacağa benziyor... edit: typo
28 ocak'ta vizyona girecek olan, alejandro gonzalez inarritu'nun javier bardem'li sabırsızlıkla beklediğim filmi, oscar "en iyi yabancı film" aday adaylığında son dokuz film arasına kalmıştır.
guillermo del toro, alejandro gonzales innaritu ve javier bardem bir arada ve üstüne barselona. bazen yemek yaparken çok özenirim ben. mesela reyhan çok yakışıyordur da o yemeğe, az daha, bi çimdik daha derken çok özenerek yaptığım yemek, yakışacağını umduğum bileşenleri abarttığımdan damağımda kekremsi bir tat bırakan hayal kırıklığına dönüşür. anlattıkları/canlandırdıkları masalları, hikayeleri, trajedileri gözümü bile kırpmadan, ağzımı kapamayı unutarak ve kahkalara karışan gözyaşlarıyla hakkını vere vere izlediğim bu insanların bir aradalığı umarım damağımda keskin bir aroma bırakır düşündüğüm gibi. uzun zamandır bir filmi izlemeyi böyle beklememiştim, değer umarım.
yazık ki çok az salonda gösterime girmiştir. film üzerine; şöyle ki; http://3angles.net/?p=297
belki en iyi yabancı oskar'ını alacak bu film, değilse bile en büyük adaylardan biri olacak ama istanbul-ankara-izmir üçgeninin dışında herhangi bi yerde gösterime girmemiş. aferim. hayır en çok da yok bizim festivalimiz şöyle ünlü, yok bizim sinema aşkımız şöyle müthiş diyen eskişehir entelijans'ına acıyorum. ben neyse hadi. [bk: alakasız iki şeyi birleştirme sanatı ve öfke]
türkçeye "gizel" olarak çevrilirse çok şahane olacak film. edit i: türkçeye nasıl çevrildiğini bilen varsa haber verebilir. versin hatta. edit ii: gördüğüm kadarıyla isim aynen kullanılmış, çeviremediler galiba. edit iii: marijuana kişisi "acı hayatlar" diye çevrildiğini görmüş. oy oy oy.
çok sert, çok sarsıcı bir film bekleyerek girdim sinema salonuna. hem fragmanı canavar gibiydi; hem kasımda girecek filmin vizyon tarihini iki ay ertelemiş, haliyle insanı merakta bırakıp iyice ağzının suyunu akıtmışlardı.. film, yumuşak bir film değildi kesinlikle. ama beklediğim kadar sarsıcı da değildi, inarritu'nun diğer filmlerine kıyasla hele. 'hep güzel imajı olan barselona'nın bir de arka sokakları var' teması, kaçak göçmen, kaçak işçilerin korkunç ve iç acıtan yan öyküsü, belki ana öyküden çok daha derin ve gerçek bir duygu yaratıyor insanda. spoiler ibaresi koymadığım için, film fragmanında, tanıtım yazılarında vs anlatılandan öteye çok bir şey söyleyip tat kaçırmak istemem; her ne kadar sürprizli bir film değilse de... sonuç itibariyle güzel film. salondan iç kanırtıp kan kusturmayan bir acılık, sigara içme isteği ve javier bardem'in ne kadar güzel bir adam olduğuna, ne kadar güzel gülüp ne kadar güzel ağladığına, ne kadar da ne kadar filan olduğuna bir kere daha kani olma duygularıyla çıktım.
javier bardem'i çok severim. hem oyunculuğunu çok beğenirim hem de manitunun bildiğini kuldan saklamanın alemi yok, feci yakışıklı, karizmatik, etkileyici bulurum kendisini. özendiğim, kıskandığım, gıpta ettiğim adamlardan biri. bakışı, gülüşü, ses tonu vs... inarritu denen yönetmeni de amores perros'tan ötürü çok severim. 21 gram'dan hazzetmemiştim, babel iyidir, vs... özetle inarritu yönetip bardem oynayınca merak ettim, ettik, gittik... salonlar kurtlar vadisi denen garabetin oynadığı salonla yanyana. kurtlar vadisi'ndee yer yok, biutiful'un yarısı boş... fuayede resim çekip yollamak istedim bir an size. dün geceki görüntü ışığında, elimde imkan olsa tüm ülkeyi içine alabilecek iki sinema salonu yapar, birinde kurtlar vadisi, diğerinde biutiful oynatır, kurtlar vadisini seyretmeyi seçenleri direk salonda gaz vermek suretiyle idam ederdim. ülke nüfusu en azından 10 milyonlara falan düşerdi tahminen ama şahane süzme bir popülasyon yakalardık bence. 3'erli 5'erli gruplar halinde apaçiler, dayılar, öküzler, kırolar, hanzolar, barzolar, gundiler... saçı başı bir acaip tipler. deri ceketleri ve kumaş pantolonları, "büfeden mısır mı alıyor, sinemayı haraca mı kesiyor belli değil" bakışları ile bir dolu sik kafalı... salonun %99unun siki taşağı olduğunu söyleme gereği duymuyorum bile... neymiş, israil'e gelmemişmiş, filistin'e gelmişmiş... kahramanı polat alemdar olan gençliğin hayatını sikeyim..! .... biutiful'a gelince film güzel. bardem muhteşem uzun biraz... içine, yer yer benim neden olduğunu anlamadığım ama mutlaka yönetmene anlam ifade eden yan ögeler, karakterler ve tekrar ve uzun sahneler konduğundan sanki gereksiz uzamış. sabır istiyor, dinç kafa istiyor, düzgün bir ruh hali istiyor. dün gece seyrettiğime pişman oldum ben mesela. zaten içim sıkkın, filmin yarısında "amınakoim atom bombası patlasın da karakterler de kurtulsun ben de kurtulayım allaaam! yeter lan bu kadar ızdırap, acı, çirkinlik. sikeyim öyle hayatı" noktasındaydım. neyse. 21 gram, babel'i, mar adentro falan seveniniz varsa bunu da sever. seyretsin...
diplerdeki insanların diplerdeki hikayeleriyle sizi de dibe çekiyor. tutunacak dalı olmayanların bir meşe ağacına göbekten bağlılıklarının hikayesi.
hani ne varsa hayatta berbat, boktan olan işte o var bu filmde. acı var en çok ama en çok umut yok bu filmde. yeter diye bağırmak istiyorsun, sesin çıkmıyor. film yerden yere vuruyor seni ama dur diyemiyorsun sanki. şükretmeye çalışıyorsun ona yetecek kadar bile inanç kalmamış filmin sonunda içinde. javier bardem gelsin kucağıma uzansın, başını seveyim, ağlasın istiyorsun. o küçük erkek çocuğun yüzündeki masumiyet, umut bile yetmiyor inanmana... böyle sabaha kadar düşünüyorsun ne yaşıyorum ben diye, ne yaşıyor insanlar... çözüm bulamayınca gözyaşı oluyor inançsızlığın, dökülüyor yanaklarından. bir de gece 1'di; film bitti. kimse kalkmadı yerinden 2 dakika. kalkamadı...
ağır film. çoğunluğun turistik yönleriyle bildiği barcelona'nın kenar mahallerinde yaşanan insan dramları, ötekiler, göçmenler, ayakta kalmaya çalışanlar... bir ken loach filminin ispanyol diyarlarına taşınmışı. belki de çocukları olmasa abisi gibi bir herife dönüşecek bir adamın hikayesi.
hiç şüphesiz ki alışıldık inarritu tarzı film izleme beklentisiyle gidenlerin götünde patlayacak filmdir. kafamda yıllardır salyalarımı akıtarak şekillendirdiğim 21 gramdır, babeldir, amores perros'dur birikimleri ile gittiğimden fena halde sükutu hayale uğradığım film olmuştur. sinemayı dolduran off lu puff lu garabet izleyici, sevgililerinin kolunu çekiştiren offf bu ne be içim daraldı diyen güruh falan iyice bitkinlik verdi. dvd si çıkınca inarritu denkleminden çıkarık bir kez daha bakmak lazım. son sözüm de "oha inarritu filmi gelmiş kesin gidelim", "oha tanımıyor musun çok deli filmleri var" diye sevgililerine artistlik yapacak olanlara: yapmayın güzel kardeşim, çok gördüm bugün sinemada sizin gibileri vallahi de billahi de aldıkları sorumluluktan perişan oldular, yarım göt oturdular koltuklarda. salon dışında yedikleri tribi ise hayal dahi edemiyorum. özeleştiren pişmanlık dolu edit: böyle bir filmi beğenmeyip de gelip bir de buralara tırı vırı laf eden zürriyetimi sikeyim.
buruk bir şekilde sinema salonundan ayrılmama yol açmış film. salya sümük ağlatmıyor. damar yapmak gibi bir endişesi de yok yönetmenin belli. ama hani şu teoman şarkısında geçen kekremsi tat film başından sonuna kadar damakta kalıyor gitmiyor. --- spoiler --- javier bardem muhteşem. karısı rolündeki marambra da aynı şekilde. kadın çok inandırıcı. gerçek hayatta bile böyledir bu kadın şeklinde bir inandırıcılığı var. ölüleri ve özellikle javier'in ölmeden önce kendisini de tavanda görmesini endişe ürperti ve kıllanma ile izledim. fena oldum. ha bi de oğul mateo çok ama çok tatlı. bende osman* vicdanı yarattı. --- spoiler --- javier bardem oscar alsın.
ismi gibi yanlış kaderlerin yanlış kişilere yazıldığı öyküleri anlatan film. kimi erken kimi geç, kimi küçük kimi büyük, belki de. pek çok evhamın, şüphenin, çaresizliğin, yoksunluğun filmi. ama yine de umut var. bea var, ige var, ekweme var, uxbal var, liwei var, ana var, li var, mateo var ki var. en çok uxbal gibi bir baba olabilmek var. akılda dönüp dolaşan sahnelerden birkaç kelime: "kirpiklerin hareketsiz. ve kalbin de öyle." "burada saçlarını at kuyruğu yapma. çünkü tilki gibi görünüyorsun. bu, baykuşları ürkütür." tüm ağırlığına ve gözyaşına rağmen tekrar izlenip içindeki göndermeler iyice sindirilmeli.
içinde "biutiful" hiçbir şey barındırmayan biutiful bir film bu. etkileyici, kesinlikle görülmeli.
içinde beautiful olan hiçbirşey olmayan film... filmde tipik inarritu tripleriyle karşı karşıyayız. hispanik bi ortam (ne bekliyodun), varoş bi yer, yenen boktan yemeğe sürekli olarak zoom yapılıyor, kardeşim bana yediğin yemeği gösterme tavanın içinde pişerken yağlı yağlı o pis mutfağında tiksiniyorum ulan işte öf! bırak bunu, herif çişe gidiyor sidiğinin rengini bile görüyoruz... --- spoiler --- oradaki sidik vurgusu önemli, adam sonradan kanser olduğunda kan işediğinde farkın anlaşılması için diyen olursa kafa göz girerim. lan kan işememin anormal olduğunu vurgulamak için önceden ne renk işediğini göstermenin ne alemi var?! --- spoiler ends --- inarritu klasiği olan kesişen hayatlar/olaylar kafalarına bu filmde rastlayamıyoruz. neden? arkadaş senaryoya da kendisi el atmış da ondan. hoş kesişen olaylar konusunda gitsin snatch seyretsin kesişen olay görsün gözü şeklinde bir görüşüm vardı. yoksa iki tane adamı bi trafik kazasında kesiştirmeyi 3. sınıf hollywood filmleri de yapıyor. neyse filme dönelim. dediğimiz gibi, filmin ana teması hayatta biutiful hiçbir olayın olamayacağı. --- spoiler --- ortamdaki tüm sefalete, rezil şartlardaki senegallilere & çinlilere, o zavallı masum mateo'ya, kaçık maramba'ya, ayrılmış da olsa adamın eşiyle yatan şerefsiz kardeşe, babasının çürümüş cesedine, hatta herifin kanser olmasına bile, herşeye tahammül etmiştim. dayanmıştım. ama o çinlilerin ölümü olayı var yaa... içimdeki yaşama sevincinin içine sıçtı. hoş, ben o sobalar alınınca lan burda yangın çıkar diyordum. yangından ziyade gazdan zehirlenerek ölmelerini acaba olumlu mu algılamalıyım?!?! gördüğünüz gibi bok herif inaritu filmiyle piskolojimi bozmuş durumda. yardım elini uzattığı senegal göçmeni kadın bile ortada kalmış 2 gariban çocuğun 1 senelik kira parasıyla ortadan kayboldu ya! dedim allah belanızı versin artık. (sonradan döndü mü ige, tam emin değilim. uxbal orada ige geldi diye görürken halüsinasyon gördü diye düşünüyorum, sonuçta film herşeyin boktan olması üzerine kurulu değil miydi? o zaman ige niye dönsün). kısacası film beni gerçekten çok bunalttı, çok rahatsız etti. herif prostat kanseri oluyor, kan işiyor onu gösteriyorsun. çinli zavallı bir bebek gazdan zehirlenip ölmüş, cesedini gösteriyorsun. bu ne olm? --- spoiler ends --- filmin amacı muhtemelen seyreden adamın ağzına .çmaktı. o yüzden filmin oldukça başarılı olduğunu söyleyebiliriz. 150 dakikayı saydım resmen. türün meraklısı iseniz, dayanabilecekseniz gidin sadece. yok benim gibi tek motivasyonunuz "abi herif oscar adayı olmuş gitmek lazım" ise, havier bardem'in müthiş oyunculuğu için bile bu filme tahammül edemeyebilirsiniz.
--- spoiler --- uxbal aldığı ucuz ısıtıcılarla onca insanın ölümüne neden olduğunda, marambra kocasının kardeşiyle yattığında insanın bu karakterlere karşı duyabileceği tek duygu nefret olabilirdi ancak bunu yapamıyorsunuz. film sürekli "insanın yaptığı her şeyde masum olduğu ikinci bir vatanı vardır" diyor. --- spoiler --- bu nedenle filmden sonra insanda kalan sadece hüzün ve bir rahatsızlık hissi oluyor.
çok ağladım lan. yazıktır. işte öyle bi film. insanın içini eziyor. bir de javier bardem rules. (bkz: dünyanın en yüzeysel adamı) bi de la sagrada familia'yı pencereden ve üstelik devasa inşaat malzemeleriyle görmek güzel olmuş. filmdeki "ötekilik" hissi filan.
inarritu gene yapmış yapacağını. bu filmi javier bardem için yazmış ve başka bir oyuncu oynatmak aklından bile geçmemiş. evet, kesinlikle çok da iyi olmuş. işlerini iyi yapan insanlar olarak her ikisi de, inarritu da bardem de bu filmin hakkını vermişler gene. sadece ikisi değil elbette, diğer karakterler de film boyunca muazzam performanslar sergilemişler. öykü bir yanıyla tanıdık, kent merkezinin renkli yaşantısının arkasına gizlenmiş gettolar, hastalıklı yaşamlar, göçmen sorunları, kirli ilişkiler, suçlar, suçlular ve hep birşeylerin bedelini ödeyen masumlar. görmek isteyenler için zaten var olduğu bilinen, görmek istemeyenler için hiç olmayan kent sorunları. çinden senegale uzanan hayatların barcelonada buluşması ne kadar da acımasız oluyormuş, ne kadar da çirkin bir şehirmiş bu güzeller güzeli barcelona, tıpkı diğer şehirler gibi... bu filmde bunu görüyoruz, gösteriyor bize inarritu. bunları görmek elbette şoka sokmuyor insanı, zaten görmüşsün yüzlerce örneğini bugüne kadar, ülkende, şehrinde ya da başka başka yerlerde, başka başka filmlerde. ama bir de inarritunun gösterdiğini izlemek gerekmiş, salondan çıkarken o yumruğu karnında hissetmek gerekmiş.
türkiyede çok yanlış bir zamanda gösterime girdiğini düşündüğüm, hatta istanbul-ankara-izmir üçlüsünün dışına çıkamamasını buna bağladığım film. sen tam da yılın en görkemli(!) filmlerinin gösterime girdiği sömestr tatilinde bu filmi ülkemize getir ondan sonra da sinema salonlarında kurtlar vadisi filistin, kutsal damacana gibi filmlerin 4 salonluk yerde 3 salon kapladığı yerlerde rekabet etmeye çalış. peki buradan çıkan sonuç nedir? korsana hayır mı,tabi ki evet. ben bu filmin dvdsinin çıkmasını beklemek istemeyenlerdenim sözlük.
--- spoiler --- barcelona'nın öteki yüzü, kapitalizm, sefalet, mülteciler, marjinal insanlar ( ama çizgi dışı ya da "cool" değil, ispanyolca'da kullanıldığı gibi ikinci sınıf insanlar..), uyuşturucu, yozlaşma, gizli eşcinsellik, etnik farklar, avrupa umudu, katalunya, ruh hastalıkları, kanser, tutsaklık, acı ve ölüm.. ölümün kurtuluş olması, özgürlük olması, bu hayatların içinde ölümün kar gibi bembeyaz ve güzel olması..biutiful, aynen okunduğu gibi yazılıyor. javier de oscar'ı alır. --- spoiler --- not: iñárritu bu sefer gael'i oynatmamış, filmle ilgili tek hayal kırıklığımdır
mutlu olmak için değil.. huzurlu olmak için değil.. zengin olmak için değil.. sadece ve sadece..hayatta kalabilmek için ellerinden geleni yapan iyi insanların hikayesidir.. --- spoiler --- "gözlerimi kapadığımda..düşüncelerim geliyorlar..ve beni çok korkutuyorlar.." --- spoiler ---
çok dokundu bu film bana. içim titreye titreye ağladım. geçmedi ağlamam uzun süre, için için hıçkırdım. hüzün bastı çok fena... çok dokundu işte... diğer inarritu filmlerinden daha farklı olmuş. yine karanlık, ağır ilerliyor ve hiç sıkılmıyor insan ama farklı işte... daha çok mar adentro'yu andırdı bana. bardem oyunculuğuyla büyüledi. --- spoiler --- en güzel ölüm tasviri yapılmıştır kanımca bu filmde, öyle güzeldi ki içim parçalanarak ağlarken su serpildi bir anda yüreğime. bembeyaz karlara, filmin tek biutiful adlandırılan yerine varış ve babaya kavuşma anı. bardem'in yüzündeki acı ve kederin keyife dönüştüğü an... --- spoiler ---
antichrist'da willem dafoe'nin verdigi star personasinin rolun onune gecmesi hissini bu filmde de yasadim. sorun kotu oynamasi degil. carpilir insan boyle bir sey soylerse bardem'e. ama bu adamlar siradan insan olamayacak kadar oyuncular, o kadar karakteristik bir bedenleri var ki, onlari izlerken star kimliklerinden bagimsiz dusunmek bence imkansiz. karizmanin kitabini yazmasina ragmen son donem filmlerine kadar al pacino izlerken bile yasamadigim bu hissi, bu filmin her saniyesinde yasadim. bunun disinda benle filmi izleme serefine nail olup bundan boyle bunu animsadikca bana kufredecek bi grup gonul dostu, ve bir yerden sonra bazilari kacarcasina salonu terk eden izleyici kitlesiyle izledigim bu filmi, hele sonunun basina baglanacagini sezinlemeye basladiktan sonra tutamadigim gozyaslarimla sevdim. salondan ciktigimdan beri aklimdan cikmadi. inaritu cok sıkı yonetmen. senaristligi de basarili. benim icin cok sey ifade edecek bundan boyle biutiful sozcugu. eksik, yarim, boktan olan her seferinde...
uxbal'in durumuna verilen farklı duygusal tepkilerle de aklımda kalan film. olgun kadın metanetle karşılıyor; bardaki genç kız bir an şaşırıyor sonra ilgisiz; göçmen kadın üzülüyor, bir yandan kendi geleceğini düşünmekle meşgul; karısı ve özellikle kızı çok üzgün... nasıl yazılıyordu o beu.. yok yok biu.. değil beu.. film sayesinde belledim; beautiful. inarritu üstat bir "kontinyus" filmi çekse, o kelimeyi de öğrensem.
bana kimse seni böyle anlatmamıştı barcelona... la sagrada familia'dan daha fazlası gerek artık etkilenmem için.
gittim, izledim.* filme ara verildiğinde, tuvalete gidip kustum. şaka değil, ciddiyim, kustum.* tamam filme girmeden önce yediğim şeyler de buna sebep olmuştur mutlaka ama filmin bazı sahneleri de sağolsun midemi kaldırmaya yetti. pazar pazar gidip de böylesine ağır bir film izlediğim için, pazartesi sendromumu şu anda 100 katı fazlasıyla hissediyorum ve 1 hafta evden çıkmadan ve hiçbir şey yemeden uyumak istiyorum.* çirkin yakışıklı javier bardem yine yapmış bize bi' güzellik. ona* ve eşi rolündeki maricel álvarez'e* diyecek sözüm yok. hatta bazı sahnelerde, álvarez'in oyunculuğuna hayran kaldım...özellikle ağladığı sahnelerde. bi kere filmde herkes sorunlu. dur bak anlatıcam: --- spoiler --- uxbal, doğadışı güçleri olan bir adam, ölülerle iletişim falan kurabiliyor ama dirilerle arası pek iyi değil. severek evlendiği bir eşi olmuş, ayrılmışlar. 2 tane çocuk var, 10 yaşına giren ana ve minik pokemon mateo. babalarıyla birlikte, bakımsız, karanlık, kötü bir evde yaşıyorlar. anneleri marambra manik depresif bir kadın ve uxbal'i hâlâ köpek gibi seviyor ama gidip de onun abisine vermeden de yapmıyor orospu. bence filmin en ilginç karakteriydi. uxbal'in abisinden* nefret ettim. güvenilmez, para canlısı, kadın düşkünü itin teki gibime geldi, hiç sevmedim. film boyunca varoşlardaki insanların yaşam mücadelelerinin yanısıra, kaçak yollardan gelmiş çinlilerin dünyasına giriyorsunuz. her şey çok tuhaf. ispanya'da çinlilerin ne işi var diyorsun kendi kendine, sonra cevabı yine kendin veriyorsun: nerede yoklar ki? filmde bu kadar çok yemek sahnesi olmak zorunda mıydı ve yemek sahneleri bu kadar rahatsız etmeli miydi? düşündükçe midem kalkıyo yine. o çikolatalı pastanın kararmış muzları bile battı gözüme allah kahretsin! hele adamın kan işemesi!!! offff. aklıma takılan bazı şeyler oldu; -kaçak işçi çalıştıran 2 çinli adam arasındaki eşcinsel ilişkiye anlam veremedim, belki de anlam aranmaması gereken ve sadece "kaçak işçi çalıştıran 2 çinli adam arasındaki eşcinsel ilişki"ydi, o kadar...peki. -uxbal'in arada sırada gittiği, sarıldığı, ağladığı ve fikir danıştığı kadın, filmdeki adıyla bea, kimdi, neydi, olayı neydi? belki de o kadın sadece "uxbal'in arada sırada gittiği, sarıldığı, ağladığı ve fikir danıştığı kadın"dı, o kadar...peki. -uxbal'in arada sırada gidip sarıldığı, ağladığı, fikir aldığı kadının, uxbal'e, çocuklarına vermesi için teslim ettiği taşların olayı neydi? o taşlar, o çocukları nasıl koruyacaktı? belki de o taşlar sadece "uxbal'in arada sırada gidip sarıldığı, ağladığı, fikir aldığı kadının, uxbal'e, çocuklarına vermesi için teslim ettiği taşlar"dı, o kadar...peki. -ötede herkes, öldüğü yaşta mı olacak? uxbal'in babasından büyük olması, çok enteresandı bence. -kaçak çinli çalıştıran adamın başına bişey gelmedi mi? üstelik de sevgilisi olan adamı öldürdükten sonra. yoksa sadece "sevgilisini öldüren ve kaçak işçi çalıştıra...çat...ah..hmmpffs.. sanırım filmleri bu kadar sorgulayıcı biçimde izlemeyi artık bırakmalıyım, her soruma cevap verilmesini beklememeliyim. ama baykuş olayı neydi meselâ abicim? hoff neyse tamam sustum. filmin en güzel kısmı, uxbal'in ölüm sahnesiydi şüphesiz. kızıyla yanyana uzanırken birdenbire ruhun bedenden ayrılması ama kızla konuşmaya devam etmesi, daha sonra öteki tarafa geçmesi, öteki tarafta uxbal'i babasının beklemesi, bembeyaz, karlarla kaplı bir ormanda...ve sonra birlikte bir yere doğru ilerlemeleri. -orada ne var?* --- spoiler --- not: bir kere daha karar verdim ki, eğer bir ispanyol olsaydım bile ispanyolca konuşmaya üşenirdim. hele marambra bi' ara resmen kafa sikti, o neydi öyle lan. son not: uxbal'in babası rolündeki çocuğun rüzgar ve deniz taklitleri çok sempatik ve şirindi. ee söylememe gerek yok tabi, çocuk da öyleydi. ayhh.* özet: ağır, depresif, zor bir film. yarısında bırakmamak için kendimi zor tuttum, sıranın ortasında oturduğumdan ve yalnız olmadığımdan çıkamadım. yoksa çıkabilirdim. ki nuri bilge ceylan filmlerini çok seven bir insanım, sen düşün artık gerisini. haa bi' de mide bulantısı ilacınızı alıp girin.* mide bulantısına ne iyi gelir bu arada? şekersiz kahve? özetin özeti: galiba hiçbişi' anlamadım lan ben, böhü.
evet ben de gittim izledim ve bakın net hiç bir şey anlatamicam, çünkü anlamadım. sinema filmi senaryosunda bulunmasını beklediğimiz alt metin üst metin, anlam, neden- sonuç, giriş- gelişme- sonuç kısımlarına yıldızlı sıfır veriyorum. 3 saat boyunca iyi ve güzel tek bir şeyin olmadığı bir hayat döngüsü anlatılıyo ve insanda aynen şu soru oluşuyo 'eee ne olmuş ki ' film evet çok sahici o kadar ki, sanki filmi bir yönetmen çekmemiş de hikayeyi uzaktan izleyen bir komşu almış kamerayı eline bizim havyarın ardına düşmüş üşenmeden çekmiş de çekmiş...hikayede yorum yok anlatabiliyor muyum ? sadece olanı anlatıyo, o adam neden filmin başında çocuğu hiç yoktan azarladı, o çinli neden eşcinseldi, havyar iyiydi hoştu peki neden bile bile o beter sobaları aldı, neden ölülerin seslerini duyuyor, neden çocuklarının ölüceğini bile bile güvenli bir ele teslim etmekte yeteri kadar ihtimamlı davranmadı, neden ölünce babasıyla buluştu, neden yerde ölü baykuş vardı, neden baykuşlar tilkileri ve kuyruklarını sevmez, neden neden neden ?.. canınızı sıkmak, içinizi bunaltmak, hayattan nefret etmek mi istiyorsunuz, ya da kirlikedi gibi kusmak ? o zaman gidin seyredin ama hiç bir çıkarım, yeni bir algı, başka bir düşünce, daha önce bilmediğiniz bir biçimle karşılaşmayı beklemeyin, karanlık hikaye hayatın içinde zaten bol miktarda var, gidin pür telaşa misal, ya da maden ocaklarına, ya da küçük armutlu'ya arkadaşlar edinin, takılın bir süre hiç olmazsa kendi hikayenizin bir parçası olur... he evet oyunculuklar şahane ama hikaye ve anlamla birleşmeyen oyunculuktan size ne, cast direktörü olmadığınıza göre...
bir de söyle bir şey var: tabanın da tabanindaki adamın hastane masrafları nedense kesinlikle sorun olmuyor. abd gibi özelleştirilmiş saglık hizmeti olan bir ülke olsaydı ispanya, bir yarım saat de film illa ki adamın hastane masraflarına ve saglık sisteminin de adaletsizliğine odaklanirdi.
filmi izledikten sonra o ruh halinden cikmak icin spartacus gods of arena izlemek tavsiye edilir. psikolojinizi anca dengeliyorsunuz.
vizyona girdiği gün annemle gittik filme. javier bardem ikimizin de sevdiği bir sanatçı sonuçta! ben filmi yandaki salona dağıtılan 3d gözlüklerle izlesem javier'e daha yakın olur muyum diye düşünürken.. film başladı.. ara.. donuk.. film bitti.. annemin cümlesi : "21 gram gibi tokat gibi film!" benim gözlerimde yaş.. ben fazla sulu gözlüyüm ondan..
dram dram dram bir film. bardem müthiş. uxbal ne kadar masum, göreceli. bir insanın değiştiremeyeceği şeylerden nemalanması, buna karşılık mağdurlara iyi davranması o' nu ne kadar iyi bir insan yapar. neyse. ama aynı insan harika bir baba olabiliyor. filmin spiritüel yanını da sevdim, tam dozundaydı çünkü. uxbal' in kendinden genç babasının cesedini görmesi ne garip. renkleri, çekimleri, konusu ve bardem' iyle harika bir film.
film bittikten sonra, sinemadan hemen çıkıp aydınlık, hareketli bir yere gitme mücadelesi verdim. o derece iç karartıcı bir filmdi yine de objektif bakıp sonuna kadar sabırla seyrettim. karakterlerin betimlemeleri hiç yapılmamış, "birazdan anlarız" diye diye film bitti. konu "dram" olarak nitelenebilir ama birkaç sahnesi hariç dramanın dibine vurmuş bir senaryo. "bu filmi ancak barcelona'yı görmek için izlemeye giden amerikalılar beğenir" bile diyemeyeceğim, çünkü barcelona'nın renkli bir tarafını göremedik club sahnesi dışında.
okunduğu gibi yazılıyor fakat her zaman yazıldığı gibi okunamıyor.aklımıza,kalbimize tokat gibi indi.iñárritu bu performans ile devam ederse toplu intiharımıza sebebiyet verecek. --- spoiler --- dünya ölüyor. uxbal ölüyor. --- spoiler --- edit:imla
şahane film. --- spoiler --- öncelikle filmde güzel olan hiçbir şey yok. filmdeki hemen herşey çirkin ve bozuk; aynı deforme olmuş biutiful kelimesi gibi. kirli tuvaletler, kan işemek, kaçak göçmenlerin başına gelenler, pis kapitalist iğrenç dünya düzeni, bunlarının sırtından para kazanan çakallar, bipolar zavallı bir kadın, zaaflarına yenik zavallı eşcinsel çinli gibi. ölüm üzerinden çürümüşlük ile ilgili bir film. hemen her sahnesi pis kokan bir film. kadınlar bile çirkin filmde. herşey öyle kusursuz bir çirkinlikte planlanmış ki. hayran oluyoruz yönetmene. kulüp sahnesinde beklenen güzel kadınlar yerine, dans eden kızların silikon meme şeklindeki popoları var ki hayatımda gördüğüm en çirkin şeylerden biri. marambra gördüğüm en çirkin kadınlardan biri. vücudu da çirkin. barcelona... barcelona nasıl bu kadar çirkin bir şehir. kim diyebilir bunu. kim çekebilir, eh bir kez daha takdir ediyoruz yönetmeni. pirenelere gitmelerini içimden iple çektiğimi farkettim film boyunca. böyle bir ferahlama olacaktı bende, bir nefes alacaktım, aynı semtlerinden bile çıkmamış olan çocuklar, bipolar bozukluğunda kıvranan marambra ya da çivisi çıkmış dünyanın en çirkin oyunlarının dibindeki uxbal gibi. ama olmadı. sadece en son karlı sahnede nefes alabildim, uxbal gibi. --- spoiler --- muhteşem bir dram. tek kelime ile muhteşem.
her sene tekrarladığım oscar'a aday filmleri izlemek gibi bir kadim hatayı yeniden kendime musallat ederek başladığım şu can sıkıcı serüvende şimdiye kadar izlediğim tüm o sahte, her türlü gündelik, sahici duyguya tümden uzak, tüm o her bir köşesinden formül sinemacılığı akan ve kendi adıma konuşursam bende tek bir duygu oluşturmaktan kilometrelerce uzak tüm o filmlerin arasında ilaç gibi geldi biutiful. benim için sinema bir puzzle çözmek, bir takım bulmacalar ile uğraşıp neticeye gitmek, gerçek hayatta asla olmayan şekilde başı ve sonu kesin çizgilerle belirlenmiş hikayeleri seyretmek, kat'a formülize etme imkanımız olmayan gerçek hayatı ortalamanın sınırları, beğenisi, algısı içerisinde çizilmiş bir takım kaidelerin etrafında, daimi yüksek perdeden seyreden bir kurguymuş gibi anlatan, anlar ile değil büyük resim ile uğraşan, gündelik olanla değil abartılmış dramların peşinde koşan filmleri sevmiyor oluşum ve biutiful'un da bunun tam karşısında konumlanmış oluşu kendisini sevmem için yeterli sebep oldu, hakkında daha başka bir şey söylememe de lüzum yok herhalde.
sanki koca bir kaya parcasını almıslar kucagıma koymuslar gibi hissettim izlerken. bittiğinde, gittikce agırlaşan kaya nedeniyle koltuktan kalkmam biraz zaman aldı. çaresiz insanların, sonlarını bildikleri ve hicbir umutları olmadıgı halde yaşama çabası üzerine bir film. filme alışveriş merkezindeki bir sinemada gidilmemesi tavsiye olunur.
tam alkazar'lik bir film.
filmi bomboş bir sinemada kimsenin seni rahatsız etmesine izin vermeden seyretmek lazım, evde izlemelik bir film değil. sinema salonudur yeri, ölüm geldiğinde yükselmeye başlayan o iç gıcıklayıcı sesi duyman gerekiyor salonda, kulaklarını kapama ihtiyacını hissetmelisin.. ama dediğim gibi yalnız olmalı, mümkün olduğunca az insanın olacağı saatler seçilmeli. ama bu filmi kime tavsiye etmem gerektiğini de bilemiyorum. sinirlerine güvenen insanlar izlemeli. birine izlemelisin derken insanı çelişkiye düşürecek bir film. evet izlemeli, ama bunu izletmek bir yandan da kötülük yapmak gibi.. bittiğinde yoğun bir mide bulantısı hissi oluyor, ya da kendi adıma bende öyle oldu, hatta gecenin bir saati sokaklarda dolanıp durdum nereye gideceğimi bilemeden, daha doğrusu tam olarak yer yön zaman mekan duygumu yitirmiş, bir boşluk içine düşmüş gibiydim. sonunda bir şeye binip eve geldim. şimdi de filmi içimden atabilmek için kusuyorum bu satırları.. bardem inanılmaz bir adam, hiç şaşırtmıyor. inarritu ise normal değil. normal bir beynin filmi olamaz bu. filmin içindeki tek güzel şey ölüm. ölene seviniyorsun kurtulduğu için.. çok yorucu bir film. bir daha izlemeye korkacağım ama bile bile bir daha bir daha izleyeceğim bir film. bana önceki inarritu filmlerinden çok daha etkileyici geldi. daha güzel demiyorum. zaten bu filmi güzel olarak nitelendirmek yapılabilecek en büyük saçmalık olur ama etkileyici, sanki bir daha asla aklımdan çıkmayacak gibi, asla sökemeyecekmişim gibi etkileyici.. zamanlama önemli. doğru zamanda izleyin, yazık olmasın size de.
evet "güzel" tanımlamasını haketmeyen film. güzel denirse haksızlık olur ama ne denir onu da bulmak zor. tüm yazılanları okuyunca çoğunluğun filme dair bir şeyler söylemek kadar filmin bıraktığı etkiyi anlatma çabasını gördüm. benim bireysel tecrübeme göre de; kendini anlattıran değil iz bırakan filmlerdendir biutiful. dünyanın bir yerinde birileri bu içimizi oyan hayatları yaşarken ve biz hayatı birgün belki ben de "yırtarım" yüzeyselliğiyle yaşarken, tokat gibi bir gecede depresyona sokup hayali "yırtma" senaryolarımızı elimizden alır. elimizde kalan; ölü bir baykuş, kocaman bir burun, tavandaki ne idüğü belirsiz izler, yağda kızaran balıklar ve ölmeden sevdiklerimize vereceğimiz siyah parlak taşlardır.
ölüme dokunmanın filmidir. http://cekmekaset.blogspot.com/…olume-dokunmak.html
temel hatlariyla konusu my life without me ile neredeyse ayni olan, hatta benzer bi cok ayrintiyi da icinde barindiran ama cok daha ustalikla kurgulanmis, cekilmis, seyir zevki ve etkisi cok daha yuksek olan film. soylendigi kadar daraltici bi film degildi bu arada.
güzelin en acı hali. seyirciye izlemesi ağır geliyor, düşünün yaşamasını... ve javier bardem, ve `maricel álvarez.... sinema perdesinin insana dokunduğu bir film. herşey çok gerçek.
blu'nun selamı vardır bu filmde. http://www.blublu.org/sito/walls/2009/big/003.jpg
barcelona'nın varoşlarında geçen ve hayatın acımasızlıklarıyla dolu film.
kanımca biraz wim wenders'ın der amerikanische freund'u, dardenne kardeşlerin la promesse'i ve inarritu'nun kendisinin harmanıyla ortaya çıkmış film. dev olmasa da gideri var ancak biraz sakin olmak lazım. barcelona nefretim dolayısıyla ufak bir ayrıntı: --- spoiler --- javier bardem'in çoraba para sakladığı sahnelerden birisinde, çorabın üzerinde espanyol arması bulunmakta. --- spoiler ---
--- spoiler --- eldeki malzemeler; multiple metastaz prostat kanseri, insandan cantaya geniş bir yelpazede kacakcılık organizasyonu ile ugrasan psişik bir baba, manik depresif, içinde dur diyemediği bir fahişe barındıran, muhtemelen alkolik bir anne, babasının mezarını satıp da parayı vurma planları yapan,yengesine bile göz koyabilen,yine kacakcılıkla gecinen, her hareketi,jesti,mimigi ile puştun önde gideniyim diye bagıran bir abi, hemşerisini gözünü kırpmadan kaçak işçi statüsünde çalıştıran,işçilerin yaşadığı bodruma bir tüp bile almayan,sevgilisinin güdümünden cıkamayan gay bir uzakdoğulu patron, bu patronun aç gözlü sevgilisi, bu ortamda büyümeye çalışan çocuklar, olunca takdir edersiniz ki,vur patlasın çal oynasın bir film çıkmasını beklemiyoruz. ama innaritu abimiz de bu malzemeyi öyle bir harmanlamış,ortamı öyle bir karartmış,barselona'ya öyle bir renk vermiş ki,filmi izlerken ve elbette sonrasında dayak yemişten betere dönüyoruz. oyle ki film boyu sürekli dertler sıkıntılarla bogusan uxbalîn, ölüme gitmenin de verdigi motivasyonla daha iyi bir insana donusme emareleri gosterdigi "ulen olup gidecez 2 sevap kazanalım" dedigi noktalarda bile, yapmaya calıstıgı güzellikler olayları daha büyük bir kaosa surukluyor. senegalli işportacıyı polisler yakaladıgında mudahele ediyor,gozaltına alınıyor. cinli isciler gece rahat uyusun diye tup alıyor,hepsi zehirleniyor. karısına bir şans daha vermeye kalkıyor,sevimli velet di mateo neredeyse evi yakıyor. hayatta dram var ama güzel seyler de var arkadas,iyilik yap iyilik bul kolaycılığına kaçmıyor innaritu film boyunca. kısaca film; 2 saat boyunca içimizdeki mutluluğu saniye saniye emiyor ve de "başladığı gibi bitiyor". --- spoiler ---
3 salonda birden kurtlar vadisi yayınlayan eskişehir cinebonus'un bir salon ayırmaya tenezzül etmediği film.
insanın içindeki enerjiyi saniye saniye sömüren, içine çeken, vermek istediği duyguyu, hissi, iliklerinize kadar işleten bir film. izlerken nefesiniz daralıyor, içiniz sıkılıyor, gerçekten o hayat sizin ve onu yaşıyormuş gibi içine giriyorsunuz. karanlık bir film ve içinizi de ziyadesiyle karartıyor. bitince çıkıp bir nefes almak istiyorsunuz. javier bardem, uxbal rolüyle en iyi erkek oyuncu oscar'ını götürecek gibime geliyor. maricel álvarez ise manik depresif, alkolik ve içinde tam bir fahişe barındıran anne rolüne cuk oturmuş. başlangıç ve bitişteki aynı sahne ise buz kestiriyor. dünyanın heryerinde, her sektörde ucuz iş gücü nedeniyle, insani olmayan -hayvani- şartlarda çalıştırılan çinlilere, yine heryerde ırkçılık kurbanı olan zencilere dokunulmuş, gerçekçi bir şekilde, kendilerine dayatılan şartlar gözler önüne serilmiştir. kısacası germiş, iç karartmış, kendini sıkmaktan baş ağrıtmış, dolayısıyla konu ve içeriği göz önüne aldığımızda çok başarılı film. --- spoiler --- uxbal'ın evinin penceresinden görünen la sagrada familianın kuleleri ve -antonio gaudinin tamamlamaya ömrünün yetmemiş olması nedeniyle- tamamlanma çalışmaları sırasında kullanılan kule vinçler bir an yürek hoplatmıştır. --- spoiler ---
sanırım problem alejandro gonzález iñárritu'da. amores perros'un başarısından sonra üzerine yüklenen insan ilişkilerinin karmaşıklığını ve ağırlığını sıradışı bir şekilde ortaya koyma misyonu kendisini strese sokmuş gibi duruyor. 21 gram'ı izleyeli çok oldu pek hatırlamıyorum ama biutiful'da olan problem babel'de de mevcuttu; sıradan olmamalıyım, duygu yüklü bir hikayeyi derin oyunculuklarla süslemeliyim ve meramımı alternatif sinema modunda seyirciye aktarmalıyım çabası göze çarpıyor, anlatımın doğallıktan uzak yapısı da beni irite ediyor. yönetmenin rahat olması gerektiğine inanıyorum, içinden geldiği gibi anlatmalı hikayeyi, kendini sıradışı kalıbına sokup sırf öyle olsun diye zorlama girişimlerde bulunmamalı. tek bir filmde; ırkçılığı çözmüş, alakasız bir sahne ile eşcinselliği işlemiş, problemli ailelerde büyüyen çocukların dramı eksik olmasın demiş, bir adamın hem psikolojik hem de fiziksel (kanser filan olması hepten kopardı beni) problemlerini unutmamış.... babel ve biutiful'u izledikten sonra amores perros başarısı şans eseri ortaya çıkmış duygusu ağır basmaya başladı.
isminden yola çıkarak tüm film boyunca güzel bir şey arıyorsunuz, ama yok... güzel olabilecek olan herşey de filmin ismi gibi yanlış yazılmış zaten. adamın yaptıkları yanlış, iyi birşeyler yapmaya çalışsa da başaramıyor bunu. kadınla adamın arasında aşk var ama bu da yanlış, kadın zaten toptan yanlış. hayat da adama yanlışı yapıyor, lanet hastalığı musallat ederek... düzenin yanlışlığı söylemeye bile gerek yok. işin en kötü tarafı da filmden çıkıp film nasıl olsa bu diyemiyorsunuz. javier bardem'i de alt bezi ile gördük ya, daha da birşey diyemem...
ı ıh, olmamış bu. alejandro gonzález iñárritunun 21 grams ve babeline tapan, amores perrostan da oldukça zevk alan biri olarak söyleyebilirim ki en başarısız filmiydi. innaritu her zaman abartılı dramatik bir yönetmen olmuştur. alışkınım ve hatta severim bu tarzını. ama bu filmde olayın dozunu kaçırmış biraz. biraz dediğim lafın gelişi biraz. önceki filmlerinde dozu hafif kılan sanırım olayları farklı karakterlere bölüştürmesiydi. önceki üç filminde de kurgu açısından birçok başrol vardı ve olayın dramını bunlar arasında paylaştırarak bize bunları sunup sindirmemizi sağlıyordu. ama bu filmde tüm dram tek bir karakter etrafında gerçekleşiyor ve ağır geliyor bize. --- spoiler --- film tarz olarak zaman zaman dramın dışına kaçmış. o sahneler filmin genel hattından da sizi uzaklaştırıyor. mesela tavanlarda ölüleri gördüğümüz sahneler... özellikle filmin sonunda uxbal tuvaletten çıkarken kendisini tavanda gördüğü sahne bana çok eğreti geldi. çalan müzik gerilim filmli müziği, kamera kullanılışı keza öyle, beni bir an "olm film burdan sonra gerilime bağlıyormuş!" düşüncesine soktu. hoş gerilime bağlasa daha zevk alırdım sanırım filmden. bu sahnelerde ölüm korkusunu vermek istemiş yönetmen ama bunda başarısız olmuş. bir club sahnesi vardı mesela filmin kapanış sekansında. neden o kadar uzun tuttu o sahneleri anlamış değilim. belki müziklerden dolayı bana uzun gelmiştir orasını ayırt edemedim. bize dibe vuruşu, ölüme giderken etrafınızda ne kadar insan olursa olsun yalnız gittiğinizi mi vurgulamak istemiş? iyi de adam film boyunca zaten bunları yaşıyor. ne gerek var bu kadar uzun bir sahneye? yoksa öyle canı ölmeden önce bi cluba mı gitmek istemişti sadece? çinli eşcinsellerin kitabını hiç açmayalım. adam çinden atlamış iyi hoş. öbürü karısını bırakmayıp gizli gizli yaşıyor, karısı da bildiği halde. (masadaki o sahneden ben karısının bildiğini çıkardım.) iyi peki bişe demedik. gelen adam bunu kullanıyor, kontrol ediyor falan bu salak her dediğini kuzu gibi yapıyor da sonrasında mı dank ediyor kafasına da ona karşı sevgisi bir anda bitiyor. adam "uxbal tüm şahitleri ortadan kaldırmalıyız. ben üstüme düşeni yapacağım sen de yap!" dedi gitti öldürdü lan sevgilisini. crime mı izliyoruz oldum orada. kanlı yataklar falan. daha bu işin ölü mültecileri kısmı, sorunlu eş kısmı, çalınan paralar kısmı, çocuklara kim bakıcak kısmı, erken yaşta kaybedilen baba kısmı, pezevenk abi kısmı falan var. bak tüm bu bölümlerdeki abartıyı ben anlatıcaktım. ben yazmaya üşendim şu an. sen gidip hepsini tıkıştırmışsın bi filmin içine. filmin gerçekten sevdiğim tek kısmı açılış ve kapanış olan sahneydi. elemanımızın ölüp babasıyla buluştuğu an. babasından yaşlı olması ama ona rağmen babasının çocuğunu eğlendiren biri gibi davranıp onunla ilgilenmesi, javier bardemin çocuksu gülüşü filmdeki en kalıcı ve güzel sahnelerdi. bu arada hakikaten çocuk gibi gülmüş lan o sahnede "oha!" oldum ben kendi adıma. --- spoiler --- oyunculuklara diyecek bir şey yok. hemen hemen herkes elinden geleni ardına koymamış ve sağlam oyunculuklar çıkarmış. bardem ve eşini oynayan hatunu ayrıca bir beğendim. aralarındaki uyum da sahneler arasındaki geçişleri de güzeldi hakikaten. hatun özellikle manic halleri ve pişmanlıkları arasındaki geçişleri iyi becermiş. çocuk ve çinlilerden aile babası olanın oyunculuklarını pek sevmedim ama olsun o kadar. bardem oscarı kaparsa üzülmem ama gönlüm colin firthcüğümden yana onu da söyleyim. bak innaritu'cum abartmayı seviyorsun, biliyorum. ama bu sefer hakikaten abartmışsın lan. dozajı o kadar fazla vermişsin ki izlerken filmin içine girmek bir yana, 'film' izlediğimi iliklerime kadar hissettim. bir ara "bitse de gitsek." diye düşünmeden edemedim. senarist değiştirmişsin diye duymuştum. tembelliğimden açıp kontrol etmedim ama eğer öyle bir şey yaptıysan sen bi öncekini bul kap getir. bir daha da abartma böyle. zaten senin tarzın normalde de abartılı. ok?
barcelona'yı istanbul'a benzetmeme sebep olan film. ikisinin de insanın başını döndüren güzelliklerinin yanında pis arka sokakları,varoşları, yoksul insanları, işportacıları vs. var.
karanlık bir film, her bakımdan. en ağır dramda bile yaşam kırıntısı vardır ama insanı sıkıp posasını bir kenara atıyor biutiful. mar adentro'nun amenabar'ı çekseydi nasıl olurdu diye düşünmeden edemedim. ama inarritu'nun da kimyası tutmuş javier bardem'le. ghost whisperer'ı gülümseyerek hatırlayan başkaları da vardı kesin. ışık, filmin duygusunu aşikâr eden önemli bir anahtardı. ikisi arasında uçurum.
bok içine doğan, bok içinde geçen ve bok içinde sonlanan hayatlar vardır. kim neden, hangi sebebe tutunarak bu hayatları yaşamaya dayanır diye düşünür insan. bu filmde hep aynısını düşündürdü. tek cevabı ölüm korkusu olamaz. zavallı küçük kalplerimizle, sevdiklerimiz olmalı cevap. --- spoiler --- uxbal'in belki de tek dostu olan yaşlı teyzeye söylediği gibi, aksini (bir başka baba-çocuk filmi olan) bal gibi bilse de insan, sevdikleri için nasıl olursa olsun "yaşayacağım" diyor "yapacağım"... "biutiful" olan bu olsa gerek. --- spoiler ---
eğer sanırım filmde bir de özürlü bir kişi olsaydı, şu ana kadar ki tüm oscar'da rağbet gören konuları bünyesinde toplamış olurdu...
alejandro gonzalez inarritu'nun sinemasında trademark sayılabilecek (linear olmayan anlatım, iç içe geçen ve birbirini etkileyen hayatlar vs) öğeleri barındıran ve onları bir adım öteye taşıyan, izlemenin kendisi bile ayrı bir deneyim olan film. kendisi bütün itibariyle çok "güzel" bir filmdir ama neredeyse karakterlerinin hiçbirinin başına güzel bir şey gelmez. hiçbiriyle özdeşleşmeden hepsi için ayrı ayrı içiniz parçalanır, mahvolursunuz, izlerken darbe üstüne darbe yersiniz. kesinlikle kolay ağlayan, eğlenceli/ilginç bir film izleyip rahatlamak isteyenlere göre değildir. izlediğiniz güne halet-i ruhiye olarak damgasını vurmaması imkansızdır.
türü dram olmayan film. dram böylesine vıcık vıcık psikoloji altüst etmez, dokunur geçer. izlerken ağır depresyona sokuyor bu film insanı. kesinlikle sinemada izlenmemesi gereken bir film. oyunculuklar göz kamaştırıcı, sahneler çok başarılı. ancak ruh halinizi iyi dengelediğinizde izlemeniz gereken bir film. edit: imla
kardeşlerden kız olanın ronaldinhoya erkek olanın messiye annenin de lady gaga'ya benzediği filmdir. edit: ekleme
inarritu'nun en iyi filmi. şimdiye kadar yaptığı filmleri "iyi güzel hoş da niye?" hissiyatını bir türlü atamadan izlediğim ancak yine de sevdiğim bir arkadaşımızdı. kendisini bulmasını, "benim hayatta bir derdim tasam var ama ne olduğunu henüz bulamadım, anlayamadım ben de" tribini aşmasını diliyordum gizli gizli. her filminde bu hissiyatın musallatlığından olsa gerek bir memnuniyetsizlik peşimi bırakmıyordu. işte bu filmde hikayesini de, derdini de, tasasını da allahına kadar bulmuş. barcelona sevgimi sikip attığı ve ne kadar içi boş, turistzan bir sevgi olduğunu gösterdiği için de kendisine hayranlığım artmıştır, elleri dert görmesin. --- spoiler --- birilerinin avrupa'daki göçmen olayına el atması gerekiyordu. barcelona sahillerine vuran çinli cesetler sahnesiyle de öyle el atılmaz böyle atılır dedirtiyor, allah razı olsun. --- spoiler ---
özellikle ikinci yarısı sikip bayıltıyor. ruhumu gerdikçe gerdi. çok başka bi kafayla çekmiş eleman ya. aynı acılar dönüyormuş gibi ama o kadar farklı yaşıyorsun ki her seferinde. olmasını beklediğin şeyler sürekli "hadi şimdi hadi şimdi" dedirtirken o kadar naif olmuyor ki. sembolizmin dibine de vurmuş. öte yandan nasıl karanlık bir filmdir... buram buram bir gerilim. hayatın içinden gündelik kesitlerle öyle güzel irrite edip kaçıyor ki. o çekimler, o muhteşem deniz sahnesi, o ibneler... olacak şey değil. bütün film adeta ufacık gri sert karton bir kutunun içinde çekilmiş gibi. hazmı çok zor bi yapıt. gün geçtikçe "ulan ben harika bi film izledim..." hissine daha da sahip olmaya başlayacağım çok sevdiğin birinin öldüğünü kabullenmene benzer bir süreçte. makyaj yapmadan çok güzel olmuş kız gibi bi film. javier bardem de allah moduna geçmiş. film itibariyle robert de niro'nun veliahtıdır gözümde. uzun lafın kısası, film duygularımla oynadı.
inarritu yine her şeye dokunuyor ama en çok kalbe dokunuyor.
--spoiler-- içinde bir sürü gereksiz bişiler olan film, ya da ben anlamlandıramadım. ama arkadaş o çinli herifler niye gay bana bi kere söyle, bunun filme katkısı nedir? sonra o filmin sonunda uxbal in abisinin olduğu mekana, strip club sanirim, gitme sebebi, nedir yani.. bunlar dışında başarılı film, uxbalin iç hesaplaşması, ölmeden arkasını temizleme çabasını iyi işlemiş, bozuk bir ailenin hikayesini de öyle.. göçmen mevzusunda söyleyeceklerini de çok iyi söylemiş hakkını vermek lazım.. fakaaat keyifli bişiler izlemek istiyorsanız uzak durun derim, alakası yok zira.. --spoiler-- edit: gereksiz dediğim şeyler direk cemaatçi bakış açısı gibi olmuş ama gereksiz arkadaş yalan mı..
inanılmaz derecede gerçekçilik hissi veren, bunu da senaryodaki anlatımı ve özellikle de çekim teknikleriyle başaran alejandro gonzalez inarritu'nun, sanırım şimdilik en özel filmi. --- spoiler --- barcelona'nın arka sokaklarında geçen filmimiz, barcelona'nın zengin ve gösterişli ortamından çok çok uzakta yaşanan göçmenlik dramını, insanlık dışı manzaraları uxbal karakteri üzerinde kesiştiren, yarattığı duygu yoğunluğunu da uxbal ile patlama noktasına getiren, bunları yaparken de doğa üstü güçlere girdiği noktalar olmasına rağmen, suratınıza tokat gibi çarpan gerçekliğinden hiçbir şey kaybetmeden ilerleyen, gerektiğince ağır, yeterince çarpıcı bir hikayeye sahip. --- spoiler --- son tahlilde, javier bardem'in oscarlık performansına fazla değinmeden özetle şunu belirtmek isterim ki, kendisi 2000'li yıllara damgasını vurmuş en başarılı oyuncudur.
uzun uzun javier bardem'in oyunculuğunun ne kadar sağlam olduğuna değinmeyeceğim. zaten fazlasıyla yapılmış ve yapılacağı için bir de benim yapmama gerek yok. film barcelona denilen franco sonrası dönemde müthiş bir rahatlama ve ekonomik olarak kalkınan bir diyarda geçiyor. çakma kıyafetler üretiminin bir endüstiri kolu olduğu, avrupanın her yerinde var olan çinli afrikalı bilumum üçüncü dünya ülkesinden yoksulluktan kaçanların hikayesi aslında bu film. eskiden daha iyi yaşamak ispanya'dan millet kaçardı - daha doğrusu franco'dan- şimdilerdeyse millet ispanya'ya kapağı atıyor. çünkü dünya globalleşiyor ve globelleşti bile. ha mahmut paşa'da saat satan nijeryalı ha barcelona'nın herhangibi bir yerinde çanta satan senegalli. ha inekoğlu konutlarında harç karan romanyalı vatandaş ha senyor tosunes karamba rezitans inşatında mala yapan çinli. ha eminönünde zabıtadan kaçan iyi su satıcısı ha tezgahını toplayıp uzun mesafe koşarak kaçan afrikalı. anlayacağınız bir fark yok aralarında. peki bunların sebeb-i hikmeti nedir? göç veren ülkelerin iktidar sahiblerinin insanlarına doğru düzgün yaşama alanı sunmamaları ve yoksulluk içinde yaşamaları için teşvik etmeleridir. uxbal denilen kişi düzenli bir işi olmadan üç ordan beş burdan yaparak hayatını idame ettirmekte ve ailesinin geçindirmektedir. şartlar taş devriyle aynıdır. nasıl ki taş devrinde avcılık ve toplayıcılıkla hayat idame ediliyorsa evlad-u ayal ve hanenin karnı doyuyorsa uxbal da toplayıcılık ve avcılık ile hayatta kalıyor. arada sırada tanrısına kurban veriyor ki tanrısı gazap oklarını üzerine göndermesin. burda tanrısı polis efendi oluyor. zarflar geliyor zarlar gidiyor vesaire vesaire vesaire... film ne kadar da uxbal'ın hayatının son turlarını anlatsa bile yardımcı hikayeler ve eklemeler filmin bütünlüğünde sırıtmıyor. filmle bütünleşmiş bir vaziyet sunuyor. her türlü akla gelebilecek çerden çöpten oluşan çöplüğün içinde bir kaç gül yetiştirmeye çalışan ve bir şekilde başarısız olan adamın hikayesini anlatan bu filmi izlemek bence elzemdir. elbette boktan hollywood filmi standartlarında olduğu gibi kesin şeyler oldu bittiler yok bu filmde. avrupa sineması bir portakal vermez insana bir dilim verir ve portakal bahçesini bulmanızı ister ki bence sinema budur. hatta sinemada budur. tekrar tekrar izlenilmeye gerek duyan ve ne kadar izlenilse izlenilsin kesinlikle yıpranmyacak ve ilk tazeliğini koruyacak bir film. --- spoiler --- ana karakterini oynayan çocuk maricel álvarez'in kızı olsa bu kadar benzemez. --- spoiler ---
ağzıma sıçmış olan filmdir. olmamış,bu sefer sırıtmış diyen tüm sözlükçü arkadaşlara selam eder, inarrituya alkışlarımı sunarım... --- spoiler --- javier bardem in tuvalette kızıyla kucaklaştığı o sahnede benim diyen insan evladı dayanamaz, filmin zaten her anı sizi tokaktlıyor,sarsıyor ama filmin en can alıcı sahnesi sanırım burasıydı. bir de 30 sene sonra mezarından çıkarılan babasının mumyalanmış cesedi ile karşılaştığı sahne vardı, neredeyse oğlu olacak yaştaki babaya şefkatli sevgi dokunuşları... javier ciğimin bebek beziyle dolandığı sahneyi hala hafızamdan silmeye çalışıyorum buarada... --- spoiler ---
--- ağır spoiler --- filmin en sonunda kız babasına sarılınca duyduğumuz kalp atışı sesleri... offf... mikrofonu kalbin tam üstüne koymak mükemmel bir buluş. bir de, filmin başında ve sonunda gördüğümüz karlı sahneler bence kesinlikle rüyaydı. --- ağır spoiler ---
1200 ayrı trajediyi zipleyip sonra beyninizin içinde açan bir film. filmden çıkınca rahatlıkla "anam ağladı" diyebilirsiniz.
inaritu'nun, tıpkı 21 gram ve babil'de yaptığı gibi, ruhumla cinsel ilişkiye girdiği film. içimi sıktı sıktı sıktı, posasını attı dışarı, salondan dışarı çıktım. inaritu facebook'da statusunu ruhumla ilişkisi var olarak değiştirdi desem yeridir. --- mini spoiler --- bardem'de arkadaş ne kadar bahtsız, barcelona barcelona olsun bu film olsun, manyak eşlerden kurtulamadı. şöyle güzel bir romantik komedide bir aile babasını oynasın da kendine gelsin. --- mini spoiler ---
bir mahsun kırmızıgül eseri de denebilir. bak güneşi gördüm vs...
sıradan bir konunun kendi tarzını yaratmış olan alejandro gonzalez inarritu tarafından, inarritu sinemasına has özelliklerle anlatıldığı, izlerken insanın içine dokunmasına rağmen her şeyin yetersiz işlendiği bir film biutiful. inarritu, karanlık, kasvetli atmosferlerde kendini bulan bir yönetmen. uslubunun temel dayanağı da yarattığı bu eşsiz hüzünlü, karanlık havadır. biutiful, göçmenlerin dayanılması güç koşullarda yaşamasını kendine konu edinirken merkezine bir babayı, farklı bir insan olan uxball'ı alan bir film. bir yandan göçmenleri anlatırken diğer yandan da uxball'ın hayatını bir uyum içinde izleyiciye yansıtıyor. bunu her ne kadar uyum içinde işlese de ne göçmenleri tam olarak anlatabiliyor ne de uxball'ı. göçmenlerin hayatına bizi belirli sınırlar dahilinde sokuyor. bu her ne kadar duygu sömürüsüne engel olan bir etken gibi gözükse de göçmen konusu kıyıda köşede kalıyor. uxball, sonlara doğru hikayede sivrilerek izleyiciyi mest etse de bu biutiful'un, inarritu'nun en zayıf filmi olmasını engellemiyor. pek dikkat çekmese de 2007 yapımı olan the visitor, göçmenlerin sıkıntılarını başarıyla anlatırken bir yandan da onların günlük yaşantısına bizi sokmaktan geri durmamış, bunu da onların olanca çaresizliğini sert bir şekilde yüzümüze vurmak yerine içten bir samimiyetiyle yapmayı tercih etmiş bir film. göçmenleri yaşayışlarını anlatırken merkezine de yalnız ve içe dönük prof. walter vale'u* alır. son derece sıcak ve samimi ilerleyen the visitor, içe dönük bir insanın kendini buluşunu hayranlıkla izlettirirken bir yandan da göçmen sorununa biutiful'dan çok daha etkileyici bir şekilde değiniyor. sonuç olarak biutiful hakkında söylenebilecek en önemli şey, bambaşka bir aktör ışığı taşıyan javier bardem'in kusursuz oyunculuğu ve ölmek üzere olan bir babanın çocuklarına duyduğu sonsuz sevgi ve çaresizliğinin seyirciye başarıyla hissettirilmesi; baba gibi bir "baba"nın hissettirilmesi.
aday olduğu yarışmalarda jürinin ödülsüz bırakamayacağı, happynessın tadılamayıp beautiful'un arzulandığı bir dünyada geçen şahane etkileyici bir film.
yüksek tesirli bomba etkisinde bir dram. izlemeye gücünüz varsa, sakın kaçırmayın. filmin bendeki etkisi; içimi sızlattı, dayak yemişim gibi canımı gerçekten çok acıttı. acılı her sahnede sanki demir bir leblebi yuttum ve mideme oturan o demir leblebilerin etkisi hala geçmedi. alejandro gonzález iñárritu en beğendiğim üç yönetmenden biri olup, her seferinde üzerimde kemalettin tuğcu etkisi yarattığını tekrar kanıtlamış oldu. javier bardem’in oyunculuğunun önünde saygı duruşu ile durmamı sağladı. benim için pek çok şeyi yeniden sorgulamama neden oldu; ne kadar önemsiz şeylere ne kadar büyük anlamlar yüklediğimizi, çok önemli olan şeyler için pek çoğumuzun hiçbir şey yapmadığını, mülteciler için birilerinin gerçekten bir şeyler yapması gerektiğini, bir çocuğun hayallerinden ve bir çocuğun dünyasından daha değerli hiçbir şey olmayacağını, anne baba olmanın ne demek olduğunu, yaptığımız ufacık bir hatanın bazen geriye dönüşü olmayacak yaralar bırakabileceğini, birini peşin hükümlerle yargılamak yerine onu anlamaya çalışmayı, ölüme her zaman hazır olabilecek, pişmanlık duymayacak bir hayat yaşamamız gerektiğini, af dilemeyi, ve affetmeyi… biutiful okunduğu gibi yazılıyor filmde ama yazıldığı gibi yaşanmıyor her yerde… (nacizane blogumdaki film yorumum: http://blog.milliyet.com.tr/…ul/blog/?blogno=288418)
bu gece ağzıma sıçtı bu film. çıktığımda okkalı bir dayak yemiş gibi hissettim kendimi. filmin sonuna doğru babamı sigarayı bırakmaya zorlamak, sigarayı da bir an önce bırakmak aklımdan geçti durdu. hikayenin olayı da "beautiful" olmak istemek ama ancak "biutiful" olabilmek. bu kadar olabilmiş..
bir zaman sevgiliyle gitmeyi planladığım film. sırf javier için... falan filan... mazileşmiş hayaller olması acı verici. ah be inarritu niye biraz daha erken vizyona sokmadın ki?
göçmenlere hem yardım edip hem onları sömüren bir adamın ironik hikayesi. seyrederken, hayatın ne kadar zor olduğunu defalarca tekrar ettiğim film. seyrederken insanı yoran bir film ama çok etkileyici ve sorgulayıcı.
içerisinde şöyle bir mantık hatası bulunduran film. --- spoiler --- bütün o canım çinliler gazdan zehirlendi öldü, tamam. peki o gaz dolu oda, eleman kapıyı açıp da ışığı açtığı an patlaması gerekmiyor muydu? ışık açınca gaz patlar olayı yalan mı ben mi yanlış biliyorum. aydınlanmak isterim. --- spoiler ---
güzel film ama çok yakın plan görüntüsü. dar plan insanı yoruyor. javier bardem'in tüm yüz hatlarını gördük yani o derece. ama yine de hüzünlü, güzel bir film. oscar' javier bardem alırsa aslında şaşırmam da vermezler sanırım. ama yabancı filmlerde şaşırmam açıkçası...
hayatı derinden hisseden, çaresizliği göz bebeklerinde saklı bir adamın hikayesi. kendi mahvoluşunu bir yana bırakmış, çevresindeki insanların mahvoluşları karşısında üzülen ve çabalayan bir ana karakter sunmuş bize film. aslında çok iyi bildiğimiz bunalımları, her gün dünyanın bir yerinde yaşanan çıkmazları öyle ince işlemiş ki yönetmen ınarritu, zaten var olan karanlığı öylesine karalamış ki ben izlerken duygusal olarak işkence yaşadım. ağır spoiler çok az ömrü kaldığını öğrenen uxbal büyük bir yaşam mücadelesi veriyor ama kendi için değil çocukları için. sınırsız özveri sunabileceğini, çocuklarına her baktığında her isimlerini söylediğinde anlayabiliyoruz. en büyük korkusu öldüğünde çocuklarının yüzünü unutması. o yüzden kamera sürekli javier bardem’in yüzüne kilitleniyor. seyirci de ister istemez onun gözlerinde kalıyor. filmin başarı ile canlandırılmış en enteresan karakteri maricel alvarez'in canlandırdığı bipolar bozukluğu olan uxbalın eşi. çocuklarını çok seven bir anne olmasına rağmen duygudurum dalgalanmaları nedeniyle düşünceleri bozulmuş, inanılmaz tavırlar sergileyen tehlikeli biri haline gelebiliyor. oğluna şiddet uygulayıp onu evde yalnız bırakması, eski kocasının kardeşiyle karşı koyamadığı dürtüleri yüzünden birlikte olması aşırı ve kontrolsüz tavırlarının sonucu. bir de kaçak çalıştırılan çinli işçiler durumu vardı filmde. belki de çalışma hayatının en acı sorunu gözler önüne serildi. kendi ülkesinde sadece 45 dakika yemek molası ile tatilsiz çalıştırılan çinlilerin bir umut gittikleri diğer ülkelerde de nasıl sömürüldüklerini nasıl öldüklerini izledik. düşündüm de kaçak işçi çalıştırmak hatta onları ölüme terk etmek tüm dünyanın farkında olarak göz yumduğu bir politika haline gelmiş. ne yazık. gece klübü sahnesinin o kadar uzun tutulmasının sebebine gelecek olursak; insanların hayatlarındaki odak noktalarının farklılığı gösterilmek istenmiş bence. kimi insanlar hiçbir şeyi umursamadan eğlence için zaman bulur ve su gibi para akıtırken kimileri sefalet içinde yaşamaya, hayata tutunmaya çalışıyor. filmin sonunda da kızına ve ölmüş bedenine bakan uxbal çaresizliğini bırakıp gidiyor sanki. onun karlar içerisinde babasıyla konuşurkenki gülüşünden, çocuksu meraklı bakışlarından anlaşılıyor bu. ağır spoiler kısacası film anlatmak istediği her şeyi anlatmış, aldığı tüm övgüleri fazlasıyla hak etmiştir.
herhangi bir oyuncusunun oscar alıp almamasının hiç önem taşımadığı film... ken loach'un it's a free world filmini çağrıştırmaktadır. çıkışsızlığın ve umutsuzluğun filmidir. kapitalizmin filmidir. bu ülkeden kaçıp gitme hayali kuranların izlemesi gereken filmdir. kaçıp gidecek herhangi bir yer olmadığının kanıtıdır. para hırsı, ölümün kolaylığı ve hayatla içiçeliği, manik depresif hastalığı bu kadar iyi canlandıracak oyuncuları ile kaliteli bir filmdir. avrupa'nın zenginlik kaynağı, demokrasi beşiği veya gelecek olduğunu söyleyenlere tokat etkisi yaratacaktır. her şehrin bir arka sokağı olduğunu hatırlatmaktadır. aklımda kalan bir kaç soruya gelirse; - franco döneminde kaçan babası ve arkadaşları kazanabilselerdi. francoyu yenebilselerdi. farklı olur muydu? - ispanya'nın sosyal güvencesi kısmını bilmemekle birlikte vergi vermeyen, net bir işte çalışmayan kahramanın sağlık harcamalarını nasıl karşıladığıdır? okuyup öğrenmek lazım. - woody allen'in "vicky christina barcelona"'yı izleyip barselona hayalleri kuranları da ne yazık ki üzmüştür. her şehrin arka sokağına...
yarısında çıktığım film... ara olmuş da ondan çıktım sonra geri geldim 2. yarıda tabi de ayrı mevzu orası... demem o ki aslımda dönmesem de olurmuş, ruhumu cendere gibi kastı. bana göre değil, sanatsal bişeyler de anlamadım değil ama olsun. ha bi de bardem oynamasa bu kadar yaygarası kopmazdı bu film bu da gerçek.
önceden hazırlıklı olunmalı bu filmi izlemeden. iflahımızı kesti inarritu. kapkara film kapkara bir duman gibi çöktü üzerimize. bir sahne de yok ki keşke olmasaymış dediğim. önceki popüler inarritu filmlerinden en temel farkı kurgunun daha geri planda kalması. ama bence en etkileyicisi filmlerinin içerisinde. aynı zamanda imdb'nin kullanıcı puanlarının da artık zottirik bir hale dönüştüğünü bize kanıtlayan film olmuştur.
ağır film. izlediğiniz 2 saat 15 dakika sonrasında üzerinize sinen karanlığı ve ağırlığı kaldırmanız gerçekten güç oluyor. her alejandro gonzalez inarritu filminde olduğu gibi bunda da birbiriyle kesişen hayatlar ve bu etkileşimden etkilenen insanların hikayeleri var. kesinlikle izlemeye değer. --- spoiler --- şüphesiz ki filmde en sevdiğim nokta insanların birbirine yakınlaştığı/ sarıldığı anlarda duyulan kalp sesleriydi, içten ve sıcak. --- spoiler ---
dünyanın çiğ ve karanlık gerçeklerini tokat gibi indirmiş seyircinin suratına. falcılar, ölülerle konuşmak gibi mistik ve metafizik detaylar bile bu gerçekçiliği yumuşatmıyor malesef, donmuş ruhunuzla ve şoklanmış gözlerle sinema salonunu terk ediyorsunuz. arkadaşımla birbirimize baktık "konuşmayalım filmle ilgili" diye makul bir anlaşma yaptık. film, dünyayı algılama halimi bir kaç saat yamulttu, kısmi bir felç indi. tekrar algılamaya başladığımda dengesi şaşmış gibiydi her şeyin. kabul etmek istemesem de denge buydu belki. adalet hiç var olmamıştı. barcelona ve istanbul ve bütün şehirler, cehennem tasvirlerinden daha korkunç görünüyordu gözüme. renkler soluk, boyası dökük, eski ve ruhsuzdu... biutiful yönetmenin diğer filmlerinin hepsinden daha yetkin ve acımasız. sarsılacağımı az çok tahmin ederek gitmiştim fakat bu kadarı beklentimin ötesindeydi.
filmin öncelikle insanda yarattığı etkiden söz etmek istiyorum. 4 luni 3 saptamani si 2 zile filmini hatırladım yaşadığım hisler sonucunda. ne var ki o filmi evde izlemiştim; biutiful'u sinemada izledim ve kaçacak bir yerim yoktu. en köşe koltukta, film ilerledikçe ben kendimi köşeye sıkışmış hissettim. öyle filmler yüzünden ağlayan zırlayan bir tip değilim, kolay kapılmam ama bu filmin ağır dünyası insanın bir yanını göçürtüyor. sağ kolum filmi takip eden beş saat boyunca uyuşuk kaldı; artık tansiyonum mu çıktı ne olduysa. kabus gibi çöküyor insanın üstüne. rüyadan uyanamamak gibi... eğer kendi kasvetini seyirciye yüzde yüz geçirmek bir başarıysa bu film çok başarılı demektir. ama o boğulma hissi, insana öf be ne film yapmışlar da dedirtmiyor aslında. (şimdi filmin baya baya özetini geçeceğim, dikkat) --- spoiler --- filmde bir adam var, uxbal. filmin henüz başlarında kanser olduğunu öğreniyor. iki ay ömrü kalmış en iyi ihtimalle. giderek düşkünleşiyor ve ölüyor. yanı sıra barcelona'nın gettolarının sefaleti içinde geçer film. uxbal yasadışı insan -işçi- simsarlığından para kazanan, ölülerle iletişim kurabilen, çocuklarına düşkün bir karakter. işte her şey bu adamda öyle bir düğüm oluyor ki, heralde bir insan daha zor bir durumda kalamaz hayatta. ölmek üzere; kendisini yaptığı bazı şeylerden ötürü aşırı derecede suçlu hissediyor, vicdan azabı çekiyor, ölmek üzere ama çevresinde bunu açıklayabileceği, destek görebileceği tek doğru düzgün insan yok. pislik sefalet dizboyu. ölünce çocuklarına bakacak kimsesi bile yok. eski karısı psikolojik sorunları olan çocuklara değil bakmak zarar verebilecek bir tip. ölmek üzere olan bu adam, bu atmosfer içinde, başını ellerinin arasına alıp ölüm sonrasında çocukları için bir plan yapmak lüksünden bile yoksun. bir yandan karısının hezeyanlarıyla uğraşır, bir yandan kanseriyle uğraşır, bir yandan iş yaptığı çinlilerden paralarını topralamaya çalışır ama bu kısa sürede bile ne yapsa hemen yıkılır. karısıyla tekrar aynı eve taşınıp çocuklarını güvenceye almışken, kadın tekrar dağılır klinik vaka haline gelir, ordan burdan paralarını almaya uğraşırken de, kendi sebep olduğu şey yüzünden, aracılık ettiği işçiler, bir depoda gazdan zehirlenerek ölürler. dolayısıyla halka gitgide daralır ve seyirci bunu mutlak bir şekilde hisseder. atmosfer içine işliyor seyircinin adeta. karakterin pek fazla iç sorgulaması yok. çünkü zaten buna fırsat dahi bulamıyor. bu yoğunluk, meşguliyet hali, uxbal'ın huzura erememesi, sanki filmin sonunda, ölümden sonrasına dair gösterilen kısa sahnede bile etkilidir. uxbal'a, öldüğü yerde babası, buralarda at kuyruğunla dolaşma baykuşları ürkütürsün diyor, ne demekse. ama sonuçta ölüm anı ve sonrası bile, oh adam kurtuldu hissi vermiyor seyirciye. kasvetten boğuluyor seyirci, ya da nerdeyse uxbal'ın bedenine girip onun gözünden yaşıyormuş gibi olayları empati yaşadım galiba ben --- spoiler --- ister istemez insan, bari şu bari öyle-böyle olsaydı demekten kendisini alamıyor bu filmi izlerken. "bir şey de düzgün gitsin be" diyor insan sonunda.
dün akşam filmi izledikten sonra kafamın içinin uyuştuğunu (durumun halen de devam ettiğini) söylemeliyim. kesinlikle gidin. hayat ve ölüm hakkında deneyim, yaşamayağımz şeyleri görmek, kasvetle ve uzunca bir filmle beraber geliyor diye uzak duracak değilsiniz. yalnız benim kişisel algım öyle olmuş olabilir ama, ölüm öyle bir anlatılmış veya aslında öyle bir şey ki, film boyunca şahit olunan çaresizlik, adaletsizlik, sefalet ve dram yani insanların eşit hayatlar yaşamaması bile ölüm karşısında önemsiz kalıyor gibi. bunu söylemek ve hissetmek yanlışsa bu belki izleyici olarak benim çarpık duygularım, belki de inarritu abimizin yediği bir nanenin sonucu.
"insanlık" üzerine bir film. çoğumuzun hayatında görmeye alışkın olduğumuz insani zayıflıklar, filmin ana fikrini oluşturuyor. insanlığın para, ahlak, tutku ve ölüme karşı verdiği mücadele, javier bardem'in oynadığı ana karakter etrafında dönüp duran hayli dramatik bir hikaye eşliğinde anlatılıyor. sıkıcı değil belki ama kesinlikle ağır tempolu bir film. öyle de olması gerekli zaten. zira görmezden geldiğimiz gerçekler de ağır yeterince. para uğruna harcanan insan hayatları örneğin. ya da kendimizden başkasını görmemizi engelleyen korkunç bencilliğimiz. içimizde pusuya yatan, ancak kendimizi korumaya gelince sıra, aniden ortaya çıkan saldırgan ruhumuz belki. en önemlisi, her sabah uyandıktan sonra unutmaya çalıştığımız, o kati son: ölüm. bu gerçeklerle yüzleşmek isteyenleri etkileyebilecek bir film "biutiful".
gosterime girisinden bir hafta sonra bile ankara da tiklim tiklim salonda izlenilmis film..
alın size barcelona. o hayallerinizdeki, o vicky christina barcelona filmindeki barcelona. son yıllarda izlediğim en başarılı film. mesajını doğrudan, çarpıcı ve sanatsal bir şekilde veriyor. yok şurası olmamış, burası olmamış diyesim gelmiyor bu film için; zira ne anlattığı, nasıl anlattığını bastırmış. kameranın açısı, ortamın ışığı neyin hep detay olarak kaldı zihnimde. filmdeki karanlığı, umutsuzluğu, adaletsizliği, vicdansızlığı, kötülüğü iliklerime kadar hissettim. ve zaten bu değil midir bir yönetmenin başarısı da: kendi varlığını unutturmak izleyiciye? ben unuttum gitti inarritu'yu. kamera kalktı önümden, tanık oldum. umutsuzluğu hissettim, öfke doldum; uxbal titredi ben ağladım. biutiful "dünyanın en güzel şehri" barcelona'yı aldı yerin dibine soktu. öyle çirkinleştirdi ki barcelona başkent tüm sistemden nefret ettirdi. işte dedi avrupa, işte medeniyet, işte demokrasi, işte kapitalizm ve siz hiçbir şey yokmuş gibi tüketip yaşayan insanlar. tahammül edebilene neyin üzerinde yükseldiğini gösterdi. "medeniyetin beşiğinde" karanlığı hissettirdi. karanlığı görmek kolaydır. ama bu karanlığı girmeden hissetmek.. zaten sanat bunun için yok mu? inarritu, ışıkları söndürüp o karanlığı yarattı bizim için. sonra çekildi, her şeye tanık olduk. filmin şahaneliği bir yana, lümpen sınıfı (göçmenleri) konu alan bu filmde, tüm lümpen sınıfları konu alan filmlerdeki genel bir olgu dikkatimi çekti. lümpen sınıfın insanlığını hissettirmek için kullanılan yegane silah "evlat sevgisi". lümpen, insanlıktan o denli uzak gösteriliyor ki, türlü aşırılıkları, ahlaksızlıkları ve "kötülüğü" arasında onun insan olduğunu evlatlarını korurken hissediyoruz bir tek. biutiful'da da bu durum farklı değil. uxbal ve diğer yan karakterlerden vicdanımıza dokunan bize sistemi sorgulattıran en güçlü koz "günahsız çocukları." aslında burada, lümpenin kendi gibi olmasın diye uğraştığı ama çaresizliğinden aynı kadere mahkum olan çocuklar, hikayenin özünü oluşturuyor. böylece, lümpenin kendine yabancılaşmışlığı gözler önüne serilirken, bunun nedeni ve sonucu olan sisteme de okkalı bir eleştiri geliyor. alametifarikadır, bu tip filmlerde suçlu gösterilmez; yönetmen hikayesini anlatır, sen adaletsizliği görebildiğin kadar suçlunun farkına varırsın. bu farkındalığı sağlayan ana notadır işte "evlat." evlat olmadan sadece "lümpenin aşağılıklığı" üzerine çekilmiş binlerce film vardır. sistemin devamını sağlayan bu filmlerin amacı uzaktan "karanlığı" gösterip, insanların korkmasını, iğrenmesini ve "harekete geçmesini" sağlayabilmektir. oysaki, gerçek sanatçı kamerasını o karanlığın içine sokandır. o karanlıkta aydınlığın ile yüzleşirsin ve gerçekten "harekete geçmen" gerektiğini anlarsın. --- spoiler --- filmin başı ile sonunun aynı olması sistemin kendini tekrardan üretiyor olmasına göndermeydi kanımca. --- spoiler ---
kafamda bir sürü soru bırakarak biten film. neyse ki böyle şeyleri kafaya takmayan bir insanım da, bu soruların aklıma gelmesiyle onları unutmam arasındaki süre birkaç saniyeyi geçmedi. öyle spoiler falan verme huyum yoktur, hiç gerek görmem de, o yüzden sorulara geçerken meraklanmayın yani: - ilk sorum şudur: bir insan (yazar, senarist) neden böyle bir hikaye (hikaye mi? bir hikayesi var mıydı ki, başı sonu belli?) yazma ihtiyacı duyar? - hadi o duydu diyelim, neden başka bir insan (yönetmen) bunu film haline getirmeye uğraşır (üstelik ünlü ve başarılı kabul edilmekteyken)? böyle bir filmi yönetmek, ben köklerimden kopmadım, hollywood insanı olmadım, hala acayip avrupa filmleri çekme sevdasındayım demenin bir aracı mıdır? - hadi bu adamı da anladık diyelim, başka bir adam (artist) böyle bir filmde niye oynar... sorular uzayıp gidiyor. kısacası, bence o kadar da ilgi çekici olmayan, özünde ne söylemek istediğini açık olarak pek de anlatamayan, üstüne üstlük (belki de alışkanlık gereği) oldukça karamsar bir film. gerçekçi bir karamsarlık değil bu bahsettiğim, elle tutulacak kadar somutlaştırılıp her sahneye yedirilmiş, gözümüze gözümüze sokulan bir karamsarlık. gerek var mı, bilmiyorum.
kan işeten film. 12 saat geçti üzerinden ama o his geçmiyor. geçince belki yazıcam bir şeyler.
eve dönünce karım neyin var dedi. bir sezon öyle bir geçer zaman ki dizisini peşisıra izlemiş gibiyim dedim. sözümü geri alıyorum. bu arada uxbal sokakta yürürken ; --- spoiler --- sanırım gaz sobalarını almaya gittiği sahnede, vitrin televizyonlarında karaya vurmuş yunuslar / balinalar görünmektedir. --- spoiler --- izleyince gerisini anlarsınız.
mükemmel bir polis - işportacı kovalama sahnesi bulunan film. --- spoiler --- uxbal babasını ilk kez gördüğü anda babasından 20 - 25 yaş büyüktü. ama filmin başındaki ve sonundaki orman sahnesinde yine de babasının sözünü dinliyor ve ona çocuk gözleriyle bakıyordu. --- spoiler ---
göz pınarlarım hanidir kuruduğundan ağlayamadım. içim de meymenetsiz. ölsen de kurtulsan bu baykuş yumağından bi türlüüüüü ölmesen çeksen bi türlü. sahi orada ne var? acaba sahi mi? bu film, hep alışageldiğimiz gibi; iyi bir şey ha oldu ha olacak, hadi olsun artık.. derken bazı şeylerin telafisinin olmadığını, umudun bir ineğin karnında pireneler'in karlarına kaçtığını, tüm yaralarının, berelerinin evde kaldığını, günahta ve sevapta doz aşımı halinde bodrumun dibine ya da denizin kıyısına vuracağını.. yahut tavana yapışacağını.. anlatıyor. "amaaaaan hayat öyle ya da böyle geçiyor canım kardeşim!" ama senin hayatının dinamitleri; spoilerın, çocuğun, boncuğun, koğuş kalk çinlin, li ablan, polislerin, dikiş makinelerin, imla hatan, ödevin, eski fotoğrafların, kaşıksız dondurman, kanserin, paran, tek taş yüzüğün, club eğlencelerin, uğursuz taşların, katalitik soban, işin gücün, tozlanmış baban, şerefsiz abin, sevgin, kelebek izlerin, çaresizliğin............. "öyle öyle tabi ya" diyebilmene, kabullenmene imkan aman vermiyor. suç, ihanet mihanet hafif kalıyor. gece gece bir çocuk ıslattığı çarşafları toplamış götürüyor...
son yirmi dakikasında sürekli ağladım.
"vay be benim bildiğim barselona bu değildi" dedirten film. hastanedeki odadan la sagrada familia görülmese orasının barselona olduğuna inanmayacağınız film. güzeller güzeli sanılan barselona’nın varoşlarında geçen bir film. inarrutu öyle bir film yapmış ki, izlerken canınız yanıyor, javier bardem öyle oynamış ki yüreğiniz parçalanıyor... --- spoiler --- > baba özlemi duyan bir babanın çocuklarını kendisinin ölümüne hazırlamaya çalışmasını, yokluğunda onları açıkta bırakmamak için didinişini oya gibi işleyen bir film... > barselona’nın barça diye bağıran zengin katalonyalılardan ibaret olmadığını gözler önüne seren bir film... > aynı odada yanyana dizilerek yerde yatan kadın, erkek kaçak işçilerin, ısınmayı üç kuruş ucuza getirtmek için, nefessiz kalışını, sonrasında da karaya vuran foklar gibi cansız bedenlerinin kıyıya vuran bedenlerini göreceğiniz bir film... > bardem'in bu çaresiz insanlara iş bularak yaptığı şeyin, simsarlığın iyi mi yoksa kötü mü olduğuna karar veremediğiniz bir film... > çakma çanta, cüzdan yanısıra uyuşturucu satan afrikalıların sokakları istila etmesine tanık olacağınız bir film... > bebeğiyle çaresizce hapisteki kocasını bekleyen zenci kadının vicdanına tanık olacağınız bir film... > bir annenin küçük çocuğunu evde yalnız bırakıp tatile gidecek, altını ıslattı diye küçücük çocuğu dövecek kadar akıl sağlığını yitirebildiğine, libidosunu dindirmek için eşinin abisi ile sevişmesine tanık olacağınız bir film... > barselona'nun varoş bölgelerindeki aç, sefil insanların yanısıra çılgın gece hayatını yaşayan umarsız insanlara da kıyısından köşesinden tanık olacağınız bir film... > bir babanın çocuklarını annelerine emanet edemeyeceğine içiniz cız ederek tanık olacağınız bir film... > öleceğini kızına söyleyen bir babanın kızına sarıldığı anda tek yürek olan kalplerinden gelen kalp atışını duyacağınız bir film, dahası kızına sarılan babanın o anda sanki size sarılmış gibi duygu aktarabildiğine tanık olacağınız bir film... > bardem’i izledikçe, çökük omuzları ile yürüyüşünü gördükçe bir insan çaresizliği nasıl olur da bu kadar iyi yansıtabileceğini gözlemleyeceğiniz bir film... > filmin başında konu olan yüzüğün kime gideceğini filmin sonunda öğreneceğiniz bir film... > dört kelimeyle “canınızı acıtan bir film”... --- spoiler ---
sinema olayını bitirmiş filmdir. bu filmin üzerine çekilecek aynı türdeki filmlerin hepsi kifayetsiz kaçacaktır... filmi izlerken fyodor mihailoviç dostoyevski 'nin hikayeleri akla geliyor hemen, o da hikayelerinde döneminin acı gerçeklerini derimizi kanırta kanırta gözümüzün içine sokardı. alejandro gonzales inarritu da hiç orta yol bulmaya çalışmadan, direkt olarak 21. yüzyılın sömürü düzenini gözümüze değil daha da ileri giderek götümüze sokmuştur. artık barcelona deyince aklımıza messi, xavi, iniesta üçlüsü değil, fakirlik, sömürü, ve yine de hayata tutunmaya çalışan ölü canlar gelecektir. büyük üstadın diğer filmlerini de izleyen biri olarak bir karşılaştırma yapmak istemesem de sanırsam üstad bu filmden sonra hiç film çekmese ömür boyu bu filmin ekmeğini yiyebilir. cidden çok etkileyici bir film. zeki demirkubuzun masumiyet, yazgı, kader gibi çok başarılı filmlerini izleyenler bu filmde de benzer hatta çok daha acı gerçekler keşfedecektir. acı olan insanlığın bu gerçeklerin ayırdına varması için illa ki böyle filmlerle gözümüze sokulması mı gerekmektedir gerçek hayatın, dahası film 3-5 gün adamı mal etmekte, en derin kılcallara kadar bir uyuşukluk hissi uyandırmaktadır, ancak sonrasında hayat tüm acımasızlığı ile devam etmektedir. 2 saat te olsa herkesçe bilinen ama görmezden gelinen acı gerçekleri anlatan bu kadar gerçekçi bir film yaptığı için üstada saygılar. ayrıca filmdeki oyunculuk, kamera kullanımı ve müzikler de çok başarılı....
güzel kelimesnin kendisinin bile doğru olmayı beceremediği bir dünya da hayat ne kadar güzel olabilir ki? başka bir film. karanlık. dünyanın en renkli, canlı kenti bile bakış açınla nasıl da cehenneme dönüyor gösteriyor bize. barcelona'nın parıltısı yüzünden görünmeyen kısımlarını anlatıyor innarutu. aklıma 11 eylül için çektiği kısa film geliyor. dememiş miydi : tanrının ışığı bizi aydınlatacak mı yoksa kör mü edecek diye. hep iyi anılan aydınlığın merkezinin ruhumuza kara bulut gibi çöküşüne tanık olduk. *
dünyanın 'hali pür meali' olan film. adem'in sonu... innaritu sanki önceki üç filminde bir filmi tamamlayacak hikaye bulamadığı için öyle yapmış onları. o filmler iyi güzel de bunun yanında eskiz gibi kalıyorlar doğrusu.
hasretle beklediğim. tekirdağ'da gösterime girmeyen.
film çıkışında şöyle bir diyalog yaşadım, - adamın ( yönetmenden bahsediyor) hiç bir estetik kaygısı yok. - bence var, adam estetik olan hiç bir şey koymamış filme, şehir çirkin, insanlar çirkin, hikaye çirkin. bilinçli bir seçim bence, görmekten hoşlanmadığımız şeyleri göstermiş. (bkz: mesajı alıyorum fatma)
dün izleyip işin gerçeği pek beğenmediğim film. fakat not düşmek istediğim bir kaç nokta var. çok hijyen kuralları olan temiz bir insan sayılmam ama o adamların hali ne öyle? adamlar pis, kadınlar pis, tuvaletler, aynalar, fayanslar, her şey pis! adam doktora gidiyor, doktor kirli sakallı, bizim esas oğlan zaten öyle, rüşvetçi polis sakallı. saça sakala karşı değilimdir ama bu film biraz şekilciliğimi farkettirdi bana.
filmdeki işçi koğuşlarının, aynı ve belki de daha ağır koşullarda (barcelona'da iklim yumuşak (bkz: ankara soğuğu)) göçmen çinliler vs. değil bildiğin tc vatandaşları ile dolu şekilde şu anda ankara istanbul'da batıda doğuda her yerde mevcut olduğunu hatırlatmak isterim. bunun dışında avrupada kaçak işçi olarak çalışan bir çok türkiye cumhuriyeti vatandaşı şu anda o durumları ve sefaleti deneyimliyor.
--- spoiler --- innaritu'nun pek de guzel olmayan histerik kadin karakteri marambra ile ispanyol sinemasi dahisi almodovar'i selamladigi -zira filmimiz de barcelona'da gecmektedir- ve diger filmlerine nazaran bir miktar dahi olsa mizah iceren diyaloglariyla ic kıyıcı atmosfere renk kattigi filmi olmustur. film guzeldir innaritu yine dram anlatmaktaki basarisini ortaya koymustur ancak gazetelerin 3. sayfalarini okuyarak derledigini dusundugum su hayatin en berbat koselerinde yollari kesisen karakter hikayelerini anlatmaya son vermezse bir sonraki filminde dayanamayip kendimi bir yerlerden atacagimi dusunuyorum. ha bu bir yana yine 2 kusur saatlik film cekerek senaryo, diyalog, oyunculuk vb. kotaramayan diger yonetmelere ders vermiş midir? evet vermistir. --- spoiler ---
alejandro gonzalez inarritu daha iyisini yapana kadar en iyisi budur. şahsi kanaatim tam bir sinema ziyafeti olduğudur. elbetteki filmi beğenmeyenler olabilir. ama yönetmenin diğer filmlerini beğenip de bu filmi beğenmeyen kimse olduğunu sanmıyorum. özellikle sahneleri birbirine bağlama derdi olmayan geçişler mükemmeldi. filmden çıktıktan sonra internetten seyrettiğim fragman, zihnime kazınan sahneleri bir kez daha bana gösterdi. hala seyretmeyenlere sinema salonunda seyretmelerini tavsiye ederim. beğenirseniz yıllar sonra "bu filmi sinemada seyretmiştim" dersiniz. beğenmezseniz, "millet neden bu filme başyapıt diyor anlamıyorum, bende zamanında sinemada seyrettim ama hiç hoşuma gitmedi" dersiniz. her halükarda diyecek bişeyleriniz olur.
sefaleti, pisliği, çaresizliği gösteren filmlerin genellikle yüzleştiği iki handikap vardır: fazla ajitasyon yapmak veya sefaleti "romantikleştirmek". işte bu film bu iki "çukara" düşmeden derdini anlatmayı, gerginliği -gerilim değil- yansıtmayı başarıyor. bir film düşünün ki, ilk karesinden itibaren başlayan ve sürekli artan bir gerilim duygusuyla sizi kuşatyor; gittikçe gerilen ve eninde sonunda kopacağı aşikar olan bir ipte yürümeye sizi davet ediyor. hem de bunu aşırya kaçmadan, ip kopmadan sizi "oyunun" dışına çıkartmamayı başararak yapyor.
insanin hayati catlak zemin uzerine kuruludur. ve ne yazik ki hicbir seyi secemeden bu dunyaya geliriz. hayat pek guzel gitmese bile buyuk bir dalga alip her an bizi kendi icine cekebilir. halbuki gerceklestirebilecegin o kadar cok sey varken... film hakkinda hicbir fikrim yoktu. okumadim yazilanlari. bu kadar icimi kanatacak oldugunu bilseydim gitmezdim. barcelona ' nin renkli ve eglenceli ruyasina kapilmamak gerekirmis. zaten gittigimde gordugum zenci , sahte canta, kiyafet satanlarin aksama dogru metrodan cikip hard rock cafe'nin bulundugu sokaga tezgahlarini acip; polis gorunce ise torbalari birden toplayip kacmasina asinaydim. ama insanlar nankordur.gozune gozune sokmadikca bilemez hangi insanlar nasil zorluklar icinde yasamaya calisiyor. uxbal 'in olumu ise filmin kilit noktasiydi. her sey bu kadar erken bitmemeliydi diyor insan ister istemez oldukca uzun suren filme ragmen. daha cocuklarini operek okula birakacak, onlari okuldan alip kotu de olsa bir seyler yiyeceklerdi. tamam fakirlerdi falan ama o cocuklardan hicbiri ne ilgisiz manik depresif annelerinden ne de tavanlari bocekli kotu evlerinden sikayetcilerdi. elden ne gelirdi ki olsalar bile? film beni bu kadar cok etkilediyse ve bir iki damla gozyasi doksem de asil etkisi filmden sonra trafik kazasi gecirip hastaneden yeni cikan kuzenimi aramamla basladi. haftaya seni disari cikaracagim deyip yaralarina ragmen cok iyi oldugunu soylerken gozyaslarimin sessizce insanlarin bakislarina aldirmadan yuzumden suzulerek artiyordu. hayat anliktir iste.bir o kadar da acimasiz.
2 buçuk saatlik anlamsız sahnelerin birleşimi, ne anlattığı belli olmayan görüntüler bütünü..keşke geldiği ilk gün gitseydim de çevremde bu filme gitmiş herkesi gitmekten caydırsaydım..o kadar acıdım ki geçirdiğim zamana, o kadar sıkıldım ki anlatmak mümkün değil. anlatmaya kalksam ona harcadığım zamana da acırım. verdiğim para da cabası. yolda alejandro gonzalez inarritu'yu görsem yemin ederim paramı ondan isterim..ulen hadi çektiniz filmi -film dedim ağız alışkanlığı ama- bi oturun tüm kadro izleyin, olmuş mu diye. ben oyuncu olsam bu filmi dağıtmayın kariyerimi zedelemeyin, para mara istemiyorum derim..ama işte nasıl oluyorsa, kimler hangi bakış açısıyla izleyip seçim yapıyosa artık. film bir de ödül mödül alıyor. son yorumumu da yapıyorum bu filmin 15 dksını izleyeceğime recep ivedik'i 3 kere izleme işkencesine razıyım.o derece.
madunları, fukara(ları) ve mağdurları anlatmaktadır. "beautiful" olan tek şey, tıpkı kusurlu telaffuz edilmiş "biutiful" gibi olan/yaşayan uxbal'dır kanımca.
"öte yandan, yönetmenin önceki her filminde hep yaptığı, anlatmaya çalıştığı da buydu aslında: şöyle bir uzaktan bakışla, bir başkası olarak gördüğünün, aslında senin 'evvel âhir' bir parçan olduğunu hayretle görmeni istedi o.. 'ya bu olup bitenlerin, ne anlama geldiğini anlayarak benimseyeceksin; ya da bir ömür boyu hiç bi şey anlamadan göçüp gideceksin.' demenin şartlarını oluşturmayı denedi.. doğrusu, bu filmde de farklı bir yoldan gitmiyor inarritu; sinemasını çarpıcı kılan, ilgimizi sürekli alesta vaziyette tutan, hikaye akışındaki o eski kurgusal numaralarına ara vermiş (belki de sona erdirmiş!), sadece bu.. belki de olgunlaşmanın bir tezahürü olarak -yatağında akmayan ama çok da hoşumuza giden- o 'sıçramalı' anlatımı bırakarak, hikayesini, bir ırmak misâli -doğallıkla- akıtmayı tercih etmiş.. hem de önünde sonunda, doğduğu kaynağına doğru akacağını, bizlerin dikkatine sunmayı da ihmal etmeden.. ve en mühimi, 'insani acı'nın en katmerlisini, damarlarımıza pompalamaya -bir anlığına dahi- ara vermeden." tafsilât için bknz..
ben mi kendi kendime kurdum kafamda tam olarak bilemesem de, sanirim filmde arkaplanda ilk olarak muzigin girdigi an epey gec bir yerde ve onemli bir sahnedeydi. bu yonuyle de muzigin cok az kullanildigi ve anlamli bir kompozisyona hizmet eden bir arac olarak sivrilestirildigi kanaatindeyim.
bittikten sonra özellikle ilk gece yatarken kafada değişik düşünceler dolaştıran film*. insanı rahatsız ediyor, duygulandırıyor, yer yer öyle sahneler var ki adamı resmen dayak yemişe döndürüyor* * . filmde mekanlar da çok güzel seçilmiş. turist olarak gittiğiniz ya da televizyondan gördüğünüz barselona değil de onun yerine alt tabakanın yaşadığı, yer altı barselona'sını görüyoruz. sözün özü karamsar bir havası olsu da kesinlikle insanın kafasında yer eden gidilesi, görülesi film.
filmde javier bardem'in babasını oynayan genç oğlanın adı cast'ta geçmiyor. meraklardayız, yetkililer buna bir el atmalı. (bkz: http://www.imdb.com/…tle/tt1164999/fullcredits#cast)
ispanyanında arka sokaklarının , zor yasamlarının ama herseye ragmen cocuklarına sonsuz sevgisi olan babalarının var oldugunu gostermiş, javier bardem'in oyunculuğunu yine konusturdugu, kim ne derse izlemeyenlerin izlemesi gereken film.
tumturaklı bir film. hayat diyor, 'geçiyorum işte gör' diyor yüzümüze yüzümüze. öyle bir film. planını yakınını karanlığını bilmem ama bu filmin içindeki açmazın, çıkmazın bir minörünü hemen herkes hayatında bir kaç kez yaşamış bile olabilir. --- spoiler --- hayatı diyor işte. geldik, gidiyoruz. geride bırakacak olduklarını bilmek üzerine. içindeki derde tepkisi -aylar?- ve kameraya bakarak -aslında seyirciye- 'öleceksin' lafı. tam da buna dair yeri gelmişken (bkz: stone/@akyildiz). aynı teknik. --- spoiler --- sömürü istismar her yerde aynı. aynı vicdan ve merhamet gibi. içim bulanmadı, kararmadı..inarritu her filminin içine, ne kadar karanlık olursa olsun bir umut serpiştiriyor çünkü.
inarritu'nun ne kendisine ne de sinemasına yeni bir şey kattığı, inarritu sinemasının tüm klişelerini bıkmadan usanmadan barındıran sıradan inarritu filmi. --- spoiler --- paramparça aşklar köpeklerden itibaren sürekli tekrara düşen inarritu bu filmde de farklı bir iş yapmıyor. kırıcı, vurucu bir hikaye barındırıyor ancak bunu o kadar bilindik işleyiş tarzıya veriyor ki "farklı" gözükmesini istediği sahneler bile onun bütün işlerini bir bir andırıyor. yine aynı mizansen anlayışı, yine aynı travmalar, yine aynı kalp kırıcılık. bundan önceki üç filmini henüz çekmemiş olsa tıpkı paramparça aşklar köpeklerle aldığı övgüler tadında övgüler yağdırılabilirdi filme ancak inarritu aynı bakış açısından medet umuyor. sinema tarihine şöyle bir baktığımda efsaneleşmiş yönetmenlerin kendini en sağlıklı ve hesaplı biçimde değiştirebilen, farklı işler çıkartan yönetmenler olduğunu görüyorum mesela. francis ford copolla denilen müthiş insan baba serisini ve apocalyspe now'ı çekmiş mesela. taxi driver ve raging bull çıkmış scorsese'nin ellerinden. şu an kendine müthiş bir fan kitlesi edinen christopher nolan memento ve inception'ı çekmiş. kişiliği tartışılacak ancak yönetmenliği tartışılmayacak roman polanski the pianist'i, rosemary's baby'yi, chinatown'ı çekmiş. bütün bu filmlerde yönetmenler kendi kişiliklerini, sinemaya bakışlarını tamamen korumuş olsalar da diğer filmleriyle tamamen aynı tadı veren filmler hiçbir zaman çekmemişler. bütün filmlerine özgün bir karakteristik kazandırmışlar. ama inarritu bunu bu filminde de yapmaktan çok uzak. yaptığı "tahmin edilebilir" olmayan tek şey ise film esnasında gelişip de "kesişen hikayeleri" değil de çoktan kesişmiş olan hikayeleri anlatması. elbette ki etkilenenlerin, beğenenlerin olması çok normal ama açıkçası ben biraz sıkıldım inarritu. --- spoiler ---
--- spoiler --- filmin içinde beautiful olan hiçbirşey yok. herkes yazmış zaten bunu, ben örneklere geçeyim. javier bardem bile çirkin. 80'lerden kalma eşofmanı, vıcık vıcık saçları ile uxbal nire, juan antonio* nire? * uxbal bir azis ise, gittiği cennet bile cennete benzemiyor, karlı ve soğuk. inarritu belki de hergün yanından geçerken gözümüzü kaçırdığımız sefaleti, beyazperdede gözümüzün içine sokuyor. bakmak istemesen de, 40 metrekarenin her noktasında sefalet var. var olduğu gibi işlenmiş, zerre kadar ajitasyon yok. bu kadar ağır olmasına rağmen, iki saat süresinde boğazımda düğümlenen birşey olmadı. örneğin senegalli'nin yüzünde patlayan copun acısını hissettim, ama hüzün değil dehşet ile. --- spoiler ---
barselona gibi bir rüya şehrin yaldızlarını döken, başlık altına yazan pek çok kişinin de belirttiği üzere "tokat gibi filmdir". aslında film barselona'da geçmekle birlikte kuzey yarım küredeki herhangi bir metropolde de geçiyor olabilirdi. mesela varoşlarında isyanlar patlak veren paris'in konfeksiyonda çalışan vietnamlı, malili kağıtsız işçileri de pekala filmin gadre uğrayanları rolünde olabilirlerdi. o kadar uzağa gitmeye bile lüzum yok. istanbul'un, yok pahasına çalışan doğu avrupalı veya afrikalı zoraki konuklarının başlarına gelen felaketler de filmdekileri aratmazdı. hatta yine istanbul'daki bekar evlerinde alt alta üst üste ikamet eden, ömrünü inşaatlarda, tekstilde, tersanelerde tüketen kürt işçilerin hikayesi de filmin konusu olabilirmiş. olabilirmiş demek haksızlık olur, olabilmiş. innarrutu; aralarında şanslıları bile daracık, izbe apartman dairelerinde yaşayan, doğdukları yerden göçebildikleri için kendilerini "şanslı sayan" daha az şanslıları ise mahzenlerde uyanan insanları değil, topyekün insanlık durumunu anlatmış. bu filmde anlatılanlar da, anlatılanların hikayesi de bu yüzden o kadar tanıdık, o kadar yakın, o kadar gerçek ve o kadar acı.
çok iyi bi filmdir. son yıllarda izlediğim en iyi film diyebilirim hatta. bir dram, kara bir film olmasına rağmen içinde cıvık cıvık duygu sömürüsü bulundurmuyor. "milleti ağlatayım da, duygusal film yapıp prim yapayım" olayı yok filmde. olaylar nasıl oluyorsa, kişilerin ruh halleri nedeniyle onların görüş açısını, etkilenmelerini de katarak anlatıyor. sırf bir kaç sekansı için bile izlenebilecek filmdir.
"filimadamı'nda bu hafta, havyar badem'in başrolde oynadığı "büyü tıfıl" isimli türk filmini inceleyeğiz." (bkz: cenk erdem)
--- spoiler --- filmin özeti benim için marambra'nın yaşamaya çalışıyorum diye ağladığı yerdir. boktan şartlarda boktan şekilde yaşamaya çalışanların hikayesidir bu film.hayatı boktan bir şekilde son bulacakken geride kalacak iki çocuğunu emanet edecek kimseyi bulamayan bir adamın dramıdır. --- spoiler ---
torrentlere yüksek çözünürlüklü versiyonu, sitelere altyazısı, bulunduğum şehirdeki 4 sinema salonuna tüm haliyle düşmemiş film. bilseydim, filmi izlemek için istanbul'a 3 ay onceden çok ucuza bilet keser, sabah gider filmi izler akşam dönerdim. ne filmmiş yahu! törenden önce izlemem lazım. anladınız siz onu. --- film izlenebilirse, bu entry normal bir hal alabilir. --- edit: izledim ama neyse boşver. güzel filmdi. feci kasvetli. koltuğa yapıştırdu beni.
beyazperde'ye güvenip bakırköy avşar ve ataköy galeria'da olduğuna inanıp yollara düştüğüm önce avşar'da seansın iptal haberi sonra galeria'da filmin hiç olmayışıyla hevesi gursakta bırakan film. ha birde yıllar sonra galeria'ya gidip sinema salonunu bulmak için 45 dakika dolaşmakta ayrı bir nostalji oldu kısmet hafta sonu taksim'e artık son olarak beyazperde'nin seanslarını yazan arkadaşa saygılar sunuyorum ve o'na laflar hazırladım.
güzel bir salonda sessiz sakin seyrettikten sonra etkilenmiş durumda eve geldiğimde açtığım televizyonda ilk karşıma çıkanın gülben ergenli turkcell reklamı olması sonucu insanlığımdan utandığım film...
javier bardem'in başrolünde oynadığı alejandro gonzalez inarritu'nun yönetmenliğinde çekilmiş insanı üzen ve geren bir film. --- spoiler --- uxbal'ın ölülerle iletişime geçtiği sahnelerde tavana dikkatle bakıldığında bir çocuk görmek mümkündür. kendisini de aynı şekilde tavanda gördüğü bir başka sahne insanı ürkütür. bb: denizin sesi nasıldır bilir misin? uxbal: nasıl? bb: fuuuğğfffuuhhhh bb: peki rüzgarın sesi nasıldır? uxbal: nasıl? bb: huuuuuuuuffffffff uxbal: peki ya ikisinin birden sesi nasıldır? --- spoiler ---
10 filme yetecek dramayi bir filme sokusturmayi basarmis, 2.5 saat suren soluksuz ajitasyon iskencesi
işe, güce, müşteriye, saate, şirkete, ciroya, rekabete, hedeflere, aldı-verdiye,,,,,,,, bilimum yalan dünya işlerine gömülmüşken suratıma okkalı bir tokat atıp bana insanlığımı hatırlattı. bir gün önce başka bir filmde kahkalar atarken bir gün sonra iki gözü iki çeşme oluyoruz biz hiç değişmemişken. yine diyorum; hayat çok tuhaf filmler filan!
--- ağır spoiler içerir --- ispanya'da yaşayan iki homoseksüel çinli'nin maceralarını konu eden film. --- spoiler ---
--spoiler-- uxbal ın son günlerinde ige in onunla ilgilendiği sahneler kayra ve anita yı hatırlattı nedense. --spoiler---
"güzel"in lafını bile edemeyenleri anlatan film. ismi gibi yamuk, buruk bir güzelliği var. iñarritu'nun önceki filmlerini izlemiş ve kendisini nelerin beklediğini az çok tahmin etmiş olanlar bu yamuk güzelliği seveceklerdir. dünya üzerinde yaşananları sinemada görmeye tahammül edemeyenler ise izleyeceklerinden pek de memnun kalmayabilirler. filmi beyoğlu'nda gösterildiği tek sinemada ve tahminlerimin aksine oldukça dolu bir salonda izledim. bir iñarritu ve javier bardem hayranı olarak fragmanını gördüğüm andan itibaren gitmeyi istediğim için üç arkadaşımı da birlikte sürükledim. birilerine tavsiye etmesi tehlikeli bir film cidden. eğlenceli bir haftasonu geçirmek için yapılacak bir tercih değil. sinemadan önce çok da mutlu değildik hiçbirimiz. ama film bittikten sonra dünyanın bir sürü yükünü yüklenmiş gibi ağırlaştık. kendi dertlerimizden utandık adeta. evet, biliyoruz çinlilerin insanlık dışı şartlarda çalıştıklarını, en güzel kentlerin bile arka sokaklarında hayat denemeyecek hayatların yaşandığını ya da ülkelerinden daha iyi bir gelecek umuduyla göç edenlerin hayallerinin çok çabuk yıkıldığını. okuyoruz, duyuyoruz, biliyoruz bir şekilde. ama pek bir şey yapamıyoruz. hatta kanıksamışız bu vicdansızca halleri. o yüzden bu film "çok ağır", "dramın boku çıkarılmış" gibi yorumlarla geçiştirilmemeli ki zaten hiçbir ajitasyon içermiyor. hatta babel ve amores perros'da çok daha kötü hissetmiştim diyebilirim. biutiful, izlenmeli ve ustaca anlatılan dertlere 2-2,5 saat şahit olunmalı. hiç değilse bu kadarı yapılabilmeli.
adından da anlaşılacağı üzere ''beautiful'' değil, ''biutiful'' dur bu film. deforme edip ''biutruthful'' da diyorum ben izledikten sonra.
ses, baştan sona ses bu film. arada kalmışların gerçeklerini yüksek sesle dile getirecek kadar cesur, yıllar yılı içe atılanların bir kırılma anında cam kırığı kadar keskin olabileceğini gösterebilecek kadar öfkeli... kalp atışlarından soluk alıp verişlere, ağlamaklı tonlardan buruk mutluluklara kadar insâni olan ne varsa sergilemiş inarritu. türkiye'deki ilk gösterimine koşa koşa girdiğim film, zaman zaman kulakları tıkatmaya zorladı izleyicisini. yalın anlatımının üzerine eklenen gustavo santaolalla ezgileriyle titretti bünyeleri. kusursuz değil, çünkü öyle olmalıydı; hiçbir hayat mükemmel değildir. belalarla kutsanmış bir hayatı olanca gerçekliğiyle perdeye yansıtan javier bardem'e de söylenmesi gerekenler söylendi sanıyorum. verilmesi gereken ödüller de verilmeye devam ediyor. altın yürek ödülü ise çoktan vitrinine yollandı...
serttir.
türkçe altyazısı bugüne kadar bulunamamış filmdir* harddiskte beklemeye bırakılmıştır.
izmir'de fazla sinemada bulmak zor, malum bir bilemedin iki hafta omru olur bu tarz filmlerin bizde. ama sagolsun desem bu sansi bizlere verdi. filme gelirsek; anlattiklariyla, hissettirdikleriyle agir bir film ama o kadar da abartildigi kadar "kalbim sikisti, dayanamadim bu kadar drama, iskenceydi yahu" minvalinde degil bu. dokunuyor insana, belki de biraz fazla dokunuyor ama oyle birakiyor yani. adam tadinda birakmis. tadindadan kastim (tadindadan nedir ya, tadelle markasi gibi); inarritu yerine bizim yonetmenlerimizden biri olsaydi, bu filmde insani etkileyen her sahneye dayardi muzigi, sonra da sagda solda "ay ne agladik ya, ne kadar huzunlu bi sahneydi degil mi serdar." tarzi cumleler isitirdik. ha, filmde biraz daha muzik olmali miydi derseniz, bence olmaliydi, daha hos olurdu ama yukarida belirttigim gibi degil mumkunse. javier bardem de bu arada "cannes'da, goya'da odulleri bosuna almadik arkadasim" der gibi gosterdi bize oyunculugunu.
nedir arkadaş sıradan?!? sıradan, hayatımızın çok büyük bir kısmını kaplayandır. bizim hergün içinde olup farkedemediğimiz ama innaritu'nun bütün çıplaklığıyla ortaya koyduğudur sıradanlık. çoğu zaman ışıl ışıl parıldayan dünyada, gözümüzü kısıp görmemiz gerekendir. işte bu yüzden sıradan ve fevkalade arşivlik bir film biutiful!
an itibarıyla desemin sayfasında türünün romantik-komedi olduğu belirtilen film. desemdekilerin kafaları iyi anlaşılan ya da ilginç bir mizah/eğlence anlayışları var...
izmir'de sadece desem ve forum cinebonus'ta yayınlanan film. desem'de öğrenci bileti 3.5lira forum'da da 10-12lira falan.
bana los lunes al sol'u anımsattı, ama bunun javier bardem'le bir ilgisi yoktu. geçmiş zamandı sanki, öyle oldu.
zaman: 1975 mekan: mexico city emiliano zapata ilkogretim okulu - ingilizce dersi inarritu: hocam hep de sizin dersinize denk geliyo ama sinema kolunda olanlar okullar arasi kisa film yarismasina hazirlanmak icin cikabilir mi? ogretmen: tabii ki alejandro. zaman: 2009 mekan: ev - senaryo yazarken inarritu: kafami sikeyim.
sinemada izleyip etkilendigim gercek dunyaya bir sure adapte olamadigim filmlerden.. evet ! film sinemada izlenir !
dertten kederden bütün akademinin içini kuruttuğu için oscar alamamış film.
oscar'da hakkı yenen bir başka film. (bkz: bence)
inarritu, insanlar filmi izlerken sahip oldukları hayatlarına şükretsin diye mi çekmiştir biutiful'u? duygu sömürüsü yapmak ve bunun ekmeğini yemek istemiş olabilir mi? bilmem. bilemem. bildiğim şu: kaybeden hayatların birbiriyle kesişmesine fena halde taktığı kafasıyla "etkileşimi" yine yeniden başka hayatlar üzerinden anlatmak için çekmiştir biutiful'u. şüphesiz ki sahici etkileyiciliği ve (bana göre) sömürüsüz dokunaklılığı ile uzun yıllar sonra da hatırlanacak iddiasız ama büyük bir film armağan etmiştir dünyalılara! sevinin büyükler, övünün küçükler, dövünün ortancalar!
fotoğraflardan hatırladığının dışında babasının yüzünü hatırlayamayanlara ayrı bir koyan film. evet, dayak yesem bu kadar acırdı canım.
bukowskinin hüzünlü bir şarkıydı hayat aforizmasının bobinler üzerindeki izdüşünmü olarak düşünecek olursak; evet hayat hüzünlü bir şarkı, alejandro gonzález iñárritu'nun barcelonasında yaşanan hayatlar ise notaların sadece bir tanesi ama sağlam bir nota olduğu kesin.
bazı filmlere "yılmaz güney filmleri kadar gerçekçi" diyesim gelir. çünkü hayat vicky cristina barcelona'daki gibi sürekli tatlı değil ve feci acı yanları var. bir film, acıyı gösterebildiği kadar gerçekçidir. işte bu film acıyı, pişmanlığı ve çaresizliği gösterebiliyor. ölümü, sıradan insanların ölümü gibi sıradanlaştırıyor. gerçekten güzel bir filmdir.
bazı sahneleri akla geldikçe korkuyor insan. hastalıktan, kimsesizlikten, insanlıktan çıkmaktan. insanı vicdanıyla baş başa bırakıp geçip gidiyor sahneler. onların gerçekliğini bilmek ise rahatsız ediyor.
emile zola bir film çekseydi, ortaya aynen böyle bir şey çıkardı. natüralizmin en dibinden sesleniyor biutiful.
çok iyi film de, içime oturdu fena halde. hayat bu kadar mı kötü ya? hiç mi güzel bir şey yok? başlarım naturalizminden!
fazla ciddi bir filmdir. kafan güzel gece eve dönmüşken anne babadan işitilen azar gibidir.
orjinalinden ayırt edilemeyen çakma dvd'lerle bizi mest eden cd'ci abimizde henüz bulunmadığından ve marka şehrimiz antep'te de gösterime girmediğinden henüz izleyemediğimiz ama bahsedildiği kadar karamsarsa da şu huzurlu günlerde uzak dursun dedirten filmdir.
barselona'ya turist götüren uçaklarda gösterilmesi durumunda istenmeyen sonuçlara neden olabilecek film.
17 mart'a kadar yeşilçam sinemasında izleme imkanı bulabileceğiniz etkileyici film. --- spoiler --- okunduğu gibi yazılmayan kelimelere çok anlamlı hatta çok acı bir örnektir beautiful kelimesi. beautiful okunduğu gibi yazılmaz. planların, isteklerin, hayatın da umduğun, düşlediğin gibi olmayabilir. birşey yapmayı istersin, düşünürsün, güzel olacağını umarsın. peki olur mu? herzaman değil. hayal kırıklıkları, kötü süprizler, istemeden zarar verdiğin insanlar/hayatlar, istemediğin halde beautiful olmayan ancak biutiful oluveren bir hayat. inarritu filmlerinin hemen hepsinde olan ama görmekten kendi adıma bıkmadığım haller bu filmde de var. ihanet, kendini ansızın sıkıntılı çıkmazlar içinde bulma hali, sınanıyor muyum sorusu, "neden?" ikilemi ve kaçınılmaz son ki bu kez çok sert ve muhteşem bir yalınlıkla anlatılmış; ölüme gidiş, ölüm. bir de sahnelerle ilgili bir soru kaldı kafamda. ben son sahnede tavanda gördüğümü ige sandım. ve hatta ige adam tuvaletteyken, tuvaletin kapısının önünden geçti ve odaya gitti. ige aslında gitmişti. o görüntüyü ben ige olarak algıladım daha doğrusu başkasının vücuduna bürünerek gelen azrail olarak. ve hatta yatakta kızının da bir ara gözleri mi parladı ne..felaket korkunç göründü çocuk birkaç saniyeliğine... ya da ben o kadar korktum ki o son sahnede, herşeyi birbirine karıştırdım, sapıttım falan. tek bildiğim bu adam korku filmi yaparsa alasını yapar. ben sevmem korkmayı ve aşırı tırsağım, gitmem o filme o ayrı tabii. --- spoiler ---
gördüğümüz bildiğimiz şeylerin algıladığımız gibi olmadığını, kendi içinde en basit olayın bile karmaşık bir yapısı olduğunu babanın 'okunduğu gibi yazılır' hatalı önerisiyle açıklayan film. film için ipucu gerekiyorsa; sözcükler okunuduğu gibi yazılmaz ya da yazıldığı gibi okunmaz. sözcükler böyle çetrefilliyken hayat hakkında ne dense boş...
çok güzel başlayan ve yine çok güzel biten film. --- spoiler --- ben küçükken, deniz sesi çalan bir radyo kanalı vardı. --- spoiler ---
alejandro gonzalez inarritu'nun yönetip başrolünde javier bardem'in oynadığı başyapıt. film, içler acısı bir şekilde yaşayan varoşlardaki insanların dramını çok gerçekçi bir şekilde gözler önüne sermiş.o kadar gerçekçi ki izlerken yüreği burkulmayanın yüreği yoktur.filmi alıp götüren en büyük etken ise javier bardem.bu filmi izledikten sonra colin firth'ün oscarı nasıl bu kadar rahat, rakipsiz bir şekilde aldığını merak ettim.bardem gördüğüm en iyi oyunculuklardan birini sergilemiş. --- spoiler --- filmde javier bardem'in hayat verdiği uxbal karakterinin etrafında gelişiyor bütün olaylar.uxbal yasa dışı işlere bulaşmış ama bütün derdi çocuklarına bakmak olan bir adam.bir yandan da oldukça sorunlu bir eşe sahip.kadının tüm yaptıklarına rağmen evliliğini kurtarmaya çalışıyor.filmin başlarında kadına çok küfür etsem de izledikçe kadının akıl sağlığının yerinde olmadığını, aslında onun da kendini düzeltmek için çabaladığını ama çabaladıkça daha çok battığını görüyoruz.tabii bu benim kişisel fikrim, filmden çıktıktan sonra da küfretmeye devam edenler olmuş olabilir. uxbal'ın yaşamı o kadar boktan ki bütün bokluklar yetmiyormuş gibi bir de hastalığıyla mücadele etmeye çalışıyor.dünyada adaletin olmadığının resmi adeta adam.herşey üst üste geldikçe bir an kendimi boktan türk dizilerini izliyorum gibi hissettim ama film o kadar gerçek ki bizi içine çekiyor ve sahte olan sanki bizim kendi yaşamımız, gerçek dünya filmdekiymiş izlenimi yaratıyor.çünkü filmde acıtasyon yok herşey çok doğal.bu senaryoyu bir türk yönetmenin eline verseler, sonuna kadar acıtasyonla sömürür.çocukları sömürür, sefaleti sömürür, hastalığı sömürür, bizde çok ağlatan ve çok güldürenler gişe yapar çünkü. filmin uzun uzun değindiği bir başka konu da mülteci dramı.amerikan filmlerindeki gibi kahraman polislerin kurtardığı çinli mülteciler yok bu filmde.afrika'dan çin'den barcelona'ya iltica etmiş, annemin değimiyle ''iti bağlasan durmaz'' denilecek yerlerde, aç, sefil yaşayan insanlardan bahsetmiş.tüm çıplaklığıyla gözlerimizin içine sokmuş yönetmen.canımı yaktı resmen gösterdikleri sahneler.içimden bunların hepsi gerçek, hergün bir yerlerde birilerinin başına geliyor diyordum filmi izlerken. filmin en can alıcı sahnesi ise baba kızın birbirlerine sarılıp ağladığı sahnedir.yürek dayanmaz.bence yönetmen insanların duygularını sömürmemek için bu sahneyi kısa tutmuştur.yoksa bu sahnede insanları bu haliyle bile hüngür hüngür ağlatırken, biraz daha uzun tutsa ağlama krizine sokar.kalpsiz adamın bile gözüne toz kaçırır, öyle fena. --- spoiler --- bu sene akılda kalacak filmlerin en başında geliyor.belki daha iyi filmler çekilmiştir bu sene ama insanın kafasında biutiful kadar iz bırakamaz sanırım hiçbiri.şiddetle tavsiye ederim izleyin.
ilk 5 listeme girer. batman izleyip hayatı değişen ergen gibiyim valla. duygulanımımı değiştirdi. bi film daha fazla ne yapabilir. dünyanın en acayip mükemmeli.
feci bir film. tokat gibi. filmden sonra beynimde rüzgarlar esti, üşüdüm. filmin, karamsar havası insanı öyle bir rahatsız ediyor ki, hem çıkmak istiyorsunuz salondan, hem de kalmak. doğrusu oluşturduğu kaotik evren insanı taşaklarından kavrıyor. karnımın açlığına rağmen, filmden sonra yemek yemek istemedim. çatışma filmin ismiyle başlıyor. filmdeki hayat -ki bu gerçekle de birebir aynı- hiç de biutiful değil. insanı sinir ediyor. insanlığın onarılmayan yarası olan işsizlik, açlık, sefalet, ucuz iş gücü, fakirlik, gibi kavramların hepsini bir belgesel tadında, gözlerimizin önüne seriyor. biutiful bir insanlık dramını anlatıyor. dünya üzerindeki milyonlarca işsizi, yaşamak için kabul etmek zorunda kaldıkları koşulları, kısacası gerçek hayatın arka sokaklarına itilmiş insanlarını anlatıyor. evet, yönetmenin diğer filmlerine göre bu filmi kıyaslamak yanlış. filmin merkezinde sınıflar arası uçurum var. ve o kamerasını sanki diyarbakır'a, beyoğlu'nun arka sokaklarına çeviriyor. ne yalan söyleyeyim, barcelona'nın bu tarafını hiç görmemiştim. iñárritu bize kısaca "fakir insanların hayatları ucuzdur, ölümleri ve ölme şekilleri gibi" demeye çalışıyor. !...
etkileyici bir filmdir. özellikle babasını benzeri şartlarda ve erken yaşlarda kaybetmiş şahıslarda vurucu etkiyi yapar. hatırlanacak yaştaysa yaşadıkların gelir akla. benzerlikleri kurarsın, yerine koyarsın. film buna uygun ve yol açan bir atmosferde ve gerçeklikte çekilmiştir.
sinema salonundan çıkalı yarım saat kadar oldu lakin halen aynı sahne dönüp duruyor aklımda... banyodaki sahne; ana olaya uyandığında, uxbal'in yüz ifadesinden dolayı adaydı bence bardem oscar'a, bütün filmi omuzlamış götürüyor havasından farklı olarak orada efsanevi bir oyunculuk vardı. işin özü; film olmuş, harikadan da öte olmuş.
sikimsonik hollywood filmlerini boş geçmeyen altyazı sitelerinin, bu film için halen bir altyazı yayınlamamış olması manidardır.
gunluk hayatimizda goremediklerimizi veya gormek istemediklerimizi, ispanya'dan getirip gozumuzun icine acita acita sokan guzel bir eser
barselona hayaliyle yaşayan ergenleri hayal kırıklığına uğratıyormuş diyorlar, daha çok sevdim. yönetmeni de bi arkadaşıma benziyo zaten. arada da saçmalarım böyle. ayrıca baba odaklı filmleri sevmem genelde. ama bu başka oldu.
hayatı çıplak haliyle anlatan bir film. seyircisini duygulandırmaya çalışmaması önemli bir artı. böylece olup bitene ağlayarak, kendini arındıran bir seyirci olarak kalmamış oluyoruz. uxbal'ın hayatına biz de karışıyoruz, bu da bizi daha fazla huzursuz ediyor. filmle ilgili benim rahatsız olduğum nokta ise, bu gerçekçiliğin, film içinde başarılı olan, filmin derdini anlatmasına yardımcı olan, ancak nihayetinde bir 'wishful thinking' olan bir ölüm metafiziğine fazlaca yaslanmış olması. hayat boktan bir şey, bunu anlatabiliyorsan, boktan bir hayatın sonunun karlı bir ormanda aydınlığa yürümek anlamına gelmediğini de biliyorsundur, ya da en azından ben öyle düşünüyorum. bu izleyicisini ağlaklık tuzağına çekmeyen bir film için fazlasıyla kolaycı bir kaçış yolu. çoğu izleyiciyi de tutup bu yoldan kaçmaya sürüklüyor. ben de babamı çok küçükken kaybettim, yüzünü bile pek hatırlamıyorum, öldüğümde karlar altında bir ormanda buluşmayı ben de isterdim. ne yazık ki, bu olmayacak. not: beğendiğim filmler hakkında yazdıklarım genellikle zamanın ötesini görüyor. bu da öyle olacak muhtemelen. yine de, ben beğendiğim filmlerin de daha iyi olabileceklerini yazmaya devam edeceğim.
javier bardem'in ustalık eseri olur. inarritu'nun zaten bütün eserleri ustalık eseri.
saf acı
alt yazısı internet alemine düşmüştür. edit: üstadlar biraz sabırlı olmamızı öğütledi, bekleyelim.
alejandro gonzalez inarritu'nun sabit ve sarsıntısız kamera görüntüsünden özellikle kaçındığı filmdir. dikkat ederseniz, en sabit planlarda bile kameranın ve dolayısıyla görüntünün ufak ufak sarsıldığını görürsünüz. bu, özellikle gerçekçilik duygusunu seyirciye aktarmak isteyen yönetmenlerin sıkça kullandığı bir çekim tekniğidir. kamerayı sarsılmayacak şekilde sabitleyerek çok temiz ve yumuşak kamera hareketleri yapmak yerine bu şekilde hareketli kullanabilmek ise sanıldığının aksine ustalık gerektiren bir tekniktir. amatör ellerde işkenceye, inarritu gibi ustaların elinde şahesere dönüşür.
henüz makul bir türkçe altyazı çevirisi yoktur. biraz sabır gösterilip iyi bir çeviri beklenmelidir. pınar batum şu an çeviriyor.
berbat ötesi bir ingilizce altyazı ile izledim. haliyle tam anlamadım. ama eminim ki izlediğimden daha fazlası film. çok ağır. çok. bazı sahneler var ki akıldan çıkmıyor. anlaşılır bir çeviriyle yeniden izlenmeli belki de.
benim gibi bir inaritu hayranını üzmüş filmdir. her boku beğenmeyen adam değilim, çok kolay beğenirim, dandik filmlerden elim kolum dolu çıkarım. ama hacıabi; kansere yakalanmış yoksul bir baba, darmadağın bir hayatı var, yarın göçüp gidecek ve çocuklarını emanet edecek kimsesi yok. onlar için çırpınıp duruyor, hepten boka batıyor. bu temel üzerine ne inşa etsen dramatik olur ama biutiful bir hayli kolaya kaçmak gibi olmuş.
denize bakmak lazım filmin sizi hapsettiği duyguyu atlatabilmek için.
bu kadar sahane oyunculuklardan sonra izledikten sonra bir sure kendinize gelemezsiniz. zaten yonetmenin diger eserleri de ayni kivamdaydi keza 21 gram
filmdeki tek güzellik ölüm...fimin başında da sonunda da adamımızın yegane mutlu olduğu an "ölü" olduğu an.onun dışında birşeylere ulaşmak için değil; yani zenginlik, kariyer yapmak gibi kavramlarının yakınından bile geçemeyen hayatlarda, bütün bir çaba sadece hayatta kalabilmek ya da geride bıraktıkları için biraz para kazanabilmek.insanın ruhunu burkan bir film.adamımızın çocuklarına para bırakabilmek için çinli işçilere en ucuz ısıtıcılardan alması ve sonrasında yaşananlar, bu sistemin insanları nasılda zor ve içinden çıkılmaz tercihlere ittiğinin bir resmi.bu belki çok abartılı gelebilir insanlara ama, bence sadece "gerçek" kadar abartılıydı. ve biz gerçekleri, yani bu sistemin insanlara yaşattığı acıları görmedikçe küçük aptal dünyalarımızda mutluluk peşinde koşmaya devam edeceğiz.bu sistemin ve hayatın bizi bir gün mutlu kılacağını bekleyip duracağız, bunun için çırpınıp duracağız.ama öyle olmayacak.sadece ama sadece öldüğümüzde huzur bulacağız.çünkü hayat söylendiği gibi yaşanmıyor aslında..
http://divxplanet.com/sub/s/204774/biutiful.html
filmin sonuna doğru küçük emrah'ın çıkıp: "uxball amca, size baba diyebilir miyim?" diye sormasını veya ne bileyim meteor falan düşmesini beklediğim filmdi. bir insanın başına gelebilecek kötü şeyler listesini sıradan elden geçiren senaryo mu olur yahu? her şeyi çok iyi bilen agresif sözlük yazarı bünyemi kesmedi yani kalp atışlı sahne ile babasıyla konuştuğu sahneler. 45 dakika uzaklara bakmalı film sıkıntısı hoşunuza gidiyorsa izleyin, yoksa evlerden ırak.
alejandro gonzalez inarritunun filmleri; midemi bulandırır, içimi daraltır, hayatımı karartır. bu da aynısını yaptı, bir farkla. sanki sonunda biraz ışık vardı. (ya da bana öyle geldi.)
inarritu'nun önceki filmleri gibi bu da uzun bir film. öncekilerde olduğu gibi müthiş oyunculuklar, hoş çekimler vs. içeriyor. filmin atmosferi en az öncekiler kadar etkileyici, hatta daha bir iç parçalayıcı... lakin bu filmin diğerlerinden bir farkı var: iki buçuk saatlik süreyi dolduramayan bir senaryo... sündürülmüş bir anlatımı yönetmenin önceki filmlerine aşina olanlar hemen farkedecektir zira... bu sebepten olsa gerek, yer yer sıkıldım filmi seyrederken. önceki filmlerinde sadece babel'de biraz sıkıldığımı (özellikle japon kızın sahnelerinde) hatırlıyorum, ama dediğim gibi, biraz... bu filmin son yarım saatini "bitse garii" diyerek seyrettim resmen... ...onun dışında aynı inarritu filmi işte.
izledikten sonra bir saniyeliğine bile olsa nefes darlığı çekmiyorsanız, insanlığınızın köreldiğini kanıtlayan büyük sanat yapıtı.
uzun zamandır beklediğim bir filmdi. yönetmenin babel ve özellikle de 21 gram filmini izleyip çok beğenmiştim. bu filmde de yine onlar gibi mecazi olarak araftaki insanların hikayesini anlatıyor. yalnız bir sıkıntı var, yönetmen kendini hikayeye fazla kaptırıp seyirciyi unutmuş. filmin geneli çok ağır ve kasvetli, insanın yaşama sevincini alıyor desem yeridir. bağlandığı yer ve tasvir edilen acılar çok gerçek ama film beni yordu açıkçası. yine de oldukça sarsıcı ve etkileyici bir film olmuş.
- - - spoiler - - - izledikten sonra üzerinde fazla konuşulamayan, duygusu üzerinize yapışan filmlerden. inarritu bir kez daha hayatımızın amına koyuyor. ana ve mateo kadar yalnız, marambra kadar çaresiz uxbal kadar ölüyüz. bir farkımız yok. mateo olm sen ne tatlısın ya. bunun bir "hamburger, patates kızartması..." diye sayışı var. sahneyi durdurup durdurup izledim. o nasıl bir tatlılık yav.
"3. dünya" ülkelerinin vatandaşları ve onlara uygulanan acımasız emek sömürüsü ile ilgili, italya-napoli'deki tekinsiz mafya ortamıyla ilgili çekilen etkileyici gomorra'ya benzer sert dokunuşlar yapan flim. sonuçta , inarritu'nun genel olarak tüm filmlerinde anlatmak istediği, mevcut vahşi kapitalist sistemde zengin fakir herkesin aşırı derecede mutsuz olduğu ve bu mevcut düzenin daha ne kadar insanlığı taşyabileceği ile ilgili.
elveda las vegas filminin etkisini veren, insanı depresyona sokan, karamsar film.
çok acayip ve bomba bir film bekliyorum, o yüzden doğru zaman ve doğru psikolojiyi kolluyorum izlemek için.
izledim, ve biter bitmez hızla kalkıp iki rekat şükür namazı kıldım. ardından bilimum serdar ortaç şarkıları dinliyorum avaz avaz, normale dönebilmek için. requiem for a dream'den sonra izlediğim en rahatsız edici filmdi diyebilirim. oyunculuklar mükemmel, görüntüler ise olması gerektiği gibi loş ve bulanıktı.
sabah sabah çamaşır suyu içmiş gibi hissetmeme sebep olmuş, her sahnesiyle benim gibi kalpsiz bir adamın bile içini parça parça etmeyi başarmış, babasızlığın, babasız çocukların filmi.
filmin kendisi kadar müzikleri de eşsizdir. itiraf etmeliyim ki filmi iki gecede ancak izleyebildim.. o derece dayak etkisindedir.
21 grams ve babel i izlediğim ve etkilerini bildiğim için uzun zaman izlememek için direndiğim film(di). izledim, bir gün geçti, artçıları devam ediyor. öyle ağır bir yük ki film, ağlayıp rahatlamanıza izin bile vermiyor. boğazınızda bir yumru ile kalakalıyorsunuz. filmi izleyip alejandro gonzalez inarrituve javier bardeme hayran olmamak mümkün değil.
inarritu'nun gözünün kusursuz hale geldiğinin kanıtıdır. inarritu, gene - en iyi yaptığı şeyi yapıp, hayatın üstü tozlanmış ayrıntılarını iki saatten fazla bir zaman içinde yakalamış ve hazırlıksız ve belki de yaşadığı hayatının kodlarından habersiz izleyiciye tokatı atmıştır -en azından dün gece benim uyuyamama sebebim olmuştur- inarritu, diğer filmlerinde de ustaca yaptığı william faulkner tarzı öykü kurgusunu biutiful'da daraltmış- ama daha çarpıcı yapmıştır. uxbal, babasının mumyalanmış cesedini gördüğünde o ayyaş hollywood senaristi faulkner gözümün önünden saniyelik geldi geçti, rosebud der gibi folknııır dedim de ben inarritu'ya şükrettim: inarritu, paul thomas anderson, haneke gibi adamlar olmasa -ki fincher ve lars von trier'i son 2 filmleriyle toprağa gömmüş bulunmaktayız- izleyecek ne varki artık. çinli göçmenlerin öldüğü o sahneden bahsetmek istemiyorum bile. ayrıca uxbal'ın ölümünün yaklaştığı vakit, banyodan çıktığı o an- sinema beni korkutamaz derdim ama inarritu üstüne bir de korkuttu. kanser hastalığı ise o kadar önemsiz hale gelmiş ki filmde, uxbal'ın kanserden ölüp ölmeyeceği hiçbir şekilde ilgilendirmez sizi; çünkü kanser olmasa bile uxbal'ı ölüme yaklaştıran yaptığı ve yapacaklarının toplamı olacaktı.. şunun tartışılacak hiçbir tarafı yok: bu film, inarritu'nun ustalık dönemi eseridir. bundan iyisini yapar mı, pek tabii..
ilk filminin başarısından sonra her yeni filmiyle şiştikçe şiş/iril../en inarritu'nun artık patlama noktasında olduğunu gösteren bomboş ve çok kötü bir film..
sonunda gömülü altyazı* olmayan bluray ripi çıkmış film.
taş gibi filmdir.
kaçak göçmenlerle ilgili avrupa ikiyüzlülüğünü gözler önüne seren filmdir. her fırsatta insan hakları, demokrasi diye haykıran devletlerin kendi bahçelerinde ucuz işgücü adına, insanlık dışı şartlarda yaşayan göçmenleri görmezden gelmesi düşündürücü. göçmen sorununun filmin merkezine oturmaması da konunun çıplaklığını güçlendirmiş. bardem'in vicky cristina barcelona gibi bir ispanya güzellemesinden sonra böyle bir filmde oynaması da ironik ve güzel olmuş. açıkçası, cahilliğimden olsa gerek la sagrada familia'yı görene kadar filmin meksika'da falan geçtiğini düşündüm. barcelona'nın öylesine keşmekeş olabileceğine ihtimal vermedim. sözün kısası, izlenecek izlettirilecek bir film olmuş. böylesine gerçekçi bir filmin fantastik unsurlar barındırması da ilginç. göçmen sorununu merkeze alan bir diğer film ken loach'tan geliyor: it's a free world
javier iki gamzeli gulsun, ispanya'nin yarisini yakarim; inarritu'yu sokakta gorsem kuul davranamam "ayyy hayraninizim" derim; motto bu. fakat, buna ragmen olmamis. yirmi bir gram, babel nefes almadan suruklerken, javier bardem'e ragmen konudan koptum, tam tesekkullu bir anneanne gibi surekli "ay bir dakika, o kadin kimdi?" dedim. aralara serpistirilmis cok guzel duygusal doneler var; bipolar bir anneden ceken bir koca ve duygusal taciz goren cocuklar, yasa disi gocmenlerin durumu, kan isemenin dunyanin sanirim en kotu seyi oldugu, ama bunlar bir araya gelip bir butun olmamis, iyi oyuncuya ve yonetmene ragmen olamamis.
en ağır dram filmlerinden biri. hayatın dramı. hayatın adaletsizliği. hayatın tam içinden. hayatın ta kendisi. javier bardem'in mükemmel performans gösterdiği bu film, tamamen ispanyolca olan bir performansın ilk defa en iyi aktör dalında oscar'a aday gösterildiği ilk filmmiş ayrıca.
anlatılmaz izlenir bir filmdir. izlemesi de kolay iş değildir; insanın içine oturur. günlerce aklından çıkmaz. herkes rolünün hakkını vermiştir; hatta bundan iyisi şam'da kayısıdır.
maeve binchy'nin hayatın ta kendisi lokantası diye bi kitabı var ,gerçi bizimkilerin çeviri kurbanı olmuş olabilir ama , o aklıma geldi izleyince bi de yorumları okuyunca.hayatın ta kendisi filmi olmuş tam bu. ayrıca javier bardem adam değilsin olum o nasıl rol kesmek öyle. sabah sabah ağzıma s.çtın bildiğin.
bu filme haksizlik ettigimi dusunup 2. kez seyrettim (bkz: #21904037) fakat bir daha gordum ki bu film gercekten cok bohem. tam bir drama ve kisilerin karakter analizi cok az duzeyde yapilmis.
inarritu'ya, hem dram film yapıyorsun, hem de 2,5 saat tutuyorsun süreyi. bize de yazık inarritu. bize de yazık. demiyorsun bu insanlar bu kadar acıyı, bu kadar koyu ekranı, işsizliği, açlığı, sefaleti, öhö öhö, zulmü, kul hakkını, mehmeh, bardem'in (uxbal ya da muhammed) bu halini görmeye bu kadar uzun süre katlanamazlar. filmini izlerken çektiğim çilenin, cefanın, ettiğim tiradların haddi hesabı yok inarritu. gel beni çek. kenara. gözüm çok acıdı. "vazgeçip bu dünyadan gidebilirsin ya da (şunu bitişik yazmayın lan) aptallar gibi dişini sıkıp tutunmaya çalışırsın." bak! ayak üstü, o kadar melankoliyi bünyeye emdirmişiz, zerk eylemişiz, vitesi boşa almış, ahhlar vahhları salmışız uzaya, nasa'dan habersiz, daha yolun yarısındayız hem, yaşımız kemalden dönüyor, eremiyoruz ibn rüşd'e, göremiyoruz onun retina tabakasıyla, bir de aptalı çakıyorsun suratımıza suratımıza, zalımın oğlu. ben ilkin oyunculuğa hayran kaldım, muazzam. çok ara verdim, kabul. o çinli işveren atölyede yerde yatan insanlara, "saat 06.30, kalkın!" diye bağırınca (son bağırışın olur inşallah, dedim, oldu lan, çok kötü oldu) bir küfür molası vermek için durdurdum filmi. sınır dışı edilecek senegalli bir erkeğin karısına, "daha genciz, tavuk fabrikasında çalış, ben de para gönderirim" dediğinde, karısının, "milyon tane tavuk kafası kessem de burada bir ev alamayız" cevabını vermesine müteakip klavyedeki en uzun tuşa kafa attım. filmle birlikte aklım da durdu. tuvalete gönül rahatlığıyla gidemedim. suratımı asarak çöğürdüm. kan yaptı. "aç birine güvenmek tehlikelidir" ha. sen öyle san, iktidarları bizim buralarda açlar başa getirir, toklar hükümet kurar, pazarlık yazar. herkes kendi evinin önünü süp.. ağzıma vurmana gerek yoktu. bu ayrı bir konu, diğer filminde muhtemel bunu tartışırız. babasının cesedini görmek istediğinde uxbal, şerefsiz abisiyle beraber ben de başımı çevirdim. aklımı banladım. bir de elini ağzına götürüyor, midesi bulanmış natürmort eşşeğin... genç baba istediği kadar ölsün, görülür lan, şerefsiz abi. uxbal'ın eşi, o çocuk çıplak ayakla buzdolabını açmış, çok görme, senin gibi bir annem olsaydı tirbuşonla açardım ben o buzdolabını. bu arada elinin ayarını s.kim, el kadar çocuğu evde bırakıp bir de üstüne dövüp tatile gidebilmek ne lan. "hayatım o gördüklerin yıldız değil, senin sinir sistemin." şaplağa gerek yok, işte şamar, işte nilüfer çiçeği çürüdükçe içine kapanan. ve yine bu arada götten göğüs kimin fikriyse aklımı aldı yeminle. teşekkürler teknoloji, teşekkürler bilim... ayrıca baba ile kızın kucaklaşma sahnesi için kullanılan kalp atış sesleri çok dandik durmuş, eller daha mühim, eller günahkarr. ve yine filmden bir velhasılıkelam, "dua etmeye çalıştım, ama kime dua edeceğimi bilmiyorum." kıyıya vuran 25 cesedin göründüğü sekans bile canı perenk perenk etmeye yeter. son söz: o küçük oğlan neydi adı, hah, mateo, iğrenç mateo, o taşı yitirir o, sonra da başı bitten gö... serinde izlenilecek filmdir. çarpar.
biutiful bir film. tabii, filmi izlemek değil, duymak önemli. seni çağırdığını duyarsan o yöne koşarsın ve ona varırsın ki bu sanattır. kaynak. --- spoiler --- çoğumuz dedim, okyanusun sesini duymadık. bu tarz filmlerde gol, ilk on dakika içerisinde gelir. toplu çocuk tabutları sahnesi bu yıkımı daha en başından ağlara sunuyor. yanlış bir kadından doğru iki çocuk ile hayatını sürdüren uxbal, yaşadığı kayıp mahallede şair olmanın peşinden koşamasa da, yürüyor. duygularına hakim, onları iyi ve tutarlı şeylere çevirmeyi bilen uxbal, kanseri cebinde sakız diye taşıyor. çenesi ne zaman hamlaşırsa o zaman atacak ağzına. kadınına sürekli "biraz sus lütfen," diyen uxbal, ayrılığın demini karartıyor. para için ölülerle konuşan uxbal her şeyin canlı olduğuna inanıyor. yetkin dram filmlerinde mutluluk tek bir karede olur, o da ailece elleriyle yemek yedikleri sahne. bu sahneden sonra gülemeyecek ya da umutla dolamayacak olmak kimseyi ürkütmesin. her dünyanın kendine göre kuralları vardır. *"baba, baykuşlar öldüğünde tüy yumağı kustuklarını biliyor muydun?" daha çok taşralardan alışık olduğumuz soba kazası dramı yükseltiyor. sadece toplu ölüm değil dramı yükselten, uxbal'ın sıradışı vicdanı. 102.dakikada giren müzik, çoğumuzun hayatının sesi. pireneler güzeldir. bazı anneler kötüdür. doğurduğunu üzer. bazı babalarsa... tıpkı bir türk filmi gibi ağrıyor, saniyede geçen tüm kare sayısı. o kadar babacıl bir film ki, babayı görerek bitiyor. --- spoiler ---
ölümün, yaşamın ve insan ilişkilerinin ve de onların sert yüzlerinin en ''soğuk'' halleriyle gösterildiği harikulade film. değinmeden geçmeyeceğim, filmin başı ve sonundaki sahne ile, tavanda gösterilen ölüler enfesti..
dürüst olmak gerekirse inarritu'nun izlediğim 4 filmi içinde ısınamadığım tek filmidir. sıcak bir yaz günü kan ter içinde izlediğimden midir, çok ağır ilerleyen hikayesinden midir bilmiyorum ama amores perros, babel ve 21 grams'ın ardından beklentim javier bardem'in de etkisiyle çok fazlaydı, beklediğim gibi bulamadım. sözlükte pek fazla beğenilmiş, belki bir kış günü yatağıma sokulup sıcak kahvemle falan izlesem daha farklı düşünür müyüm bilemiyorum ama açıkçası 2. kez izlemeye cesaret edeceğimi de sanmıyorum.
sorularıyla insanı köşeye sıkıştıran, boşluğuna sertçe sorular indiren, yutkunmana imkan vermeyen, nefes alırken acı çektiren bir film.
sözlükte okuyup öğrendiğim film. meraktan filmi ele geçirdim sözlükteki genel beğeni üzerine fakat 2 buçuk saate yakın süreyi görünce yemedi izlemek, bu sıcakta ağır konulu bir dramayı izlemek zor, kışlık saklayacağım bunu artık.
javier bardem'in acıklı türk filmi tadındaki çalışması.
dram filmlerini duygu patlamalarıyla dolu olan, her sahnesinden gözyaşları fışkırtan filmler zannedenlerin pek beğenmediği film. ha şunu da söyleyeyim, kesinlikle herkesin beğeneceği kadar mükemmel bir film demiyorum. ama her film de böyle olacak diye bir şey yok. şahsen, bardem'in eşi rolündeki kadından ne kadar nefret ettiysem bir gerçeği yansıttığı performansını da bir o kadar takdir ettim. film zaten gerçekler üzerine kurulu. ne yazık ki bütün hayatlar çok sevdiğiniz incir reçeli, ıssız adam tadında geçmiyor. düşük kalite bir gaz sobası yüzünden bu ülkede de nice insanlar öldü. daha dün vize sorunu yüzünden çocuğu yeni doğmuş kadın istanbul'dan kırgızistan'a gönderilmedi mi? film, birçok konuyu ele alıp sarsıcı olmaya çalışmayan; ele aldığı ufak gibi görünen ama hayatları şekillendiren birkaç konuyla kendi etki alanını yaratmış bir film. ne javier bardem var ne de dram diye filme atlamayın. ha illa sarsılmak istiyorsanız bol bol sarsılabileceğiniz el secreto de sus ojos'ı öneriyorum ama bu yalnızca bir dram filmi değil. sokakta çekilmiş kısa bir belgesel gibi.
kapitalist küçük burjuvazi'nin estetik ve kültür anlayışındaki neden-sonuç ilişkisinin belirginliğine aykırı olduğu; yine bu estetik anlayışında hüküm süren karakterlerin ülküleşitirilme alışkanlığına karşı gelip gerçeklik estetiğine örnek olduğu; küçük burjuvazi'nin hayat kodlarını belirleyen "doğal kanun" ve yapay "aklıselim" mitoslarına karşılık sosyal şartların tarihsel değişkenliğine vurgu yaptığı gerekçeleriyle egemen anlayış tarafından basit görüldüğü gibi "hayatın gözümüzü kapatmak istediğimiz taraflarını" neşretmekle itham edilen ortalama üstü sinema yapıtı. bu egemen kodlar beynimize o denli işlemiş ki filmi bu gerekçelerle eleştiren kişilerin çoğu ne kapitalist ne de küçük burjuvadır büyük ihtimalle. sadece bu ortamdaki kültürel mitosların farkına varamadıkları için kendi eleştirelliklerinin bile sınırına dayanıyorlar biutiful sayesinde.
ölmeden önce izlenilmesi gereken filmlerden biri.ama muhteşem olduğu ,mutlaka görülmesi gerektiği için değil."dünya acımasız,kirli,alem g.t olmuş" dedirtip ,içinizin sıkılmasını sağlayarak kafanıza kurşunu gönül rahatlığıyla sıkmanızı sağladığı için.javier amca her zamanki gibi muhteşem.
izlemek sizi bazı şeylere yakın kılar. buna benzerlerini seyrederken; "bak şu silah tüccarlarının ettiğine", "ah amerika ah", "şu yedi gelin/oniki damat/sekiz dünür ve benzerleri yok mu?", "hepsi tekel bunların" diyordun ya; işte bunu seyrettikten sonra "allah benim de bin belamı versin" diyeceksin. öyle anlatmışlar ki olayı; pislikten sıyrılmayı beceremiyorsun, aklayamıyorsun kendini, ağzına her türlü sıçıyor. "benim suçum yok" dedirtmiyor. bi paket mendille seyredin, görün eserinizi. ben gördüm. böyle adamlar yapsın filmi. böyle adamlar kadınlar oynasın. ve hakkaten gördüğüm "bir yüze en çok yakışan burun" sahibi kadın, sen ne güzelmişsin. "iyi de bunu öğrenmek gerçek hayatta ne işimize yarayacak" editi: tatilin ortasında seyrettim ben bunu. öğle yemeğinden sonra peçetemi alıp oturdum filmin başına ki böyle adamların filmlerini izlemeye otururken peçete baştan hazır edilmeli, bitirdim ve gözlerim birer balon denize gittim. yüzerken aklıma gelen sahile vuran dalgalar (!) planı yüzünden ağlayarak yüzdüm yüzdüm. su tuzluydu da anlaşılmadı gözyaşlarım.
coppacabanaya gidenlerin çok iyi bildiği bir arjantin sokağı. rio de janeironun simgelerindendir
bu kadar karamsar olmak filmlere yasaklanmalı.
1:42:02'deki sahnede, klüpdeki kızın sol yanağındaki seğirmeyi tekrar tekrar yüzlerce kez izlettiren filmdir. below'dan sonra bir kez daha aynalara bakmakdan çekindirtir. ürkütür. donunuza ettirir. her ayna, her yansıma ayrı bir gerilim. filmin her yeri de onlarla dolu. forrest gump tarzı göze batmayan ama çok şaşırtan görsel efeklerlerle eğlendirir. ama sonuç itibariyle çok hüzünlendirir insanı. çok üzer. --- spoiler --- oğlum tito, sen ne şerefsiz, ne alçak adamsın lan. herif ölüyor iki laf konuşturmuyorsun. yeni bir hatunla tanıştırırken bile; ben bunu şöyle yaptım, böyle yaptım, her yola gelir.... deyip lanetleyip, karalıyorsun filmin tek güzel yaratığını. hepsini geçtim. insan kendi kardeşinin karısına yapar mı lan bunları? şerefsiz! şuraya yazıyorum, seni bulacağım olum! uxbal, arkadaşım, gel beni dinle, gitme o baban olacak ergenin baktığı yere. --- spoiler --- son olarak: every teardrop is a waterfall'a büyük selam var bu filmde... ve fakat buradaki versiyonu aslında şuymuş: ritmo de la noche. hatta ve hatta tam olarak şu: http://www.youtube.com/watch?v=3qmkr_eoswi bir de biutiful'daki i - i - u harfleri ile inarritu'daki i - i - u harfleri aynı seslere denk geliyor galiba.
bu filmi seyretmeden "hayatım berbat" demeyin hani şu günlerde kapitalizm patladı mı çatladı mı diye tartışmalar yürütülüyor ya; herşey şu ana dek yolundaymış gibi. işte tam bu bağlamda buyrun burdan yakın
illa izle izle dedi zevkine güvendiğim bir kaç kişi ısrarla, iyi dedim hadi izleyelim. yönetmeni biliyoruz, bardem zaten mis... ağzıma sıçtı afedersiniz. ben böyle karanlık, umutsuz, bed film görmedim. 2 dk yüzüm gülmedi amına koyim.. biutiful ismi de çok isabet olmuş, eferin.
fazlasıyla dram kokuyor. izlerken her şey üstüme üstüme geliyor gibi hissettim. beyoğlu yeşilçam sineması'nda seyretmiştim, bilmiyorum belki de ortamın basık olmasından da kaynaklı olabilir ama bir an gerçekten boğulacağım sanmıştım. çıktığımda eksik bir şeyler vardı dedirtti. filmdeki olaylarla ilgilidir diyeceksiniz ama yok tam olarak öyle değil. utanç* filmini hatırlarsınız değil mi? küçük tatlı kız iyi koşullarda değildir. devamlı tedirgin vaziyette başına bir şey gelecek diye bekleriz. arada dayanamayız yaşlar süzülür gözlerimizden. isyan ederiz. film biter ve biz çakılır kalırız. boğazımızda bir yumru oluşur. bir kaç gün etkisinden çıkamayız. halimize şükretmeye bile utanırız çünkü filmin ana mesajı bu değildir zaten. haline şükret ve yoluna devam et değildir. utan der film, çünkü bu bir utançtır. işte bu filmde bu eksikti. derdini anlatmak ile insana fenalık getirmek arasında bir yerde gidip geliyor film. film bitti ve kaçar gibi çıktık sinemadan. derin bir nefes alıp rahatladık.
--- spoiler --- efendim oncelikle bu filmi begenmeyenler rica ediyorum bu entry'i okumadan bi siktirip gitsinler zira film on numara 7.sanat harikası olmus. bu filmle beraber gordukki arriagayla innarutunun aslında pekte ortak ozellikleri yokmus.çünkü arriaga senaryolarını izlerken(bkz: 21 grams,babel,ameros peros)izlediginizin bir film oldugunu her an farkındasınız,daime sahneleri birlestirmeye calısan seyirci filmin gidisatına ortak oluyor yani arriaga senaryoları daima bir estetik kaygı gozeten,bir bakıma biçimci bir sanat anlayısına sahip.oysa innarutu kendisinin yazdıgı ilk senaryado bize gosterdi ki tamamen naturalist bir bakısı var.dogayı oldugu gibi yansıtmayı seviyor,oyle ki dikkat ederseniz filmdeki butun karakterlere en içinizin ısındıgı anda,en yakın hissettiginiz andan sonraki sahne onun yaptıgı bir kotulukle devam ediyor.dolayısıyla asla hollywood yapımı filmlerdeki gibi bir iyi ile kotu ayırt edip ,iyinin tarafını tutmanızı soyleyen bir yonetmen-senarist yok.en buyuk naturalist yazar emile zolanın da dedigi gibi:"sanatcı dogayı yargılama gucune sahip degildir,o sadece dogayı nesnel olarak yansıtmak zorundadır".dikkat ettiyseniz javier bardem cocuklarına karsı ne kadar sevkat doluysa,dısardaki hayatında bir o kadar da kotulukle dolu ve innarutu bunu acıkca gostermekten asla cekinmiyor. film ayrıca derin bir senaryoya da sahip.bence filmi anlatan ve filmin uzerine insa edildigi kelime tam olarak ironi.let me tell you somethings: 1-filmin ismi:biutiful isimli bir filmin agırlıkla hayatın kotu taraflarını anlatması 2-bercelona gibi guzelligiyle one cıkmıs bir sehrin underground unun anlatılması 3-javier bardemin dısarıda ugrastıgı igrenc hayat ama evde cocuklarına surekli terbiyeli olması (yemek yerken cocuguna adabı muhaseretten bahsettigi o sahneyi hatırlayın yada karısı cocuguna bir tokat attı diye onu terkedisini hatırlayın) 4-karısını kardesinin evinde gordugunde ona soylediklerini hatırlayın:seni aldatmak istemiyorum ama fahise gibide eglenmek istiyorum 5-filmin basında kadının uxbal ın abisi titoya hanginiz babanıza benziyorsunuz diye sormus ve o da uxbalın benzedigini soylemisti,uxballa abisinin birbirinden farklı iki yapısını dusunun.babalarının mumyasını gorduklerinde uxbal ın yuzundeki sevkat,abisinin ise midesi bulanmıstı 6-uxbal ın babasını gordugunde ondan daha yaslı olması 7-uxbal ın hem baba hemde cocuk olması.oglunun surekli altıma yaptım deyisini ve uxbalın da surekli altına isemesini,altını bezle bagladıgı sahneyi hatırlayın. 8-girdigi gece kulubunde kadınların kalcalarına gogus cizildigi sahne(ne guzel bi ironiydi ama) 9-filmin temel metaforu baykus ve baykusun oldukten sonra agzından tuy yumagı cakarısı da tam bir tabiat ironisidir,yani tam innarutu tarzı sanat.baykuslar yedikleri kusların tuylerini agızlarından atar,bu defa kendileri tilki tarafından yem edilmistir. 10-ve geldik filmin en guzel ironisine.uxbal olulerle konusabiliyordu yani canlılardan para alıp olulerin tarafına geciyordu.sonra tam tersine olulerden para alıp canlılara verdi.cinli multecilere ucuz soba alarak onları oldurdu ve arta kalan parayı cocuklarına bırakmak istedi.allahım ne guzel sey su sanat,insanın kadınlara hic ihtiyacı olmuyor,zihinsel orgazm yasıyorsun surekli,surekli.ustelik dırdır da yok. 11-cinlilerin kıyıya vurdugu sahnede kamera genis acıyla barcelonanın gokdelenlerini de cekiyor.kacak calısan ucuz emek gucu ve birikmis ve arsa cıkmıs sermaye.kapitalizmin daha guzel bir ironisi varmıdır acep? 12-son olarak(en azından hatırladıgım) uxbal karakterinin kendisi zaten bir ironi.yakında olecegini ogrenen;yani hem yasayan hemde yasamayan ironik bir karakter.insanoglunun ironik yaratılısı...zihnimizin sonsuzluk kavramıyla algılayısı ama bedenimizin olumlu gercegi...ying-yang,ego-superego,tanrı-seytan...tumel ve tikel ikilemi..rasyonalizm ve emprizim tarafsızlıgı... ben innarutu nun tarzını biraz bressona benzettim.eminim cokca etkilendigi bir sinemacıdır.ikiside karakterleri en gercekci bicimde veriyor,hatta bresson o kadar abartmışki filmlerinde hep amator oyuncular kullanmıs,au hasard balthasar filmindeki basrol essegi bile ozellikle egitimsiz essek oynatmıs.ayrıca ikiside hayatın kotu taraflarına odaklanmıs.ben bizzat ikisinide izledigimde charles baudelaire okuyomusum gibi hissediyorum. yani guzel filmdi vesselam... --- spoiler ---
`javier bardem ve inarritu ne yapsalar izlenir` hipotezimi dogrulayan film oldu. kanser, baba-kiz, baba-ogul iliskisi, olum, vicdan, fason uretimlerde yok olan gocmen hayatlar vs., bir sehirde olabilecek her turlu dram var bu filmde, bu yonuyle fazla agir; acisiyla kalpteki, huznuyle bogazdaki yumruyu buyutuyor. ama yine de guzel guzel biutiful bir fim. --- spoiler --- film ile ilgili tek havada kalan sey, uxbal in oluler ile konusabilmesi oldu. filmi izlerken o insanustu gucu nereye koyacagimi bilemedim. --- spoiler ---
umarım benden önce söylenmiştir de, javier hayranlarından tehdit mesajları almam (ki ben de epey severim arkadaşı). javier bardem'in kötü oynadığı filmdir. ya rol adama uymamış, ya rolü benimseyememiş, ya rol zaten biraz zorlama... bilemiyorum. javier ve uxban'da eksik bir şeyler var. gene 10 üzerinden en az 8.5 veririm tabii filme, orası ayrı.
--- spoiler --- baykuşlar konusunda uxbal yaşarken oğlundan, ölüyken de babasından aynı bilgiyi alıyor ve iki tarafta da bilmediği bir ayrıntı bu. ölüyken aklında oğlundan kalan bir bilgi olduğu için mi babasından bu bilgiyi alıyor yoksa babalar ve oğullar arasında ilginç bir detay mı çözemedim. balyoz gibi bir filmdi... --- spoiler ---
--- spoiler --- mumyalanmış olması nedeniyle, senin şu anki yaşından neredeyse 10 yaş daha küçük olan babanın naaşına bakmak, bakmak, gülümsemek. şu an düşününce bile tüylerim diken diken oluyor. inaritu'ya saygılarımla. --- spoiler ---
bu kadar koyucu bir film ancak bu kadar surukleyici olabilir. oyunculugu, goruntu yonetmenligi, muzikleri, senaryosu, ispanyolcasi, kisaca her seyi cok guzel. "es peligroso fiarse de un hombre que tiene hambre. y más peligroso fiarse de un hombre cuyos hijos tienen hambre..."
kelimelerin kıfayetsiz kaldığı filmlerden. izleyeni darmadağın eder.
gözünüzün kızarıp yaşlarla dolmasını sağlayan ama sizi ağlatmayan film. öyle bir yerde bırakıyor ki sizi ne ağlıyorsunuz ne ağlamıyorsunuz..
bende nedense zeki demirkubuz'un masumiyet filmi etkisini hissettirdi. klostrofobiniz varsa izlememeniz tavsiye olunur. --- spoiler --- azıcık nefes alacağınız bir hava bile yok filmde. sadece temiz hava ve bol oksijenli bir ormanınız olacak, muhtemelen kayın ağaçlarıyla kaplı.. --- spoiler ---
izledikten sonra, uyku tutmaz gece.
fazlasıyla dram. iyi bir film ama moral bozukluğu önceden peşinen kabul edilerek ve hazır olunarak izlenmelidir. işlenen kaçak göçmen ve işçilik konuları filme oldukça güzel yedirilmiş, sahile vuranlar sahnesi kortucu derecede mükemmel. javier bardem'in karizmatik değil demeyelim de, altın kalpli dev cüsseli adam rollerinden.
http://www.xvidbox.com/…incelemeleri/dram/biutiful/
fazlası ile gerçek bir filmdir. küçük insanların umurumuzda olmayan basit hayatlarını, akıp gittiği her saniye boyunca beynimize yok artık dedirtecek şekilde işleyen bir başyapıttır. bazen birşeyleri durdurmak istersiniz, buna şahitlik etmek istemez, isyan edersiniz, sunulanın gerçekliğini, yaşanılan gerçekten ayırt edemezsiniz. insanda buz gibi havada sırtından kırbaçlanmış etkisi yaratır, bir süre konuşmadan sadece yolda yürütür, acı ovundurur, çekilen ızdırabı hissettirir, soğuk havayı ciğerlere savunma içgüdüsüyle, nafile bir direnç umudu ile doldurur, hayatın anlamı, anlamsızlığı sorgulanır. anlatılanlar anlaşılmaya çalışılır ve sabah olsun istenir, ne de olsa sabah olunca hepsi unutulur. belki bazıları için hiç sabah olmaz, olamaz.
ben baska bi acidan ele alacagim. kesinlikle bu film dar bakisli, mal insan ayiracidir - isminden dolayi. birine tavsiye ettiginiz zaman, karsi tarafin sizi "haha olm ingilizceyi unutmussun, beautiful o" diye artistlik yapmasina neden olabilecek bir film. sanki biz bilmiyoruz nasil yazildigini. *
--- spoiler --- javier bardem'in mar adentro'dan sonra ağzıma sıçtığı bir diğer filmi. mar adentro'da ölmek isteyen bir adamken, biutiful'da yaşamak isteyen bir adamken yaptı bunu. filmde bir çok farklı hayat var. bu hayatların hiçbirinde mutluluk yok. hepsi zor hayatlar. yaşamanın zor olduğu ama yaşamak isteyen insanların hayatları. filmin biutiful anlarından birisi de; ige'nin bebeğinin adının samuel olduğunu öğrenen mateo'nun, "eto'o'nun adı mı?" diye sorup gülümsemesiydi. --- spoiler ---
ruhunuzu öyle perişan ediyor ki film bittikten sonra " beğendim" diyemiyorsunuz. iyi olan bütün sözcükler kayboluyor sanki. izlemeden önce " dikkat depresyona sürükleyebilir" uyarısı yapılması gereken " güzel" bir film.
hava karanlık, oda karanlık, projektörün ışığı, filmin konusu, sigara dumanı, ölüm meselesi, yaşarken dahi ölü olan insanlar, fakirlik, yabancılık, kamera açıları... içim kıyıldı, hayata küstüm. öylesine iyi bir film.
javier bardem'in ne kadar baba bir oyuncu olduğunu bir daha kanıtlayan filmdir. adamı her çeşit karakteri canlandırırken izledik neredeyse. içlerinde en iyi oynadığı, en düzgün ve mutsuz karakter bu idi sanırım. filmi 2. kez izlememek adına elimden gelen her şeyi yapıyorum. fazla melankolik. bittiğinde kendimi toparlayabilmem çok uzun sürmüştü.
--- spoiler --- 21 grams benim yonetmeni tanidigim film oldu. cok sasirmistim, boyle bir sey mumkun olabilir miydi, hayata dair bu kadar temel bir sey, yasam ve sevmek diyelim alay edilme riskine ragmen, film selulozuna (umarim dijital cekim degildir, smiley smiley smiley) bu kadar iyi sekilde yansitilabilir mi diyerek. filmden sonra yonetmenin yeni yapimlarini beklemeye basladim. sonraki filmlerinden benzer tadlar alamiyorum. bana gore yonetmen hala 21 grams filmindeki hayata dair o temel konunun civarinda ve ben artik daha farkli bir sey istiyorum. 21 grams ile yeterince dusunmustum su anda soylemek istediklerini... o top gol olmustu, (futbol diyardindan sevgiler) yeni filme gelince, yonetmenimizden fotograf albumu gibi lineer sekilde ilerleyen bir film istemiyorum tabi ki ama bir cok albumun yanyana konulup ve rastgele acilip seyirciye gosterilmesini de istemiyorum! aciklarsak her fotograf albumu bir insanin hikayesi ise tek bir albumu bana lineer sekilde gostermesi, albumde beliren onemli kisilerin kisisel albumlerine baglantilar kurup yeni albumleri dolastirmasi istemiyorum. kendi stiline devam etsin birbirlerine degen kisilerin albumlerinden bir takim parcalar sunsun, ben gerekirse eksik parcalari tahmin edeyim gayet guzel ama sundugu seyin altinda yeni ve ciddi bir mesele olsun istiyorum. yonetmenin tek meselesi (aslinda yasayanlarin tek meselesi) olum sanirim. yonetmen her filmde olum olgusunun esliginde gunluk yasam ve onun sikintilari veya mutluluklari ne kadar anlamli sorusunu bize haykiriyor. iyi de yapiyor, binlerce sene once yapsaydi peygamber veya en azindan ermis olurdu! toplumu icinde yasadigi cilgin dongunden uzaklastirmak, dongunun hizinin yavaslatmak istiyor. carklarin arasinda sikisan insanlarin yasamlarina uzuluyor, hindistan'a meylediyor. yine de bu album kolajindan cok da mutlu degilim. somurgen cinlilerin hikayesi, escinsel cinliler, depresif mi degil mi bilinmeyen ama problemli esin hikayesi, cocuklarin hikayeleri, adamin kendi hikayesi, gocmenlerin hikayesi, seyyar saticinin hikayesi, adamin babasinin hikayesi derken kolaj silsilesinden yoruluyorum... (bu arada meksika polisinin sikintilari es gecilmis, filmde polislerin zorlu hikayesi yoktu, herhalde cutting room'da yerde kaldi.) yazarken dusundum de hayat bu film gibi gercekten de. belki de yonetmen hakli. (okur bir onceki paragrafi ciddiye alma. ahh ama okudun bir kere, gitti beyninin bir kosesine. sorry...) hayatin kendisi de yorucu! ve belki de omrunuzun sonunda javier bardem'in filmin basinda ve sonunda kiziyla yaptigi konusma gibi bir konusma kalirsa yaniniza ne ala. kostur dur, ne oldugunu bilemeden, ne icin oldugunu bilemeden, el alemin albumunde bir karakter olarak belir ve git sonra, bu mudur diye cem yilmaz gibi soralim. bu! --- spoiler ---
(bkz: durduk yerde adamın amına koyan filmler)
--- spoiler --- sinema adına büyük insanlık adına daha da büyük bir kazanç. yaşadığımız modern şehirlerin, her gün giydiğimiz ciks markaların, kullandığımız afilli telefonların arkasındaki gizli gerçeği haykırıyor film baştan sona... baba sevgisi.... aile olmak... kanser... ihanet... ölümü karşılamak... sahi....öleceğin zamanı bilsen ne yapardın? muhtaç olanı ezen ve üst tabakadakilere hizmet ettiren sistemin küçük bir kesiti... masum çocuklar... siz milyarlarca dolarları olanlar, bu kendinizden başkasına faydası olmayan servetin hesabını nasıl vereceksiniz? --- spoiler --- - ağlıyor musun sen? - ............
kafamızda ve hayatlarımızda çizmeye çalıştığımız "pembe dünya"yı hiçbir şekilde beslemeyen ve desteklemeyen bir film. fazla acı ve fazla gerçek bir öykü; acılığı ve gerçekliği bir fazla ya da bir eksik cümlesinin ve sahnesinin olmamasından. hayal edilmez ve tasarlanmaz bazı şeyler, hele ki sözkonusu olan ölümse. neler yapılmak ve neler söylenmek istenir hiçbirimiz düşünmeyiz. filmdeki öykü, bir adamın ve farklı ülkelerden mültecilerin trajik yaşamları ve ölümlerinin etrafındaki hayatların abartısız bir anlatımıdır. filmde, uxbal'ın kızına gerçeği anlatarak, sarıldığı ve kızının yatakta konuşmaya devam ettiği son bölümü çok sarsıcıdır.
babasızlığın filmidir. --- spoiler --- uxbal'ın babasız büyümesi ilk gerçeklik zaten. babasız büyüyen uxbal, aynı kaderi yaşayacak olan evlatlarının bunu minimum hasarla deneyimlemesi için uzatmaları oynuyor. ama sonrasında kaçak çinli kadın ve kızın dramını görüyoruz, hayata babasız tutunmaya çalışan. en son senegalli adamcağızın ailesini bırakıp gitmek zorunda kalması da bunun altını çiziyor. dolayısıyla babasızlık, göçmenlikle ilişkilendiriliyor. göçmenler, yeni kapitalist dünyanın daimi yetimleri. ve uxbal'ın da babasızlığından ileri gelen bu süreklilik durumu, dönemsel de bir sürekliliğe işaret ediyor aslında ve sert bir mesaj bu: bundan birkaç on yıl önce franco yüzünden babasız büyüyordu çocuklar, şimdiyse neo-emperyalizm aynı işlevi görüyor. böylece faşizm ve sömürgeciliğin bu yeni versiyonu arasında paralellik kuruluyor. filmin işlediği yapısal en büyük problemse barınma. çinlileri donarak ölmeye götüren de, senegalli ailenin de derdi barınma problemi. ve birçok sahne geçişinde dev (ve donmasalar bir tanesinde çinlilerin çalışacağı) inşaatların gözlemlendiği barcelona manzarasından harab olmuş evlerin içine pan yapan kamera izleyiciye sürekli aynı şeyi söylüyor: oturduğunuz evleri donarak ölen göçmen işçiler yapıyor ama onlara barınmayı bile çok görüyorsunuz. bu trajediden hissedilecek suçluluğuysa filmin genel ritmini bir anda bölerek giren kulüp sahnesi alıyor. kıçların memeye dönüştüğü, kanserli bir adamın ayartılmaya çalışıldığı, kokainin dibine vurulan bu sahnede yabancılaşma o kadar müthiş verilmiş ki.. elit yaşamın fantazmagorisi göçmenlere reva görülen yaşamın mazur gösterilmesine engel oluveriyor. ölülerle konuşmaktan çıkabilecek de pek çok yorum var aslında. ilki uxbal üzerinden işleyen mesaj: uxbal ölülerin gitmesini engelleyen yarım kalmışlık duygusunu bildiğinden, kendisi dünyadaki son dönemini bunu yaşamamaya adıyor, ama işler sarpa sarıyor çünkü sorun bir adamın çözebileceği bir sorun değil, sistemik bir sorun. genel çerçevedeyse filmin bağlamına en uygun yorum, kaybettikleriyle kuramadıkları iletişimi ölümlerinden sonra çaresizce uxbal'dan bekleyen yerleşiklere sessizce ölüp giden göçmenlerin sorunlarına eğilmek için hala bir şansları olduğu mesajının veriliyor olduğu. --- spoiler ---
bu filmi olay olduğu vakit izlemek istemedim, her şey bitsin, unutulsun öyle izleyeyim dedim. o zaman filmi övmekten çok hak etmediği ve yerildiği yorumlara denk gelmiştim nedense. sanırım bu tip iç sıkan filmleri sevdiğimden istediğimi verdi bana. ama çok kötü bir zamanda izledim, uykuya yenildim ve son 40 dakikasını sonra izledim. o açıdan bir ara tekrar izleyeceğim filmler arasına girdi. sorgulanacak yerleri olan ama öyle ki gerek göstermeyen film. yalnız bazı yerleri ve özellikle yemek mevzuunda ciddi mide bulandırıyor. bu arada bu filmi nuri bilge ceylan'ın sıkıcılıkta sınır tanımayan filmleriyle bir tutulmuş, çok ilginç. bir kere bu filmde konu var, ve o kadar uzun olmasına rağmen o anlamda sıkmıyor, lütfen......... izlemeyen bundan sonrasını okumasa daha iyi. en etkilendiğim sahne banyodaki baba-kız sanhesiydi. onun dışında ölülerle olan iletişimi, çinlilerin ölümü, babasıyla buluşması(ne tatloş babaydı yalnız heh) en akılda kalıcı sahneleriydi.
tek cümlelik özetlemek gerekirse; beğenirsiniz ama "güzel" değildir. http://yoldaspancuni.blogspot.com/…ez-inarritu.html
insanı darma duman eden film. gizli glzli ağlatır adaım. ayrıca bir filmde müzik nasıl kullanabileceğinin dersini vermiş genel olarak insanı kahreden izlediğim en iyi 5 film arasına girebilecek efsanevi film ama javier bardem adamsın
sanırım izledikten sonra unutulmayacaklar arasında yer alacak bir film. cumartesi akşamı izledim ve hala film arka planda oynuyor. --- spoiler --- barcelona'nın arka sokaklarını gözler önüne seren filmde fakirliği, çaresizliği, ebeveyn olmanın sorumluluklarını, karmaşık aile ilişkilerini,kanserli bedenin yokoluşunu ve hastalıklı bir ruh halinin hayata tutunma çabasını izleyebiliyorsunuz. ayrıca afrika ve çin halkının bir umut, topraklarından kopup avrupa'ya göç etmelerinin sonuçları da yürek parçalıyor. insan her zaman insan ve yoksulluk yakana yapıştıysa bir kere değişmiyor. doğuştan şanssızsan ölümün de o derece talihsiz oluyor. --- spoiler --- tavsiye edilir. izleyiniz.
tıpkı diğer inarritu filmleri gibi enfestir. mutsuzluk pornosu olarak tanımlanabilir. fakat tüm bu depresifliğin içerisinde ufak mutluluklar da çıkarabilirsiniz kendinize. ayrıca bu vesileyle inarritu korku veya gerilim türüne adım atarsa olabilecekleri bir-iki sahne vasıtasıyla gördük ki, aman diyeyim. yarın öbür gün bu adamın korku filmi çektiğini duyar veya görürseniz, yedek donlarınızı hazır tutun.
javier bardem'in en beğendiğim filmlerindendi. --- spoiler --- acımasız hayatı iliklerinde hisseden bir adamın öyküsü diyebilirim kendimce. doktorun adamın hastalığını söylerken aldığı tavır, umursamazlığı da aklımda kalanlardan. doktorları oldum olası sevemedim zaten... hayatta hiçbir şeyin önemi kalmadığı andan itibaren, aslında herşeye de katlanabilir olduğunu fark ediyor adam. karısıyla birlikte yaşayabiliyor, onu sevdiğini de düşünüyor. --- spoiler --- filmi seyrederken aslında sevmek diye bir kavramın olmadığını düşünüyordum, yanılsamamızdı bizim sevgi. kendimizi kandırma yollarımızdan en güzeli belki. onun yanılsama olduğunu anlamamız için belki ölüm zamanımızı bilmemiz gerekiyordur, bilseydik, eminim hiçbirimiz sevgi denen yanılmsamanın yanından bile geçmezdik.
ecdadımı sikti mına koduğumun filmi. bir ara üzülmekten sıkılıp uyukladım kanepede. ne kadar uyukladım bilmiyorum. gözümü açtığımda hala oynuyordu. film çok mu uzun, yoksa dvd player loop mu yaptı bilemem de, ömrüm boyunca süreceğinden korkup kapattım. sonunu görmedim yani. özetçi piçlerin spoilerına muhtacım.
--- spoiler --- bittiğinde bunun neresi "biutiful" dedirtmiş, birbirinden dokunaklı öykülerle dolu bir film. --- spoiler ---
uxbal'ın her gece tavanda gördüğü kelebekler, bir günlük ömürleri olan kebeklerin ruhudur olsa olsa. sadece ölürken görememesi de bundandır.
filmi sinemada bir türlü izleyemedim. sonra bir yılı aşkın bir süre önce torrentten indirdim fakat izlemek bir türlü kısmet olmadı. dün açtım oturdum karşısına. film uzadıkça benim ömrümden ömür gitti. bu süre zarfında gelgitler yaşadım. filmdeki kargaşa, sıkıntı beni içine çekti. uxbal'ı anlamaya çalıştım. kimi zaman zorlandım ama yaşadıkları karşısında son ana kadar güçlü duruşuna hayran kaldım. javier bardem'in oyunculuğuna hayran kaldım elbette ben de. her rolüyle fiziki olarak da bambaşka bir adam gibi çıkıyor karşımıza. bunun diğer modeli de edward norton. o da her film de başka bir insan oluyor. bu fiziki avantajlarının oyunculuklarının inandırıcılığı üzerinde de etkisi büyük. --- spoiler --- filmin en güzel sahnesi ve en iyi oyunculuk başta ve sonda yinelenen uxbal'ın babasıyla karşılaştığı sahne. kendisinden genç olan babası küçük bir çocuğu eğler gibi deniz ve rüzgar taklitleri yaparken, uxbal'ın yüzünde ancak bir çocuğun yüzünde görebileceğimiz saf ve hayran gülüş beliriyor, bir çocuk gibi içten kahkahalar atıyor. kendisinden genç babasıyla baba oğul oluyorlar, biri hiç görmediği oğluna hiç yapamadığı babalığı yapmaya çalışıyor acemice, diğeri hiç tanımadığı babasıyla ilk defa çocuk oluyor, belki de ilk defa böyle içten gülüyor, hayatın önüne çıkardığı tüm sınavlardan uzak... --- spoiler --- iyi film böyle birşey işte. senaryo, oyunculuk, yönetmen herşey bir arada. yedinci sanatın kıymetini arttıran, fark yaratan bir film. adamı delip geçiyor. not: bu kadar övüp torrentten indirmeme takılan arkaaşlar varsa, en yakın zamanda dvdsi arşivlenecek bilginize:))
fiziksel hastalıklar, ruhsal hastalıklar, toplumsal hastalıklar...bütün bunlarla birlikte insan olmak, aile olmak, baba olmak...bu kadar çok derdi kendine dert edinmiş ve izleyiciye de dert ettirmeyi başarmış, pek biutiful filmdir. dipte yaşanan herşeyin filmidir. --- spoiler --- - ........ -annen o sesi hiç duymadı? - hangi sesi? - denizin sesini! ben küçükken deniz sesi çalan bir radyo vardı.devasa dalgaların sesi. o ses beni korkuturdu... - neden korkuturdu? - denizin dibiydi beni korkutan. dipte yaşayan herşey... --- spoiler ---
o kadar ağır filmdir ki 10 bölüm falan leyla ile mecnun izlemeden moraliniz yerine gelmez.
babalar günü vesilesiyle keşke kanallardan biri, pazar akşamı prime time'da gösterse bu filimi. bütün babalara, daha iyi bir baba olmaları için iyi bir ilham olurdu.
--- spoiler --- --- spoiler --- rüşvetçi polis memurunun uxbal'a söylediği: "ortada herkese yetecek para yok, bu bir gerçek." ve ardından eklediği: "ortalık şerefsizlerle dolu, onlar en iyi jambonu götürürken, bu gidişle bize de pirinç yemek düşecek." tespitlerini, home adlı belgeselde verilen şu bilgilerle sentezlersek: --- home spoiler --- --- home spoiler --- "bugün,dünya zenginliklerinin yarısı nüfusun %2'sini oluşturan zengin kesimin elinde. böyle bir eşitsizlik sürdürülebilinir mi? bu eşitsizlikler daha yeni yeni anladığımız, büyük nüfus hareketlerine neden oluyor. şehre yeni gelenler genellikle ekonomik ya da demokratik sebeplerden ötürü ya da tükenen kaynaklardan, toprağından ayrılmaya zorlanmış çiftçiler. zenginleşmekten daha çok hayatta kalmak için zorla yapılan, şehirleri büyüten radikal bir göç her hafta, bir milyondan fazla insan şehirlerin nüfuslarını arttırıyor. bugün her altı insandan biri riskli, sağlıksız, kalabalık yerlerde, su, sağlık, elektrik gibi günlük ihtiyaçlarını karşılayamadan yaşıyor. açlık bir kere daha kırıyor. yaklaşık 1 milyar insan aç geziyor. afrika'nın en büyük petrol ihracatçısı nijerya'nın nüfusunun %70'i yoksulluk sınırının altında yaşıyor. zenginlik ellerinde fakat ülke halkının kullanma hakkı yok. tüm dünyada bu böyle. dünya yoksullarının yarısı kaynak zengini ülkelerde yaşıyor. gelişimimiz vaat edilen sözleri yerine getirmekten çok uzakta. 50 yıl içinde, zenginle yoksul arasındaki uçurum daha önce olmadığı kadar artacak. --- home spoiler --- --- home spoiler --- elde edeceğimiz mana paketini, ülkemizi küçük çin veya avrupanın çin'i haline getirme gayretinde olmaktan öte ayrıca bununla övünen yöresel o.ç.'larına (he orman çiftliği) hediye etmekle kalmayıp, aynı paketten bir de küresel a.o.ç.'larına (he atatürk orman çiftliği) da yaptırıp götürsek versek.. yav bırak mana paketini, sıçayım paketine oturtup şu filmi izletsek mesela, ya gidip kendi bebelerine sarılırlar aman aman iyi baba olak, yavrumuzun kıymetini bilek diye, ya da elinize iftar paketi tutuştururlar, zekatımızı verelim de kafamız rahat olsun diyerekten.. hiçbirinin de gazdan ölen çinli bebenin kanının bulaştığı ellerinin farkına varacağını sanmıyorum.. --- spoiler --- --- spoiler --- özetle adamın a.. koyan filmdir..
ötekilerin filmidir. turizm ve eğlence süslü barcelona'da ve genel anlamda ispanya'da aynanın arkasına geçiriyor innaritu bizleri. arkada olan biteni tokat tokat indiriyor yüzümüze.
adamı derinden etkileyen, hayatı sorgulatan filmdir. düpedüz adamı dağıtır. javier bardem döktürmüştür. karısını oynayan kadına ayrı parantez açmak gerekir, ruh halini, gel-gitlerini adeta yaşamış kadın. filmi izledikten sonra, sadece afişine bakmak bile insanı duygulandırmaya yetmektedir. --- spoiler --- çaresizlik, hayatın adaletsizliği, ölüm hepsi filmde var ve en karanlık şekliyle işleniyor. hollywood filmlerine benzemez, gerçek hayat filmidir. göçmenlik, kaçak işçiler, uyuşturucu, arka sokaklar (şu kıytırık dizisi olan arka sokaklardan bahsetmiyorum, barcelona'nın harbi arka sokakları), adam satma, fakirlik ve en önemlisi tıkanmışlık. adam iyi bir baba, düzenli işi yok ama çocuklarını çok seven bir baba. ben böbrek taşı var zannederken, adam kanser çıktı. filmin bu sahneden sonra, javier bardem'in çocuklarıyla ilgili endişeleriyle geçiyor. para biriktiriyor, ağlıyor, tek düşüncesi o öldükten sonra evlatlarının iyi olması. inarritu çok iyi vermiş bu hissiyatı. hayatın içinden bir film, yeni baba olmuşsanız veya çocuklarınız var ise izlemeyin. --- spoiler --- edit: aklımda kalan sahnelerle ilgili eklemeler yaptım. edit 2: filmden sonra eşimle yatağa gittik, 1 saat boş boş tavana baktık. spoiler sayılmaz, hiçbir çocuk anasız-babasız büyümemeli şu dünyada. edit 3: --- spoiler --- bir anda aklıma geldi, uxbal ölmeye yakınken, tuvaletten ige'ye seslendi ve ige buradayım diye cevap verdi. çok büyük ihtimalle burada hayal görüyordu uxbal. ige'nin senegal'e dönmüş olma ihtimali var. gerçi burada yorumu izleyiciye bırakmış innaritu. --- spoiler ---
--- spoiler --- tek kelimeyle koyan film. son derece gerçek hissettiriyor, belki bundan. bunda barselona'nın çoğu insanın bilmediği yerlerinde ve şehrin karanlık tarafının istanbul'da geçen filmlerde görmeye daha alışık olduğumuz tarzda çarpıcı bir şekilde göz önüne serilmesinin de payı büyük. farklı dünyaların biz fark etmeden nasıl arkaplanda işlediğini (misal zencilerin polisten kaçtığı yerin barselona'nın en bilinen yerleri olması ve insanların bildiğimiz "avrupalı" olması fakat aynı şehirde tamamen zıt koşullarda yaşayan o zencilerden haberdar bile olmamaları, o kargaşa ve şiddete son derece yabancı olmaları) o kadar sade ve basit ancak bir o kadar da çıplak koyuyor ki önümüze. üstüne bir de aile var. oturup hep beraber dondurma yedikleri sahnedeki gerçek mutluluk, huzur. babanın yüzündeki vakur fakat hüzünlü, bir o kadar da içten gülümseme; ölümünden önceki tek gerçek gülümseme. ige'nin annelik duygusu; yolda yürürken sıradan bir bebek/çocuk gördüğümüzde hepimiz gülümseyip "ne tatlıymış" diyip geçerken annemin bambaşka bakması, sanki onun çocuğuymuş, sanki anne olunca bütün çocuklar bir parça senin çocuğun oluyormuş gibi; ige de aynen öyle bakıyor, aynen öyle ilgileniyor. ve bu tarifi neredeyse imkansız his, nasıl oluyorsa birkaç dakikalık film şeridine sığdırılabiliyor. ve javier bardem.. bir baba, böyle durumdaki bir baba ancak bu kadar güzel oynanabilirdi.. --- spoiler ---
ciddi anlamda rahatsız edici öğeler içeren bir film. bu filmi izlediğinizde üzerinize bir titreme gelmezse normal değilsiniz demektir. etkisini uzun süre üzerinizden atamazsınız ve hayatınızda bazı şeylere önem göstermeniz gerektiğini hissedersiniz.. ayrıca javier bardem'in tapılası bir oyunculuk sergilediği filmdir..
vasat bir film . izlenmese de olur.
yaşamı, hayatın amacını değerlendirmenize sebep olan film. hakim renk gri ve siyah; hakim öğe yürekte hissedilen sızı ve uyanış. fonda kanser hastası bir adam, ailesi, kaçak işçiler ve rüya diye anılan batı medeniyetinin beşiklik yaptığı sefalet var. tam da bugün bir kanalda barcelonaya yapılan turistik seyahate dair program izlemiştim. programda konaklanılan lüks otel, çinlilerin cesetlerinin sahile vurduğu sahnede arka planda yer alıyordu. program sunucularının şampanya yudumladıkları ferah meydanda işportacı zenciler polisten dayak yiyorlardı. allahım bu ne çelişki dedim. ihtişam ve sefalet. bir grubun estetik duygularla bayıldığı yerde ötekileri yedikleri dayaktan bayılıyor değil mi? işte bu noktada; hayata, daha doğrusu yaşadığım hayata, özendirildiğimiz, iradesiz biçimde köpek gibi arzuladığımız yaşam tarzına ve benliğinden başka herşeyi unutup bu yaşamı arzulayan insanoğluna sövdüm. normal hayatımızda ne kadar içimize kapanık, diğer insanlardan, kendimizden uzak yaşıyoruz, film bunu gösteriyor bize. uxbal da ancak hastalığını öğrenmesinden sonra uyanarak kendine, çevresine bakıyor, uyanıyor, yardıma başlıyor mu? şu an ülkemin televizyon kanallarında basiretsiz onlarca adam bilgisizce futbol konuşuyor, belki de milyonlar onları seyrediyor. şu an ülkemin dört bir yanında kadınlar kocalarından fiziki şiddet görüyor, başka yerde değil yaşadığımız dünyada milyonlarca insan dışarıda uyuyacak yer arıyor, sayısını dahi bilemeyeceğimiz kimsesiz masum çocuk geleceğini düşünerek ağlıyor, belki de filmdeki çinliler gibi sızan gazdan zehirlenmek üzere olan yüzlerce insan var. peki biz ne zaman uyanacağız? yaşama ne zaman sarılıp, çevremize ne zaman bakacağız acaba?
çok güzel film, keyifle izledim. havyer badem, fatih akın'a ve yani türke çok benzediğinden sanırım sanki berlin'de bir gurbetçimizin hayatını anlatıyo gibi geldi bana. "samuel eto" ile ilgili mizansende ise kesinkez ikna oldum bu şehrin barcelona olduğuna.
--- spoiler --- filmin sonunda ormanda beliren arkadaşın uxball'ın babası değil de mateo olduğunu düşünüyorum. baykuş hikayesi ve rüzgar ve okyanus sesinden dolayı (ileriki bir zamanda ana, babasından duyduğu okyanus sesi olayını, mateo'ya anlatmış olabilir). ayrıca çocuğun dedesine benzemesi de gayet doğal. filmi g.tümle izlemediysem öyle yani. elimde başka delil yok. yarın akşama doğru tekrar izlemeyi düşünüyorum. --- spoiler ---
kendini bok gibi hissetmene neden olan filmlerden. evet sen, ben, biz, siz onlar, hepimiz birer bokuz. elbirliğiyle dünyanın içine ediyoruz.
alejandro gonzalez inarritu'nun çekmiş olduğu, beğenmediğim tek filmi. bence bütün filmleri mükemmel, ama biutiful mükemmel değil. --- spoiler --- orman sahnesinde bir genç var ya hani, sigara içen. açılış ve kapanış sahnesinde. işte o çocuk benim olsun. onu pamuklara sarmalar sararım ben. --- spoiler ---
--- spoiler --- 279 tane entry girilmiş yazıldı mı bilemiyorum ama dikkatimi çeken detaylardan bir tanesi de uxball'ın espanyol taraftarı olması idi. --- spoiler ---
