kieslowski'nin dekalog serisinin 5. filmi. adi short film about killing/thou shalt not kill olarak geciyor. pek guzel!
rus oykuculerden etkilenilmis gibi bir havasi var gibi gelmisti bana.hata safhada burkucu dramatizasyon,sahneleri insanin icine isliyor adeta.lars von trier in kieslowski den ve bu filmden etkilendigini dusunuyorum dancer in the dark bazinda.
son derece gercekci kurgulanmis bir film. evet, insan bir sekilde birini oldurecek olsa aynen oyle israrci davranir ve evet, idam cezasinin infazi o kadar yaklasmissa filmdeki gibi bundan kurtulmak icin elinden geldigince cirpinir.
bu ay digiturk'te oynayacak olan kieslowski filmi.
(bkz: oldurme uzerine kucuk bir film)
idam edilecek adamin haleti ruhiyesini cok iyi yansitan bir film... vurucu sahneleri vardi.
kieslowski*nin en sevilen işlerinden birisi. ozellikle atmosfer, adamimizin oldurme olayina girmeden once warsowa sokaklarinda yaptigi gezinti, arkada calan preisner * ama en cok da filtrelenmis gokyuzu insani vurur. bu film degil başka bir şey. (bkz: bunu yapan insan olamaz) (bkz: euphoria) (bkz: slawomir idziak) (bkz: dekalog 5) (bkz: #1675882)
siddeti çirilçiplak soyan ve oldugu gibi gösteren bir film... özellikle bok atmak için degil ama tarantino gibi siddeti yüceltmez kieslowski... ayni gerçekligi kubrick'in full metal jacket filminde de görebiliriz ki o da ayri bir saheser... öldürmek üzerine küçük bir film, sadece iki sahnesi için bile seyredilir... birincisi, bahsedilmis zaten ama, cinayet sahnesidir... o tasi ben mi vurdum yoksa benim beynimde mi patladi bilmiyorum ama kesinlikle ordaydim... digeri de idam sahnesidir... insanin kalbini burkan, buz gibi sarip içini üsüten, üzen, gerçekligiyle (yine) ürküten... bu film mi kieslowski'yi sevdirdi bana yoksa ask üzerine küçük bir film mi? fark etmez... bu film sevilmeli, kieslowski'yi tapilmali... devir de degisse, ben de degissem, bu filmi hiç bir seye degismem...
bir varsayıma göre sinema tarihinin en uzun süren öldürme sahnesini içeren dekalogun beşinci filmi. bilinen örnekleriyle kıyaslayacak olursak, dancer in the darkdaki idam sahnesi insanı iki gözü iki çeşme bırakıp "ama haksızlık bu..." dedirtirken, dekalogda hayatınızın sonu demek olduğunu gayet net bir şekilde göstermektedir.
kahverengiliğin doruğa çıktığı film.doğu bloku , demir perde kültürü , aynı kültüre ait loş devlet daireleri - filmden bağımsız bir loşluk- bu kez özellikle seçilen yıkanmamış manda derisinden bir gökyüzü rengi , ifadesi donuk ama içe dışa alabildiğine dönük bir katil kahraman - ki burada dışa dönüklüğü tamamen izleyici üzerinde bıraktığı etkiye denktir- esas kaybedeni tanımlayan bir avukat.. baş aktörün bir eyleme dönüştüğü bir film , öldürme herşeyin önüne geçiyor.ne öncesel ne sonrasal.sadece cinayete odaklandırıyor.katil kahramanın kim olduğunu ya da neden öldürmek istediğini bilemiyoruz filmin başlarında.ama daha başından belki de filmin adından kimin ölebileceğini ve kimin vitrindeki kızlara pasta şakası yaparken bile birini öldürebileceğini anlayabiliyoruz.
kieslowski denen ruhani varlığın hatırlardan silinmeyen dekalog piec'i.. adaleti,suç ve cezayı,şiddeti sorgulayan -bu ağabey bize bişeyler anlatmaya çalışıyor- müthiş kurgulu, bağlantılı elli küsür dakikalık hadisesi..cinayeti karşısına almış seyirciyi ağzı açık bırakıp öylece giden "öldürme üzerine kısa bir film" .
6.nisan.2004 salı günü 18:00'de osmangazi üniversitesi meşelik kampüsündeki necla özdemir konferans salonunda gösterimi yapılacak filmdir.
(bkz: piec dekalog)
filmin içeriği bir yana, sinematgorafasi şaheserdir. sari filtre butun varsovayi korkunc bir yer haline cevirir. preisner'in kieslowski için bestelediği belki de en güzel tınılar bu bölüm için kullanılmıştır. açılış sahnesinden taksiye binme sahnesi kadar olan kısım bile, insani hazza boğmaya yeter.
muhteşem bir kieslowski filmi. neredeyse her anı birer muhtesem bir fotograf karesi olabilecek, olum ve oldurme duygusunu izleyicinin damarlarına kadar hissetmesine neden olan inanılmaz bir yapıt. ask uzerine kısa bir film de siddetle tavsiye edilir.
psikopat bir caninin ölümünü dramatik bir şekilde veren kieslowski filmi. zamanın ötesinden not: kötüleyen arkadaş, katil yakının mıydı.
krzysztof kieslowski'nin 81 dakikaya sigdirdigi, senaryosu pek guzel olmayan fakat her kare ayri guzelligi olan birer fotograf gibi, gorsel anlamda zevk veren bir film. 'kieslowski is a master, and he has never made a better film than this. it is pure cinema of the highest order'
renk düzenlemelerinin, planların, açıların, tüm detayıyla görüntü yönetmenliğinin bu derece başarılı olduğu bir filme çok çok seyrek rastlanır. film her şeyiyle başarılı, ama sinematografisi öyle böyle değil gerçekten.
1988 yılı mahsulu krzysztof kieslowski filmi. çok kısaca iki adet cinayetin anlatıldığını söyleyebileceğimiz film. cannes film festivalinde gösterimi yapılırken yaklaşık onbeş (15) dakika süren taksi şoförünün öldürülmesi sahnesi sırasında arka sıralarda oturan bir kadının "yeteeeeeeerrr!!!" diye çığlık atarak salondan çıktığını öğrendiğimiz öte film.
taşı köprüden aşağıya sakince yuvarlayan, sonunda can yakacağını daha en başından hissettiren kieslowski filmi. ilerledikçe öldürmeye-ölüme adım adım yaklaşıyor, her bir adımda karakterleri daha iyi tanıyoruz. kurban ile katil arasındaki ruh hali benzerlikleri göze çarpıyor. bu benzerlik kurbanın içten içe ölme isteğini gösteriyor belki de... kieslowski şiddet içerikli sahnelerde salonu terkeden seyirciler için "yapmaları gereken buydu. filmin seyircilerin üzerinde bırakması gereken etki tam da buydu." diyor. şehri olabilecek en çirkin şekilde göstermek için yeşil filtre kullanıyorlar. görüntü yönetmeni slawomir idziak bu görselliğe "kirli şiir" diyor.
dün akşam trt 2 de verilmiş olması itibariyle beni şaşkınlıklara sürüklemiş kieslowski başyapıtı.
--- spoiler --- herifin sevgilisini arabasina cagiran taksi soforunun oldurmesi garip bir tesaduf mudur yoksa planlanmis mi pek anlasilmiyor. ki buyuk ihtimalle herifin bundan haberi yoktu. ama tanrinin bir oyunu mu yoksa garip bir tesaduf mu bilinmez, esas oglanimiz aslinda tam da oldurmesi gereken adami oldurmustur. sarkintiligin cezasi tabii ki cinayet degildir ama yine de hafifletici bir etmendir. burada avukat gencomuzun da savunmasinin yetersiz oldugunu dusunebiliriz. tabii ki elinde yeteri kadar bilgi yoktu ama yine de kendisine soylendigi gibi mukemmelliginden soz edilemez. avukat da bunu gercekten hissediyor sanirim ki kendisini esas oglana affettirmeye calisiyor. idami esnasinda yaninda bulunuyor, ailesi ile yakin iliski icerisine giriyor, arabaya tikistirildigi esnada camdan ona selam verip, el salliyor. kiz arkadasi ile konusurken, esas oglani kafede goruyor ve burada mudahale etmedigi icin de kendisine ayrica kiziyor. kurgusu gercekten muhtesem dusunulmus bir film. karakterler ilk basta birbirlerinden cok farkli gosterildiginden ameros perrosvari en sonda mi baglayacak acaba kieslowski bu karakterleri diye bir muddet dusundurtmustur. daha sonradan da dehasina hayran birakmistir. cinayet sahnesi gozleri kapattiracak derecede gercekcidir. sinema deyimi ile tam bir ''metafor'' savasiydi bence. esas oglanin herifi oldurdukten sonra geri donup cekmecedeki sandvici yemesi, kiz arkadasini arabaya aldiginda aynaya asili olan kukla?nin birkac kez gozumuze sokulmasi muhtesem ayrintilar. senaryo cok basit gorunse de filmin her sahnesi hakkinda rahatlikla bir paragraf yazilabilir. kucuk kizlara cikolata, kakao? firlatmasi da dingin giden filmde bir anda cok dikkat cekmistir. taksi beklerken genclere yalan soylemesi de cok guzel islenmis. ve evet sonu gercekten dancer in the dark'a cok benziyor. bence kieslowksi daha guzel islemis, orasi ayri. bir de filmin basindaki yazilarin aktigi kisim mukemmel dusunulmus. sagda kedinin asili oldugu, solunda da kieslowski -galiba- yazan sahne film hakkinda ufak da olsa bir bilgi veriyordu zaten. --- spoiler --- sonuc olarak kieslowski'nin bence a short story about love'indan daha guzel ya da daha kotu bir film degildir. ama kesinlikle daha psikolojiye dayalidir, daha zorlayicidir. mutlaka izlenesi bir eserdir. goruntuler icin bile zaman ayirmaya deger, hele hele benim gibi balkan ulkesi tecrubesi olan biriyseniz benzerlikler karsisinda hayretler icerisinde kalacaksiniz. ardindan sigara yaktirir, avukatliktan sogutur. aman dikkat.
insanı her sahnesinde hem boğan hem de büyüleyen bir şehri sadece ışığı kullanarak böylesine ustaca yaratması açısından bile hayran olduğum filmdir. renkleri, planları olağanüstüdür, hiç diyalog olmasa yine bir saniye gözümü ayırmadan izleyebileceğim kadar güzel planlarla, farklı detaylarla süslenmiştir. çok ağır gelir, insanın yüreğini daraltır ama bir o kadar da gerçektir, acıtır. öldürenin ruh halinin her aşamasını o kadar doğal anlatır ki, hiç bir tepkisini abartı bulmazsınız; her çelişkisini gözlemlersiniz.öldürmenin ardından gelen ölüm ise dancer in the dark'da da benzer şekilde işlenmiştir sonradan ama dancer in the dark'da belki müzikten, belki başından beri gelen duygu yoğunluğundan, belki de çok daha uzun sürmesinden hüngür hüngür ağlamışlığım vardır ama bunda sadece kocaman gözlerle izledim bir çırpıda olup biten o idamı. çünkü daha gerçekti, ve çok daha sertti.
an itibariyle trt 2'de gösterilmekte olan filmdir.. **
üç kişinin yollarının kesişmesiyle doğan iki ölümün anlatıldığı film. filmde, bu filmin esin kaynağı olan on emirdeki öldürme emri sorgulanmaktan çok yansıtılmıştır. sorgulanan tek şey öldürmek ve ölüm fiilinin psikolojik yanıdır, insan üstündeki etkisidir. bu fikrin doğruluğu yanlışlığı ya da kaynağını oluşturan sebepler değildir. filmin başında uzun bir süre bu üç kişi hakkında kısa ve net olmayan fikirler ediniriz. ama açık ara söylemek gerekir ki en bize uzak olanı ilk ölenidir. arabasına kafasına göre yolcular alan, zor durumda bir yolcu görünce kaçan, genç kızları dikizleyen, kedileri nankör diye sevmeyen oldukça soğuk bir karakterdir. filmin tek yaşayan karakteriyse öldümeye * karşı yeni mezun olmuş hevesli bir avukattır. olayları birbirine bağlayan genç katilimiz ise bize ne uzak ne yakın bir yerde durur film boyunca. * filmin sinematografik yapısı oldukça kuvvetlidir. daha filmin başında idam edilmiş bir kedi karşılar bizi ve kedileri sevmeyen bir taksiciyi öldüren katilimizin idam sehpasındaki sallantılarıyla uğurlanırız. renkleri, kadrajları, müzikleri ve güçlü oyunculuklarıyla müthiş bir atmosfer yaratılmıştır filmde. şehrin boğuculuğu, büyük yapılar, büyük yollardaki geziler bize baştan her şeyi açıklar gibidir. bir de yoğun renk filtrelemeleri sisle kaplı bir cinayet gecesindeymiş hissini uyandırır film boyunca en aydınlık alanda bile. iki ölüm sahnesiyse filmin gerçekliğe en çok yaklaştığı anlardır. ikisinde de uzun uzadıya hatırlarız ölmek ve öldürmek hissini. film tam anlamıyla öldürme üstüne kısacık bir filmdir.
çekildiği dönem el alınırsa o dönem için iyi bir filmdi denilebilir. ama su an içinde yaşadığımız anla ele alınırsa başarılı bir film olarak sunulamaz çünki dünya sineması bu filmi karanlığa gömecek kadar gelişmiştir.ancak yinede idam sahnesi ve idam edilen kişinin cellat olduğu sahne dimağlara mıh gibi çakılmıştır son tahlilde yinede ömür törpüsüdenilebilecek bir film
--- spoiler --- bu filmde öldürülen taksicinin filmde tam bir orospu çocuğu olması , aslında öldürülenin de cezayı hakettiğinin , ancak hukuk denilen kurallar bütününün, konuyu o an itibarı ile ele aldığının ve bileti suçluya kestiğinin anlatılması insanın olaya bakış açısını değiştirmekte.. --- spoiler ---
kieslowski'nin uzun metraja dönüştürdüğü "a short movie about" ikilemesinin "killing" filmi (diğeri "love"). gece geç bir vakitte arkadaşının yurt odasına giderken aklında sadece geçen hafta verdiğin dostoyevski biyografisini (edward hallett carr) almak vardır. odaya girip masaya baktığında dvdsini görürsün, heycanlanırsın, ısrar edersin, esneye esneye gelir seninle tv odasına arkadaşın ve oturur izlersiniz 4e kadar. gayet normal. tek kritik noktası bu anının, izlemeye hiç niyeti olmayan sürekli esneyen koltuk rahat olmasa bile yatmaya niyetlenmiş birinin bile o meşhur ayrıntılı cinayet sahnesinde nefes alışverişini düzensizleştirmiş ve heyecanlandırmasıdır. beni izlemeye niyetlenmek bile heyecanlandırmıştı zaten, beni geç.
idama yaklaşılırkenki halet-i ruhiyeyi kubrick dehası paths of glorydeki gibi çok vurucu ve gerçekçi veren kieslowski ' nin döneminin dışında işlere imza attığının göstergesi izlerken geren etkileyici film. camera buffla olgunlaşılıp nerelere gelindiğinin göstergesi... film hayli rahatsız ediyor. kısa olması rahatsızlık kalibresini azaltmıyor daha da körüklüyor. kısa ama çok daha uzunlarından vurucu. idama bir bakış atıyoruz bu kieslowski güzellemesinde. yaklaşırkenki hal ve tavırlara, duygu yoğunluğuna. her hattıyla hayatını mücadele ve idealizm üzerine kurmuş avukatı buluyoruz karşımızda. sınavı geçtiğini öğrenişindeki derin mutluluk onun için her şeyden önemli. çok daha deneyimli bir avukatta suçlu için bir şey yapamayacaktı bu dillerden dökülüyor. bir de filmdeki görselliğin betimlenişi kadar insanın geçmiş yaşantılarının/ yaşadığı olumsuz durumların insan hayatındaki yerini önemliliğini düşünür buluyoruz kendimizi. insanları suçlu olmaya iten toplumsal/ kişisel ve buna parelel psikolojik argümanlara bihaber mi duracağız? filmde bazı sahnelerin korku filmlerinden daha bir ürpertici hava taşıdığını düşünmüştüm filmi ilk izleyişte. fikrim pek değişmiş değil. kieslowski'nin özellikle ayrıntılardaki başarısı filmde göze sokuluyor. filmin girişinde kedinin asılması, yukarıdan aşağıya arabaların üstüne taşın atılıp kazaya yol açılması, taksicinin arabanın kornasını çalıp köpekleri ürkütüp kaçırması, yenilen yemeğin cama kaşıkla fırlatılıp kızlarla göz göze gelinip hafiften gülümsenmesi ve idama mahkum edilen gencin taksiciyi öldürürken taksicinin dişlerinin yere düşüşü pek akıllardan çıkmaz. kieslowski bu filmle yapacağını yapmıştır 20 sene öncesinde. vurup vuruşturmuştur. üstün görsellik ve çekimler, doğallık ve gerçekçilik, ayrıntılardaki başarı, öldürme ve idama gidiş... öldürme üzerine kısacık bir o kadar da büyük sahnelerin filmidir bu...
izlediğim en iyi idam sahnesi değildi ama hakkını veriyordu. daha iyisi için: (bkz: dancer in the dark) daha popüleri için: (bkz: green mile) daha 'duygulu'su için: (bkz: dead man walking)
ortasına doğru kendini ele veren film. kısa ve basitçe anlatılabilecek olanı bu kadar sıkıcı ve uzun bir hale dönüştürmek sanat olmasa gerek. bu yüzden abartmamak lazım. hem eleştirileri hem sanatı.
yıllarca mavi, beyaz ve kırmızı'nın öne çıkarılmasının haksızlık olduğunu ispatlayan yeşil.
ustalık denen şeyin ne olduğunu anlamak için bu filmi izlemek yeterli. o kadar çok gizli detay, arkada öyle deneyim dolu bir emek var ki. tek tek kieslowski nin tüm tricklerini, manevralarını anlayıp çözmek isterdim ama biliyorum ki yine de anlamadığım bir şey kalırdı, bu adamın filmlerini bu adama ait yapan bir şey.
yahu güzel film, yarattığı hava, filtreler görüntü yönetmenliği süper filan diyoruz, benim de gayet beğendiğim bi film de şu köprüden taş atma sahnesinde kafasını eğip kolunun altından arkadaki insanlara baktığı sahnede bir yanlışlık var sanki. hiçbi yerde de bahsedilmemiş şüpheye düştüm. şimdi bir daha baktım var gibi yani. yani orda kafa ters konumda ama sanki düz bakıyormuşcusuna bir görüntü var. ben mi yanlış düşünüyorum? tekrar tekrar baktım, düşündüm de yok hatalı yani. ama doğru gibi de geliyor bi yandan aslında. kafam karıştı. algılarımda bi sorun var galiba. bi de kieslowski böyle bi hata yapmazdı herhalde diye düşünüyorum. ondan oluşuyor bu kafa karışıklığı.
suç ve ceza etkisiyle üretilmiş sanat eserlerinden suç ve ceza' nın mantığına en dogmatik şekilde yaklaşan sanat eseri diyebilirim, yani ben bu konudaki resimdir, edebiyattır, sinemadır tüm eserleri bildiğim için böyle ahkam kesebiliyorum. neyse filmdeki öldürme mantığı ve katil profili zaten tamamen örtüşmekte suç ve ceza ile, ancak ayrıldığı nokta cezanın suça göre daha ön plana çıkarılmış olması olarak görülebilir. ve filmin asıl vurucu noktası da öldürmenin suç olamayacağı, çünkü zaten bu suçun cezasının da en az bu şuç kadar aşağılık olduğu noktasıdır zannımca. ki biraz zizek (bkz: slavoj zizek) kafasıyla işi çözümlemeye çalışırsak katil kurbanını öldürürken kurbandan çıkan kan katil için yaptığı eylemi katilin gözünde aşağılıklaştıran bir içsel çelişki yaratır, bu öldürmenin şizoid tarafı olarak görülebilir. nitekim filmde katil kurbanın kafasını parçaladıktan sonra kendi yaptığı şeyin yine kendisinde uyandırdığı nefreti baskılamak ve işi yarıda bırakma ihtimalini ortadan kaldırmak için katilin kafasına bir battaniye sarar. aynı durum iktidar içinse tam tersi mantıkla ya da en azından daha daha farklı boyutta ama illa ki daha aşağılık bir noktadan işlemeye başlar. iktidar kurbanını öldürürken kurbandan kan çıkmaz, kurban altına sıçar. burada kanın ve bokun simgesel anlamı önemlidir, çünkü zaten başından beri simgeler alemindeyiz. bu simgenin önemi ise genç avukatımızın ceza hakkındaki görüşünde saklıdır; avukatımız der ki ceza suçluyu suçtan caydırmak için kullanılmaz, suça bulaşmamışları caydırmak için kullanılır. yani kan metaforu ile öldürme eylemini gerçekleştiren birini kan metaforu kullanarak öldürmek yararsızdır, çünkü bu şuçluyla iktidarı ancak eşitlemeye yarar. asıl olarak kan yoluyla öldürme eylemi bok yoluyla öldürme ile engellenebilir, ki yine olayın psikanalitik yönüne bakarsak bu kan ile bok arasındaki fark zaten iktidarı yaratır ve iktidar da zaten bunu kullanır. müzikleri çok güzel ayrıca filmin, müzik olarak çok güzel.
öncelikle bu filmi varoluş ve etik üzerinden okumak gerekir. film bir hukuk felsefesi filmidir. bir hukukçunun görevleri üzerinedir. ama belki ondan çok dünyaya fırlatılmış olma hali ile ilgilidir. suçludaki suçsuzu, mağdurdaki gayri saflığı, katildeki masumiyeti ve devletteki katilliği inceler. yalnız bırakılmışlık ile bireyi suça iten sürecin ilişkisini irdeler. ama suç anını güzellemez ve suçluya suçunun sorumluluğunu da atfeder. ve yine ama, belki en çok, idam cezasının ne denli faydasız, işlevsiz ve gereksiz olduğu üzerinedir. katile en sert şiddeti uygun gören devletin, celladı nasıl bir yere koyduğunu öyle güzel anlatır ki. ve belki de en ama, bu film vicdan üzerinedir. burada ara ara tartışıyoruz ya, bu filmin o soyut ve "ne ki bu" dediğimiz "ışığı", benim "hukuk" dediğimde anladığım şey aslında. "iyi film" ifadesinden nefret eden bir insan olarak, seyrettiğim en iyi film olduğunu söyleyebilirim.
bu filmi izledikten sonra anladım ki; ben sanattan falan anlamıyorum. özellikle sinemadan.
kısaca söylemek gerekirse, suç ve ceza mantığı üzerine kurulmuş bir film. suçu, suçu işleyeni, suçluyu bir taraftan konu ederken, filmde öldürülen masumun içdünyasını da bize anlatarak vicdan muhasebesi ve hukuk kuralları arasında seçim yapmamızı sağlıyor. bir klişe olarak vicdan muhasebesini kenara atarsak, maktülün de aslında masum olmadığını ancak her ne olursa olsun suçun cezalandırılması gerektiğini gözler önüne seriyor. bu temanın altında ayrıca suçlunun ruh hali, geçmişte yaşadıkları ve pişmanlıkları da izleyiciye sunulmuş. güzel bir kurguyla harmanlanmış basit bir senaryo, ve filmin doğasına uyum sağlayan koyu yeşil renklerle birlikte çok iyi bir film ortaya çıkmış. sinemaseverlerin kaçırmaması gereken bir film...
(bkz: çengel)
film izlemeyi bilmeyen yada filmden anlamayanlar bu film için "lensleri bokla sıvanmış film" ibaresini kullanırlar. ben de çok gülerim.
sanirim sanattan anlamadigimdan mütevellit pek de bayilmadigim film. iyi, güzel fekat o kadar. diyebilecegim baska da bir laf yok, bu kadar sigim. iyi seyirler efem!
öldürme eylemini (cinayet) oldukça geniş bir bakış açısı ve birbirine zıt kutuplar üzerinden anlatan filminin alt metinde müthiş imgeler doludur. kieslowski, dönemin polonya'sını amaçsız, çağına ve toplumuna yabancılaşmış genç bir karakter üzerinden resmetmiştir. durağan tempo yeşil renklendirmeyle (filtreler vs) beslenerek kasvetli bir atmosfere dönüştürülmüş. üstad, doğunun yeşil murattır metaforuna tezat olacak bir şekilde yeşili umutsuz bir ülkenin tonuna dönüştürmüş. iki cinayet arasında herhangi bir fark (naiflik) vurgulanmadığı gibi, suç ve ceza kavramları ciddi bir şekilde sorgulanmıştır. özetle; mağdur ile failin nasıl göreceli değerlere göre belirlenen şeyler olduğunu anlatmıştır yönetmen. infaz sahnesindeki gerilim, direniş, karşı koyma (ki bazen karakterin kendisine karşı koymasına bile dönüşüyor), belleğimizin sinema duvarına mıhlanacak düzeydedir.
http://bit.ly/mpdtih
“kedileri hiç sevmem. insan gibi ikiyüzlüdürler,” diyerek başlayan bir film. --- spoiler --- sinemaya ibadet etmeye yapılmış. üç kişi bizi yormaya başlıyor ister istemez. serseri adayı, avukat adayı ve ne idüğü belirsiz kel adayı. bakın eğer bir hayat kadını arıyorsanız bu dünya tam size göre. yani bu dünya bir hayat kadını imgesini fazlasıyla karşılayabilecek kadar yuvarlak emin olun. bu kötü bir şey değil. iyi bir şey de değil. normal. normal bir şey. ölmek kadar normal. serseri karakter sarı çiyan, izleyicinin iştahını bir böcek gibi kaçırıyor. biz yine de onu bağrımıza basıyoruz. adam boğma sahnesindeki trajedi, günlük hayat kadar karışık ve başarısız. eleman durulamıyor, adamcağızı boğamıyor da. taşla kafa ezmelermi dersin, sopayla kafaya vurmalarmı dersin, ne dersin artık sen karar ver izleyici. öte yandan ölüm hep vardı, var olacak, ama bu serserilerin eline düşünce pek bir çekilmez oluyor. serseri karakter sarı çiyan ile avukat aynı kodeste karşılıklı oturuyorlar ve katille avukat arasında hiçbir güvenlik önlemi alınmıyor, yani yok. bu bize, bize derken izleyiciye, “oha lan, nasıl?” sorusunu sordurtsa da anladığım kadarıyla vaziyet aslında bir imgeyi işaret ediyor. bu filmde bir avukat ağlıyor. bir avukat neden ağlar, idam ipinden, elektrikli sandalyeden ve benzerleri. --- spoiler ---
zaten hayli yüksek dozda kasvetli atmosferde geliştiği için, konusuna gelmeden ölümü hissettiren film. öyle kasvetli, öyle tozlu ve öyle yıpranmış ki her şey, bir an "88'de bütün arabalar da kirli miydi?" diye düşünebiliyor bile insan. halbuki oradaki kir değil ki, kasvetten gelen hal. kieslowski de bunu istemiş olmalı, yoksa o çekimi yapmazdı ya? ağır film, ama fazla da "orta karar" gerçekçilikte. ne aşırı vahşet var, ne katliamlar, ne melek gibi kurbanlar ne de müthiş avukatlar. tabii filmin adı konuyu doğrudan söyleyince, şöyle bir hal oluşabiliyor: --- spoiler --- genç adam ortalarda dönerken, "hah bu öldürür" diyor insan. sonra o sevimsiz, anormal sevimsiz taksi şöförünü görünce de "bu da öldürülür. kötü davranışlı katilin olacağı film değil bu" geliyor. "zıp zıp" kutlamalardaki avukatın da bir yerden olaya dahil olacağı kestiriliyor. sonra, idam alanı hazırlanırken yere konulan leğen gibi şeyin ölüm anındaki mesane boşalması için olduğunu - nedense - düşünebiliyor izleyici (narsimelus'u sradan izleyici kabul edince, böyle genele vurabiliyoruz ve evet sıradandan da vasat izleyici diyebilirim). şaştım ben buna çünkü bilememem lazımdı, nereden bilecektim? hem de yönetmenin planı da onu bir etkileyici öğe olarak kullanmakmış, sonunda çekiyor "bu detayın etkileyiciliği" diye... daimi ölüm teması herhalde. küçük kızlar kafenin önündeyken eline ip sarmayı bırakıp (ki o anda da izleyici "hmm boğarak öldürecek birini" diye düşünüyor da. sonra bıçağı kullanacağını da düşünmedim değil, yanılgı işte) onlarla şakalaşan katil adayı da bunu iyi niyetli yaptığını pek belli ediyor, gülüşünden. oysa adam diğer tüm noktalarda dümdüz psikopatvari davranışlardaydı ama... amerikan filmlerinin pedofili profillerinden farklılık var adamda. sonra kardeşini anlatınca da durum aydınlanıyor zaten. --- spoiler --- izledikten sonra da, aslında ilerlerken de (özellikle avukatla sarışın elemanın diyalogları kısmında) halil cibran'ın ermiş'i akla geliyor. ama o da ayrı hikaye, hiç gerek yok belki de. yine de... her şey hoşgörülür olmasa da - ki olamaz -, herkesin bir sebebi var sanki bir şeylerde, değil mi?
şu ana kadar sadece suç ve ceza'dan bahsedilmiş ama, bana fena halde albert camus'nün meşhur romanı yabancı'yı hatırlatmış filmdir. aralarındaki ufak tefek farkları görmezden gelirsek, bu filmin yabancı'nın uyarlaması olduğunu bile söyleyebiliriz. her iki eserde de; hayatın absürtlüğü, kader, vicdan, adalet, yabancılaşma, psikoloji, şiddet, öldürme, idam gibi üstünde düşünülmesi elzem, karmaşık temaların işlenmesi, olayların gelişimi ve yansıtılışı, ilginç bir şekilde oldukça benzerdir. avukatın mülakatta yapmış olduğu şu alıntı da unutulmazdır: "kabil'den bu yana hiçbir ceza dünyayı iyileştirememiştir..."
kieslowski filmlerinde genel olarak mizansen ve sinematografi ön plana çıkmıştır. fakat bu filmin przypadek ile birlikte bir istisna olduğunu düşünüyorum. evet przypadek kadar olmasa da, güzel bir senaryo ortaya konmuş diyebilirim. daha önce de bahsedildiği gibi seksenli yılların polonyasındaki kasvetli hava gerçekten gerek arabalarla, gerek havanın durumuyla, gerekse insanların soğukluğuyla gayet iyi verilmiş. --- spoiler --- senaryoya dönecek olursak ilginç bir detay göze çarpıyor. yirmi bir yaşındaki genç her türlü kötü işi yapmasına, ve üstüne bir taksiciyi -ki o kadar da kötü tanıtılmamıştı- öldürmesine rağmen filmin sonlarında idam edilirken hüzünlendiriyor. idam edilmesini istemiyorsunuz. bunu hak ettiğini düşünmüyorsunuz. işte kieslowski bu yüzden büyük bir yönetmen. bir filmden herkes farklı bir şey çıkarabilir. bu gayet normaldir, hele ki bir kieslowski filmiyse onlarca kişi farklı yorumlayabilir -ki zaten öyle de olmuş. benim bu film üzerine düşündüğüm ana tema şu şekilde; bir insan ne yaparsa yapsın, gerçekten kötü olmayabilir. içinde gerçekten saf bir çocuk yatıyor olabilir. bu temiz çocuk daha sonra kendini dışarı vurabilir. idam bir şey kazandırmaz. yalnızca kaybettirir. bir insanı kazanmak, kaybetmekten çok daha zor, fakat çok daha erdemli bir yoldur. zaten avukatın filmin başından beri iyi bir şekilde tanıtılıp izleyicinin gözünde iyi bir yer edindikten sonra, genci bu şekilde savunması, bizim bu görüşümüze tuz-biber oluyor adeta. bu konuda kieslowski seyirciyi bu şekilde direkt etki altına almış ve işi şansa bırakmamış diyebilirim. ek olarak jacek rolündeki miroslaw baka inanılmaz oyunculuğuyla beni oldukça etkiledi. özellikle herkesin bahsettiği o taş sahnesi ve en sondaki idamdan kaçma çabalarıyla aşırı derecede doğal ve abartısız, muhteşem bir oyunculuk sergilemiş. --- spoiler --- filmle alakasız not: üç arabadan ikisi fiat 126. ne olmuş o sıra polonya'da öyle?
izlemek için can attığım fakat hiçbir yerde bulamadığım film
galiba iki ayri versiyonu bulunan film. zira bendekinde kedi sahnesiyle baslamiyor. direkt avukat'in şu sözleriyle başlıyor: "the law should not imitate nature, the law should improve nature" ayrica kizi arabaya almasi ve kuklanin kadraja alinmasi sahnesi yok. bilen varsa bildirirse cok memnun olurum.
filmin, görüntü yönetmeni slawek idziak' ın her plan için ayrı ayrı hazırladığı 600 tane yeşil filtre ile çekilmesi sinemada renk kullanımının ne olduğu konusunda nefis bir örnektir. filmin en kritik sahnesinde adamın takma dişleri yere düşer. kieslowski takma dişleri kameranın önüne, çamurlu suya atmaktadır ama bir türlü tutturamaz. tutturduğunda, kameraman eğildiği için filtreler düşer. işte o an korkunç bir şey yaptıklarını anladığını söyler kieslowski. yeşil, varşova için en uygun renktir. krotki film o zabijaniu, hem dekalog' un bir parçası, hem de sinema filmi olduğundan televizyon versiyonu daha yumuşak bir internegatif üzerine çekilmiştir.
kieslowski'nin izlediğim ilk filmi. çarpıcı ve alabildiğine gerçekçi. oldukça sade bir gerçeklik. başından sonuna kadar gittikçe gerilim yaratıyor insan üzerinde. tüm sahneler, sanki yanınızda yaşanıyormuş gibi. --- spoiler --- jacek'in taşı köprüden aşağı yuvarladığı sahnede bile insan geriliyor istemsizce. hani sanki o köprünün altından siz geçiyorsunuz, size de isabet edebileceğini düşünüyorsunuz. yerden aldığı taşı adamın suratına indirirken istemsizce gözlerim kapandı, ölen adam her ne kadar rahatsız edici bir karakter de olsa bu sahne bile zor geldi bana. üstelik yüzü kapalı olmasına rağmen. o taş beynime iniyor gibiydi. özellikle bu iki sahnede gerçekçiliği çok iyi yakaladığını düşünüyorum. idam sahnesine ise söylenebilecek pek bir şey yok. insanın içine işleyen bir doğallık. --- spoiler --- film bir kedi sahnesiyle başladığından dolayı şuursuzca "kesin hayvanlara bir şey olacak" düşüncesiyle her hayvan sahnesinde rahatsız oldum, içim çekildi. köpek, at vs. bu duyguyu yakalamamızı sağlaması da oldukça başarılı. film her sahnesinde duyguyu çok rahatlıkla verebiliyor izleyiciye. bu yönüyle takdire şayan. suçu övmeyen, suçluyu övmeyen bir film. her şeyi olduğu gibi, tüm çarpıcılığıyla ve gerçekliğiyle yansıtıyor. karanlık, kahverengi bir soluklukta çekilmiş tüm film. bu da yönetmenin seyirci üzerinde kurmak istediği etkiyi sağlamasını kolaylaştırıyor. beğenmediğim tek kısmı sanat yönetmenliği. onun dışında kusursuz bir film gibi gözüküyor. özellikle görüntü yönetmenini fazlasıyla beğendim.
afişindeki intihar etmiş kedi yüzünden, seyretmeye korktuğum yegane kieslowski filmi. sanki diğer filmleri çok masumdu ya!
yazı spoiler içerebilir... sinema tarihinde ender görülen güzellikte filmler vardır. sizi içine öyle çeker ki, kaçmak isteseniz de kurtulamazsınız. krzysztof kieslowski’nin bu filmi de tam olarak bu tanıma uyuyor. kasvetli bir atmosferde bir kedinin idam edilmiş görüntüsüyle açılan film, kedilerden nefret eden bir adamın öldürülüşüyle devam ediyor. filmin sonunda ise, öldürme eylemini gerçekleştiren bireyin sarsıcı idamıyla, sinemada gerçeklik duygusunu en iyi veren sahnelerden biri yaratılıyor. filmin atmosferik başarısında, kullanılan renk filtrelerinin ve dolayısıyla görüntü yönetmenliğinin payı oldukça büyük! kullanılan yeşil filtre, yaşam akarken onu öylesine karamsarlaştırıyor ve tekinsiz gösteriyor ki, sürekli diken üzerinde kalıyorsunuz. dostoyevski’nin “suç ve ceza” isimli eserinin sinemada bir yansıması varsa eğer, işte o yansıma bu filmdir de diyebiliriz. herkesin benzer bir tat alacağını umuyorum… dehşet verici bir cinayetin, ölüm cezasını ahlaki bir sorunsal olarak önümüze koyması, filmin temelinde anlatmak istediği şey olmakla beraber, evrensel düzeyde de büyük bir iş başarılıyor. kieslowski, bu film de dâhil olmak üzere, filmlerinde hep evrensellik, şiirsellik ve duygulara hitap etmeyi başaran bir yönetmen olarak tarihe adını yazdırırken; kısa kariyerinde çoğu yönetmenin hayal bile edemeyeceği bir konuma ulaşıyor. bu filmi hiçbir şey için değilse de iki öldürme sahnesi için izleyin. emin olun, sinema tarihinde bunlar kadar etkili çok az sahne olduğunu göreceksiniz.
