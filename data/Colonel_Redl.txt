istvan szabo'nun '85 yapımı filmi. mephisto ve hanussen'de de oynayan klaus maria brandauer yine başrolde. zaten bu üç film, orta-avrupa üçlemesi olarak da anılıyor.
birinci savaş başlamadan önce çok uluslu avusturya-macaristan imparatorluğu çözülürken , habsburgların yine çok uluslu ordusundaki paranoyayı ukraynalı hırslı bir albayı merkez alarak değerlendiren film. klaus maria brandauer usta bir oyunculuk sergiliyor.
klaus maria brauder'in nefes kesen oyunculuğu ile bir vatanseverden tehdit yolu ile bir haine dönüşen latent eşcinsel ve hırsının gözünü döndürdüğü alfred redl'in hikayesini anlatır szabo. macar tarihinin üçlemesini yapmak (hannusen ve maphisto diğer iki film) ve bu üçlemeyi ihanet üzerinden kurmak szabo gibi bir yönetmen için şaşırtıcı ve öte yandan da dahiyane bir tercih. szabo hep tarihe ve siyasete ilgi duymuş bir yönetmen. ilk filmlerinde (apa, szerelmesfilm, budapesti mesék, tüzoltó utca 25.) macaristan'ın sovyetler tarafından işgalini, 1956 devrimi'ni, birinci ve ikinci dünya savaşı hatıralarını aktaran yönetmen, mephisto, oberst redl ve hannusen de bu defa ihanet ederek macar tarihine geçen karakterleri merkeze alarak onların hikayelerinden siyasi ve tarihi sorgulamalar çıkarmış ki hani türkiye'de bu denli dürüst bir film çekilebilir miydi emin değilim. öte yandan klaus maria brauder tam tamına nefes kesici (daha evvel de dedim ya), karlar altındaki ormanda kendisi üzerine kurulan komployu az evvel yatağını paylaştığı çocuktan öğrendiği sahne veya intihar sahnesi gerçekten harika oynanmış, harika çekilmiş sahneler.
