orson welles'in yazıp yönettiği 1965 yapımı film. welles filmin senaryosunu muhtelif şekspir oyunlarından yararlanarak kendisi yazmış. filmin merkezine de aylak, şişman ve korkak sir john falstaff ile kral namzedi prince hal arasındaki, güç ve otoriteyle değişen ilişkiyi koymuş. güzel bir film olmuş. falstaff rolünü de welles kendisi oynamış ki; o bünye ve sesle daha uygun birisi düşünülemezdi. filmin başından sonuna kadar birçok güzel sahnesi var ama yaklaşık on dakika kadar süren braveheartvari savaş sahnesi ayrıca bahsedilmeyi hak ediyor. filmde özellikle falstaff'ın tüm o nüktelerinin, neşesinin altında yatan trajik karakteri görebiliyorsunuz; güç ve arkadaşlık arasındaki çelişkiye tanık olabiliyorsunuz. ayrıca izlediğim orson welles fimleri arasında en sevdiğim filmidir.
