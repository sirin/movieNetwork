tennessee williams'ın, kentlerin savrulmuş bireylerinin çöküntüye uğrayan yaşamlarını, iç dünyalarını ve dış dünyaya uyumsuzluklarını yaşattığı oyunu.
bir tennessee williams klasiği
lisedeki ingiliz edebiyatı derslerinden ve bu metindeki sanatlar**ın bolluğundan anımsadığım dokunaklı bir kısa roman, uzun öykü*.
sırça kümes can yücel çevirisidir .. yücelin çevirisi olmayan versiyonunun adı sırça hayvan koleksiyonudur ki iğrenç bi çeviridir.. can yücelle daha bi güzelleşmiştir oyun adeta..oyun tom, laura,amanda ve jim arasında geçer.. tom sağlam adamdır
(bkz: the crass menagerie)
tennessee williams'ın bu öyküsü okuyucuya, onun kardeşinin hastalığı ve ameliyatından dolayı çektiği vicdan azabını çok dokunaklı bir şekilde hissettirir.
ekim ayı itibarıyla ankara şinasi sahnesinde başlayan yıldız kenterin oyunculuğuyla nefesleri kestiği oyun. amanda rolünü hayat arkadaşı şükran güngörün ölümüne rağmen büyük bir başarıyla sergilediği oyundaki diğer oyuncular; laura rolünde güneş berberoğlu, tom rolünde hakan gerçek ve jim rolünde engin hepileri.
kenter tiyatrosun'da sahnelenen oyun (bkz: yıldız kenter) (bkz: hakan gerçek) (bkz: engin hepileri)
--- spoiler --- kocası yıllar önce kendisini terkeden amanda bir ayakkabı fabrikasında çalışan oğlu tom ve kızı laura ile st. louis'de bir bodrum katında oturmaktadır.tom bir yandan ailesinin geçimini sağlamak için çalışırken bir yandan da sinema filmleri ile avunmaktadır. sinema tom için içinde bulunmaktan pek de hoşlanmadığı gerçek dünyadan bir kaçış yeridir adeta. saygın bir geçmişi olan amanda sürekli geçmişinden bahsederek avunmaya çalışmaktadır. bir ayağı sakat olan laura ise dış dünya ile bağlarını tamamen koparmış durumdadır. tek avunduğu camdan hayvancıklar kolleksiyonudur. kızını bu izole dünyadan çıkarmaya kararlı olan amanda onu saygın bir gençle evlendirmeye karar verir ve uygun bir eş bulma görevini de tom'a verir. tom ise annesinin baskıları sonucunda iş arkadaşı jim'i eve yemeğe davet eder. jim laura'nın okul döneminde aşık olduğu gençtir. akşam yemeğinde yakınlaşan laura ve jim için herşey ilk başlarda güzel görünse de jim'in nişanlısı ile buluşmak üzere evden ayrılması ile laura için herşey eski haline geri döner. laura kısa bir süre de olsa gerçek dünyanın kapısından adım atmıştır ancak jim'in gidişi ile yine aynı karanlık dünyasına geri döner. amanda ise tüm yaşanalardan tom'u sorumlu tutunca tom evi terk eder. --- spoiler --- gerçek bir aile dramı. her kahraman kendi içinde binlerce kahramanı barındırıyor. küskünlükleri, eksiklikleri , istekleri, hayalleri ve umutsuzlukları ile sahnede izleyeceğiniz karakterlerde herkes kendisinden bir parça bulacak. sırça kümes adlı oyunu izledikten sonra tiyatrodan biraz buruk çıkacaksınız. allak bullak olmuş bir halde. kendi içinizde ya da çevrenizde farkına varmak istemediğiniz, dönüp gittiğiniz hayatlardan bir yada birkaçı çıkacak sahnede karşınıza. şaşıracaksınız. tiyatronun bir işlevi de bu değil mi zaten?
amanda : yildiz kenter laura : gunes berberoglu/ yesim kocak tom : hakan gercek / engin hepileri jim : engin hepileri / okan yalabik şeklinde bir kadroya sahip oyun, dekoru pek sevdim, otorite olmasam da kişisel beğenime göre güzel bi oyun ama benim tam olarak anlayamadığım topal bir genç kız olan laura nın topallığının oyunculuk açısından zayıf kalmasıydı, günes* hanım oyunda genel olarak basarılıyken topallığı mı kotaramamıştır, yani metni bilmesem ve oyunda laura nın topal olduğu hatırlatılmasa benden güzel yürüyen bir kadın vardı karşımda kaldı ki ben topal diilim.. bir de oyunun çevirisiyle ilgili bi takım diyaloglar fazla türk işi olmuş amanda ve tom konuşurken ali kıran baş kesenin ne işi vardı orada ? tamam can yücel..
(bkz: sırca kumes)
tiyatro oyununa bir anlatıcı koymakla, brecht tarzı bir yabancılaştırma etkisi kullanmış bu oyunda williams. ayrıca rüya gibi bir atmosfer yaratarak gerçeklikle hayal arasında bir resim çizmiş. sembolist bir oyun. aynı zamanda otobiyografik olduğu söyleniyor. ama hepsinin ötesinde, laura'nın tek boynuzlu atı, tom'un sinemada gördüğü malvolio adlı sihirbazın numarası, ve yine laura'nın oyunun sonunda mumu üfleyerek söndürmesi. ve tabii ki mavi güller. (bkz: strindberg) (bkz: amerikan ruyasi)
lise1'de okutulmuş, birinci sınavda satır satır analizi sorulmuş kitaptır. öğretmenlerin favorisidir. diğer bir ingilizce öğretmeni favorisi için (bkz: lord of the flies)
tennessee williams oyunda, tom'un içine kapanık, sakat kızkardeşi laura'yı, kendi kızkardeşinden esinlenerek yazmıştır.
orjinal filminde john malkovich in oynadıgı yere düşen kristal unicorn'un sinema tarihin üzerinde en çok symbolism barındıran sahnesi olabileceği güzel tiyatro oyunu.
kocası tarafından bırakılmış amanda, hayatta bulamadığını filmlerde bulan tom, camdan eşyalar biriktiren ve bacağı felçli olan laura'nın kahramanlarını oluşturduğu tennessee williams'ın eseri. amanda laura'yı evlendirmek ister bunun için en uygun kişinin tom'un iş arkadaşı jim olduğunu düşünür. ne var ki jim laura'nın çocukluk aşkıdır. jim ve laura yıllar sonra bir araya gelirler ve o çok dokunaklı sahne yaşanır: jim:_ gelelim sana! söyle laura senin de ilgilendiğin bir şeyler vardır elbet... laura:_ benim mi? dedim mi a, şey... koleksiyonum var benim... jim:_ neden bahsediyorsun allah aşkına? nasıl şey o koleksiyon dediğin? laura:_ sırça işte...çerden çöpten şeyler. süs için çoğu. minnacık minnacık hayvanlar, sırçadan yapılmış hepsi. her çeşit hayvan var içinde. annem tutturmuş "sırça kümes" deyip duruyor. bakın size bir tanesini göstereyim, isterseniz. en eskilerinden biri bu. on üç yılı dolduracak neredeyse. aman dikkat edin! çıt diye kırılıverir. jim:_ iyisi mi almayayım elime! pek sakarım kırılır da sonra... laura:_ yok! alın, ziyanı yok(avucunun içine kor) tamam şimdi yavaşca tutun elinizde, ışığa doğru kaldırın biraz! pek sever ışığı. bakın nasıl ışıyıverdi içi. jim._ sahi pırıl pırıl oldu. laura:_ gerçi ayırmamam lazım hiçbirini ya, en çok sevdiğim bu. jim:_ aslı nedir bunun kuzum? laura:_ görmüyor musunuz boynuzunu? jim:_ unicorn ha? laura:_ hıı... jim:_ benim bildiğim unicornların nesli tükendi çoktan. laura._ öyle ama... jim:_biçare yalnız başına öyle kimbilir nasıl canı sıkılıyordur. laura, (gülümser):_ belki ama hiç de şikayet ettiği yok. yanında boynuzsuz atlardan var bir sürü, gül gibi geçiniyor onlarla. jim:_ nereden biliyorsun iyi geçindiklerini? laura:_ şimdiye kadar ağız kavgası bile etmediler. jim(güler):_ ağız kavgası ha? bak. bu aklıma gelmemişti hiç! nereye konacak bu? laura:_masanın üstüne bırakıverin! arada bir yeri değişirse, pek hazzeder. jim:_ ne demezsin!... gerindim de bak nasıl gölgem büyüyüveriyor! laura:_ ya bütün tavanı kaplıyıverdi! jim(ayağa kalkar kapıya doğru gider):_ yağmur dindi galiba(kapıyı açar) nereden geliyor bu çalgı sesi? laura:_ karşıdaki cennet bahçesinden. jim:_ biz de şöyle biraz zıplasak, ha, ne dersin? laura:_ ama... jim:_ demek benden önce birine söz verdin. bırak canım, kimse o, beklesin az daha! ne işi var başka!( vals çalar; "mavi tuna") oo! vals başladı:(tek başına bir iki döner, derken laura doğru uzatır kollarını.) laura (soluk soluğa):_ dans edemem ki ben. jim:_ başladın yine, bak! hep böyle aşağılık duygusu... laura:_ ömründe dans etmemişimdir ben jim:_ gel, efendim! bir deneyelim. laura:_ ayağınıza basarım, acıtırım bir yerinizi. jim:_ korkma canım! sırçadan mı sandın beni de? laura:- nasıl, nasıl başlayacağız ama? jim:_ sen bana bırak işi! sade kollarını kaldır biraz! laura:_ böyle mi? jim:_ az daha yukarı! tamam şimdi, yalnız kasma kendini öyle, gevşek bırak! laura(sinirli sinirli güler):_ güç iş doğrusu. jim:_tamam laura:_ korkarım beni kımıldatamayacaksınız bile. jim:_ ne iddiasına giriyorsunuz?(kızı kapıp yürütür) ..... laura:- allah'cığım! jim:_ ha!.. ha!... laura:_ başıma gelenler! jim:_ ha!... ha!... (ansızın masaya çarparlar jim durur.) neydi o çarptığımız kuzum? laura:_ masa. jim:_ galiba bir şey yere düştü, değil mi? laura:_ evet. jim:_ bizim boynuzlu at değildir inşallah! laura:_ o. jim:_ tuh! aksiliğe bak! kırılmış mı? laura:_ öbür atlara benzemiş şimdi. jim:_ şeyi gitmiş mi yoksa? laura:_ boynuzu kırılmış ama, ziyanı yok. daha iyi oldu belki de. jim:_ gel de üzülme şimdi! en çok bunu seviyordun dedindi, değil mi? laura:- laf olsun diye söyledim, canım. kırılmışsa kırılmış. sağlık olsun! sırça dediğin zaten işarete bakıyor kırılmak için. istediğin kadar dikkat et, hiç bir faydası yok. daha olmazsa bir kamyon geçiyor, sarsıntıdan sapır sapır dökülüyorlar yere. bir de oyundan kalan şu söz:, "zaman, iki yer arasındaki en uzun mesafedir".
inanilmaz yetenekli oyuncularla, olaylarin gectigi yer olan amerikada izlenince insani cok etkileyen, insan yasamlarinin cesitliligi ve karmasikligi uzerine bir kez daha dusunmesini saglayan guzel oyun. bazi amerikalilarin kendi ulkelerini ve yasamlarini bu sekilde elestirebilmeleri ve bazi seylerin farkinda olmalari guzel gercekten.
tennessee williams saheseri. "hollywood characters are supposed to have all the adventures for everybody in america, while everybody in america sits in a dark room and watches them have them! tes, until there's war. that's when adventure becomes available to masses! everyone's dish, not only gable's' then the people in the dark room come out of the dark room to have some adventure themselves- goodby, goodby! it's our turn now..."
tennessee williams bile bundan daha kalp kırıcı olamaz. hakikati tom'a; "i'm tired of the movies and i'm about to move!" sükuneti laura'ya bahşeder, jim'e hediye ettiği kırık boynuzlu unicorn sahnesiyle ağır aksak zirveye tırmanırken.
death of a salesman'den daha depresif olmayı başarabilen sayılı oyunlardandır.
ankara tiyatro festivali bünyesinde 19 kasım 2009 perşembe günü, şinasi sahnesinde eskişehir şehir tiyatrosu, emre koyuncuoğlu nun rejisiyle sergileyecektir bunu. merakla bekliyoruz.
eskişehir şehir tüyatrosu'nun , yönetmeni emre koyuncuoğlu, oyuncuları melda yılmaz, sermet yeşil, bilge cezayirli, serhat onbul olan versiyonu malesef oldukça bayık bir oyundur. çevirinin can yücel olduğunu bilmesem çevirmen hakkında bir sürü laf edebilirdim, ancak çeviriden mi oyunculardan mı bilinmez sayısız anlatım bozukluğuyla "bu kadar da olmaz ama" diye fenalıklar getirdi. anlatım bozukluklarının arasından oyunu seçmek, zaten iç karartıcı atmosfer, iyice daralttı beni. gördüğüm en kırık türkçe'ye sahip bu oyunda bunca yıldır ilk kez 2. perdede seyircilerin bir kısmının kaçtığına şahit oldum. ancak, dekor ve müzikler harikaydı o bir gerçek.
özellikle kızını ilk bulduğu herife yamamaya çalışan anne figürüyle türk izleyici/okur kitlesine tanıdık gelir.
izledigim ilk tiyatro oyunudur. okan yalabik'i sahnede izleyip yaydigi isiga hayran oldugumdan yeri bende baskadir.
mart ortası itibari ile antalya devlet tiyatrosu tarafından sahnelenmeye başlamış oyundur. yönetmen: barış eren / yönetmen yrd: meltem gülenç amanda: süheyla çöllü jim: selim bayraktar laura: gözen müftüoğlu tom: gökhan tüzün oyunda kullanılan ışık, renkler, dekor ve kostümler oyunun bizi içine çekmek istediği zaman, mekan ve duygu atmosferine en iyi şekilde hizmet ediyor. çok başarılı bir uygulama olmuş. sadece dekoru izlemek bile oldukça keyifli. oyunculuklar genel anlamda iyi, fakat sanırım ikinci yarıda jim rolünde selim bayraktar devreye girmese, oyunun sonunda bu kadar iyi izlenimler edinmek mümkün olmayabilirdi seyirci olarak. --- spoiler --- "tom" rolünde "gökhan tüzün"; hem anlatıcı, hem oyuncu olarak genel anlamda başarılı bir grafik çiziyor. fakat oyunun rejisi bağlamında, anlatıcı olarak biraz daha efektif ve yaratıcı olarak kullanılsa, oyunun rölantiye girdiği durumlarda özellikle oyundan çıkıp olaylara dışardan bakarak müdahale etse daha iyi bir dinanizm sağlanabilirdi diye düşünüyorum. ilk yarıdaki "yemek sahnesi" gereğinden fazla abartılı ve uzundu bana kalırsa. tom'un yemek yeme şekli çok sinir bozucuydu. o kadar abartılıydı ki, bu sahnede acaba annesinin mi yoksa kendisinin mi "sorunlu" olduğu anlatılmak isteniyordu pek ayırdedemiyor insan. hoş, ikisinin de içinde bulunduğu mevcut koşullar itibari ile normal olmaları beklenemez ya zaten... "amanda" rolünde "süheyla çöllü", takıntılı ve saplantılı anne rolünün hakkını fazlasıyla veriyor, sahneye girip "iki dakika sus be kadın" dememek için kendinizi zor tutuyorsunuz. hatta ilk sahnelerden itibaren öyle bir buhrana sürüklüyor ki sizi, artan gerilime daha fazla dayanamayıp "bu oyuna neden geldim ki" diye düşünmeye bile başlıyorsunuz. "gözen müftüoğlu" içine kapalı, engelli bir kız olan "laura"yı başarıyla canlandırmış. özellikle sessiz ve derinden içimize nüfuz eden "heaven, i'm in heaven" dizeleri ile başlayan cheek to cheek şarkısına yorumu alkışı hakediyordu. ikinci perdede topal bir genç kız olarak jim ile yaptığı dansta gösterdiği performans da akılda kalan sahnelerden. finalin en dramatik anında anlatıcı olarak konuşan tom'un "yanına giderek" dokunması o kadar ilgi dağıtıcı olmuş ki, tom'un anlatımından çıkıp ona yönelen izleyicide, sahnenin bırakmak istediği paralel kurgu algısı zarar görüyor. belki bir önceki bölümün sonunda, halihazırda tom'un daha yakınlarında bir yerlerde bulunup "sadece uzanarak" dokunsa daha etkili bir sahne olabilirdi diye düşünüyorum. elbette "jim" rolünde "selim bayraktar"... oyuna girmesi ile resmen her şeyi değiştiriyor. hem oyunun kendi içindeki gidişatını, hem de izleyici üzerinde bıraktığı etkiyi. laura ile birlikte seyirciye de umut veriyor ve "boyun, posun devrilsin" tadında klasik seyirci tepkisini alarak sahneden ayrılıyor. kesinlikle sahnenin en iyisi. sesi, dansı ve oyunculuğu ile kelimenin tam anlamıyla sahneyi dolduruyor.. --- spoiler --- özellikle haline şükretmek isteyen modern çağın yalnız insanı bu oyunu kaçırmamalı.
bu sezon ankara devlet tiyatrosunda sahnelenecek oyundur. sabırsızlıkla bekliyoruz. yazan-tennessee williams çeviren-can yücel yöneten-jason hale dekor tasarimi-h. güven öktem giysi tasarimi-inci kangal işik tasarimi-yakup çartik yönetmen yardimcilari-çağman pala asistan-irfan kilinç
bu sezon ankara devlet tiyatrosunda oynanacak oyun. amerikan kültürü ve edebiyatı öğrencilerine duyurulur. gidin, görün, williams'ı daha çok sevin. a street car named desire (bkz: arzu tramvayı) da oynansa on numara olacak ama sıça kümes'de iyidir.
bugün şinasi sahnesi'ne uğradığımda ekim'den itibâren söz konusu sahnede oynayacağını öğrendiğim, gitmek ve küçük aşkımı da elinden tutup en sevdiğim yazar olan tennessee williams'la tanıştırmak için can attığım oyun. hey gidi ake günleri hey...
bu sezon izlediğim devlet tiyatrosu oyunlarından ilki ve bu sezon ilk kez sahnelenen oyunlar arasında en çok dikkat çekeni. tennessee williams 'ın 1945 yılında yazdığı hüzünlü hikaye, can yücel çevirisiyle karşımıza çıkıyor. tom (orhan özyiğit), laura (gülin ersoy), amanda (meltem keskin bayur) ve jim (irfan kilinç) karakterleri arasında geçen bu oyunda, izleyici ile hikaye arasına, karakterlerden birisi olan tom anlatıcı olarak yerleştirilerek, brechtyen bir tarz kullanılıyor. gerek oyunun açılışını yapan, tom'u oynayan anlatıcı orhan özyiğit'in sil sürçmeleri, gerekse amanda'yı oynayan meltem keskin bayur'un ortaya fazlaca alaturka bir karakter çıkarması, yaratılan atmosferin seyirciye geçmesini engelledi. kendi adıma ne tom'un sinemaya sığınmasındaki çaresizliği hissettim, ne amanda'nın geçmişine sığınmasına empati kurabildim. bu karakterlerin ekonomik sorunları ve hayalleri arasında kalmalarının çaresizliği seyirciye geçmedi. hatta amanda karakterini daha önce oynayan yıldız kenter'i pek de sevmememe rağmen, kabul etmek gerekir ki, amanda'yı yıldız kenter oynasaydı, oyun baştan sona bambaşka bir hal alırdı. ilk perdeyi sırtlayan laura'yı oynayan gülin ersoy'du (ayağındaki aksamanın sürekliliğini sağlaması için giydirdikleri garip ayakkabıya rağmen). laura'nın sırça kümes'ine sığınışı, hareketleri, narinliği, mimikleri ve kıyafetleri ile çok güzeldi. laura'nın kendine güvensizliğini yansıtışı o kadar başarılıydı ki, o his bir yerlerden tanıdık geldi. ikinci perdede katılan irfan kilinç ise oyunu kurtaran diğer isimdi, jim ve laura'nın diyalogları, aralarındaki enerji, jim'in yardım etmek isterken kendini kontrol edememesinden duyduğu pişmanlık ve uzaklaşma isteği, laura'nın "sanmam beni hatırlayasınız." derken an be an tereddütlerinden kurtulması, fakat umudunun sönmesi, eskisinden de ağır bir sessizliğe gömülmesi.. sırça unicorn'un boynuzunun kırılması, laura'nın kırılması, müziğe sığınması, mumların sönmesi.. finalde nispeten başarılı olan orhan özyiğit, bence bunu gülin ersoy'un seyirciyi finale çok güzel hazırlamış olmasına borçluydu. oyun, evindeki sıkıntıdan kaçan, annesi ve kardeşinden uzaklaşan tom'un, ne kadar uzağa giderse gitsin, vicdanını yani laura'yı bırakıp gitmesinden duyduğu suçluluğu hep yanında taşıdığını ve taşıyacağını anlatan tiradı ile bitti. "iyisi mi sen mumları bir an önce söndür, laura." not 1: oyun açılışının sigara içerek yapılması enteresan, açılsın tabi karşı değilim ama sadece 2-3 yıl önce, bir özel tiyatroda fatih al'ın sahnede sigara içtiği için aldığı ceza geldi aklıma. not 2: mavi gül konusunda aktarılamayan birşeyler var gibiydi, yüzeysel ve anlamsızdı, hikayenin aslını bilenler aydınlatabilirlerse sevinirim. not 3: her oyunun olmazsa olmazı seyirci, evinde film izlemiyorsun, "tüh", "vah vah", "ay yazık ya", "ehe çok komik yea" diye sesli tepkiler verme, hayvanlık yapma, medeni ol biraz.
2011-12 sezonunda ankara devlet tiyatrolarında izlediğim ilk oyun. uzun süren ayrılıktan kaynaklanan özlemden midir, oyunculukların (özellikle ikinci perdede) mükemmelliğinden midir bilemem; çok beğendik 'sırça kümes'i.. enterasan bir şekilde uzun zaman sonra izlediğim bir oyunda azıcık da olsa boş yerler gördüm devlet tiyatrosunda, seyircinin daha çok ilgi göstermesini beklerdim. elbette dt'de çok iyi eserler var ama, sırça kümes de ne metin ne de cast olarak küçümsenecek bir oyun.. williams'ın eserlerinde kalbi kırılan kadınlar temasına rastlamak mümkündür, bu oyunda da ilk başta her ne kadar ana karakter anlatıcıymış gibi algınsa da, oyun daha çok kız kardeşinin(laura) üstüne kurulu. zaten laura'yı oynayan gülin ersoy da hakkını fazlasıyla veriyor. diğer karakterlerin da williams'ın klasiği olduğu gibi geçmişiyle bir alıp veremediği var; anne genç kızlık zamanlarını, jim ise lisedeki popüler günlerini özlüyor. güzel gelişen oyununun son sahnesindeki tom'un performansı ise salondan bizi sarsılmış bir şekilde gönderdi. annenin replikleri çok uzun, belki biraz da sıkıcı. ama bunu oyuncudan ziyade, karakterin tom için ne kadar sıkıcı olduğunu anlatma çabasından kaynaklandığını sanıyorum. ilk perde daha çok olayın zeminini hazırlamak üzerine kurulu gibi. laura'nın geçmişini ve yaşadığı ortama aşina oluyoruz; ki asıl olay ikinci fasılda cereyan ediyor. çok da spoiler olsun istemiyorum ama jim-laura ikilisi yaşadıkları duygu alışverişini seyirciye çok iyi aktarmışlar.. --- spoiler --- jim-laura arasında gelişen ilişki, öpüşme, sırça unicorn'un boynuzunu kaybetmesi.. sonra laura'nın 6 senedir sadece resmine bakarak hatırladığı jim'i kaybetmesi.. gidip-görülesi bir performans. --- spoiler --- ve artık hoşçakal.
her insanın kendinden birşey bulabileceği şinasi sahnesi'nde izlediğim meltem keskin'in oyunu resmen yaşadığı muhteşem tennessee williams oyunu.
anxiety krizlerinin insanı nasıl etkileyebileceğini bildiğim için beni çok fazla etkilemiş oyundur. anne rolündeki oyuncu baskın anne karakterini iyi hissettiremedi, bunun yanında bazı kopukluklar nedeniyle seyirciyi oyun içine alması biraz zor oldu. gecikmeli olsa da oyun sonuna doğru anca girebildim havasına. etkileyici bir oyun gidip görülmeli, kaçırılmamalı. oyunun dekoru iyiydi ve sahne çok güzel kullanılmıştı, ilk perde oyuncular içeri giderken alkışı başlatan kişi olarak arkamdan gelen "oyun bitti mi ki? niye alkışlıyoz ki?" soruları ve cılız bir alkış ve arada yanımda yiyişen düzeltiyorum erkeği yiyen kız yüzünden soğuk terler akıtsam da güzel oyundu.
hem antalya dt hem ankara dt tarafından sahnelenen oyundur. çok ilginç aynı oyunun farklı ekiplerce sergilenmesi. aslında neden olmasın tabi de, ne biliim garip geldi fark edince.
ankara şinasi sahnesi'nde izlediğim, ilk perdede beni ne kadar sıktıysa da ikinci perdede pür dikkat izlediğim oyun. dört kişilik oyuncu kadrosu içinde meltem keskin bayur ve orhan özyiğit'in mükemmel ses tonları, irfan kılınç ve gülin ersoy'un ise sempatikliği dikkat çekiyordu. salon da doluydu genciyle yaşlısıyla. --- spoiler --- jim her ne kadar aşık olunası bir insan olsa da, laura yı bir kaç dakikalığına o bodrum katından göklere, aya çıkarsa da onu öptüktan sonra "konuştuğu" başka bir kız olduğunu söylemesiyle benden sağlam bir "öküz" lafı gitmiştir ona, hem de o sessizlik anında...bir de ciklet ister misin demesi yok mu... --- spoiler ---
herkesin kendinden birşeyler bulacağı toplumsal yaralara parmak basan bir eser. ankara devlet tiyatroları nda izledim bu haftasonu. --- spoiler --- kocası tarafından terkedilen amanda, aşağılık duygusu ile hayattan kopmuş laura ve kendinden tonlarca büyük yükü sırtında taşırken hayaller kuran tom. özellikle tom'un hali içler acısı idi; yıllar önce babaının yaptıklarının faturası ona kesilmişti ve o da bi yerde bırakıp giderken 'babama çekmişim' diye kurtuluyordu vicdan diye adlandırdığı kanayan yarasından. aileye öyle bir kan bağı ile bağlıdır ki; hem sorumluluklarını ifa eder, hem de kendisi için birşey yapamamaktan, ödün vermekten, hayallerini kaçırdığından yakınıp durur; öyle bir haldir ki kıpırdanamaz, çakılı kalmıştır. gider ama vicdanı peşini bırakmaz. laura, rolü yakınlarımdaki birini anlattı bana; eksik olmasından ziyade aşağılık duygusu ile hareket ettiği için -aslında hiç hareket etmediği için- affedemeyeceğim tipler arasındadır. böylelerinin kendisine, çevresine kısacası topluma faydadan çok zararı dokunur, tekrar ediyorum; engelli olduğundan değil, dimağına engel koyduğundan. amanda... amerikanın 30'lu yıllarından bu yana hiç bir şey değişmemiş dedirtir insana. kadınların çoğunun terkedilmeyi asla kabul edememesi ve bir kadının tek başına ayakta kalamayacağı zırvasını güçlü görünmeye çalışarak hatırlatır oyun boyunca. çocuklarını büyütmüş; birini kendine hizmetçi, bir diğerini de kendine uşak eylemiştir. burnundan kıl alınmaz, hayatlarının kurtarıcısı olarak gördüğü oğlunu kaybedeceğini anlayınca yine başka bir erkek olan damat adayına yükler bu rolü. hayatlarının kurtulması için birilerine sırtını dayaması gereklidir. bu nedenledir ki tom da evi terkederken annesini hiç umursamaz bile. bu kadın tiplemesine de tahammülüm yoktur. halbuki günümüz türkiyesinde böyle midir?kocası tarafından terkedilen ve evlere temizliğe giderek çocuklarını büyüten -bizim iş yerinde çaycı- hazine teyze bile bin kat daha kutsaldır gözümde. sırça olmasa da beton kümeste yaşam mücadelesi daha etiktir kanımca. oh, iyi oldu... gitti tom... darısı gidemeyenlere... --- spoiler ---
tiyatroda bi oyuna kötü demek, sinema gibi kolay da değil, onca emek. beğenmesem de içten içe, yine de kötü diyemiyorum. bununla birlikte sırça kümes cidden güzeldi, izlenesi. ankara devlet tiyatrosunda bu sezon prömiyeri yapılan yenilerden bişi. eski sezondan kerbela ve haydi karına koş'u izlemiştim. behzat amiri görmek için de gişede kamp kurmak lazımken, iyi bir alternatif olabilir.. --- spoiler --- jim'in laura'ya aşık olduğunu düşünenler olmuş arkadaşlarımdan. ben de tam tersi öyle bi adam sevgilisiz olur muydu dedim, gene realist kız damgası. eğer mutlu bitseydi sonu, yeşilçam izlemiş olurduk herhalde. yoksa laura'da kendimden bişeyler bulduğumdan mıdır, bu düşünce.. --- spoiler ---
bu sezon izlediğim ilk tiyatro oyunu, benim için son derece iyi bir açılıştı açıkçası. genellikle kalabalık olmayan kadrolardan çekinirim, sahneyi doldurmak, hem kendi aralarında hem de seyirciyle olan iletişimde sürekliliği sağlamak zordur; ancak sırça kümes oyuncuları bunu gayet iyi başarmış. kesinlikle izlenesi. --- spoiler --- "hayalkırıklığı başka bir şeydir, cesaretinin kırılması başka... ben çok hayalkırıklığına uğradım ama cesaretim hiç kırılmadı." --- spoiler ---
şinasi sahnesinde izlediğim oyun. dört kişilik oldukça başarılı bir ekip tarafından kotarılmış, can yücel'in çevirisiyle türkçenin güzelliğinin tekrar tekrar vurgulandığı izlenesi, hislenesi oyun. zaten oyunun iyi yanları herkesin malumu, benim izlediğim en başarılı oyunlardan biriydi. 1 - 2 noktada eleştirilerimi getirmek isterim: - oyun temel olarak amerikan rüyasının çöküşü arkaplanı üzerine yazılmış. herhalde metinden oyunu okurken bunu bildiğiniz için durumun daha bir ayırdına varıyorsunuz. bu arkaplanın sahneye yansıması tam olması gerektiği gibi değildi. - tom'u oynayan orhan özyiğit genel anlamda oldukça başarılıydı, özellikle en sondaki tiradı yanımda oturan eşimi bile ağlattı ama sanıyorum yönetmenlikle ilgili bir sorun sebebiyle oyun içerisinde o sinemaya kaçışları ve kendini içkiye vermesindeki çaresizliği yeterince hissedemedik. bunun yanında laura'yı oynayan gülin ersoy, laura'nın ruh dünyasını öylesine iyi yansıttı ki, yönetmene de çok suç atası gelmiyor insanın. sanırım orhan özyiğit'in biraz daha çalışması lazım..:) son not: sadece laura'yla jim'in sahnede birlikte oldukları anlar için bile izlenir.
antalya devlet tiyatrosunda bu sezon sahnelenen, ya insanların çok içli olduğunu anlatmıştır ya da o oyuna giden takriben 6 kişinin bir baltayla aşağı yukarı aynı hisleri taşıdığını. zira içimiz karardı. zaten babamla kapışıp gitmişim, gittim bizim evi izledim orda, böyle bi atraksiyona hiç ihtiyacım yoktu. yabancılaşma, içsel bitane bi şeyler falan bulamadım ben, bu oyunun alt metni olsa olsa "aile toplumun en küçük parçasıdır" olur, şarkı söylemeyi bırak yoksa babanla daha çok papaz olucaksın gir kpss'ye bir an önce atan nereye atanıcaksan olur... bilmiyorum ben bunu anladım yani. edit: gidip görün ama, ne de olsa devlet tiyatrosu bambaşka kim ne derse desin, kostümleri, oyunculukları, dekor... görmezseniz bir şeyler kaçırmış olursunuz elbette.
bu akşam şinasi sahnesinde izleyerek kendi adıma sezonu açtığım oyundur. öncelikle can yücel'in tercümesini çok başarılı buldum. sahne ve dekor da gayet güzel kullanılmıştı. tom'u oynayan vatandaş kostümün de etkisiyle gayet o yılların amerikan vatandaşı havasındaydı, sesinin etkileyici olduğunu da belirtmekte fayda var. amanda nedense hiç yabancı gelmedi, bazı şeyler evrensel demekki. gülin ersoy'un laura canlandırması ise tek kelimeyle harikaydı. o umutsuzluk, o içine kapanıklık, jim'in yanındaki heyecanı vs. takdire şayan. jim kostümden midir bilmem sanki diğer karakterlerden bir elli yıl sonranın adamı gibiydi, ama yine de oyuna renk kattı. hülasa gidilip izlenesidir.
--- spoiler --- kabul, klişeler var oyunda: babanın terk edip başka bi kadınla kaçarak terk ettiği yoksul bir aile, bu bir ailenin bu durumdan kurtulmak için çabaları, engelli bir kadının sevmeye hakkı yokmuş gibi görülmesi ve dahi sevilmeye değer bulunmaması, yoksul hayattan kaçıp kendini kurtarmak isteyen ailenin erkek çocuğu ve sorumlulukları.. ve jim.. yakışıklı jim.. nasıl da hevesle bekledik kalbi de yıllardır özenle biriktirdiği sırçalar kadar kırılgan olan laura'yı sevmeni.. mutlu olmayan bir sonu ile birlikte toplamda güzel bir seyirlikti. salonun dolmamış olmasını yadırgamamak lazım, belaltı espriler, komiklikler olmadan yaranılmıyor türk seyircisine. --- spoiler ---
duygu yoğunluğu oldukça fazla olan ve içinde pek çok olumlu mesaj barındıran seyrederken sıkılmayacağınız, evin genç kızını canlandıran oyuncunun üstün ve oldukça dokunaklı bir performans sergilediği güzel oyun.
aslında can yücel'in çevirileri sıkıntılıdır. özgündür evet ama biraz bize özgüdür. sanki oyunu south american tennessee williams değil de, kuyucaklı yusuf yazmış sanırız, o derece! fakat ankara dt'nin baz aldığı çeviride kesinlikle böyle bir şey yoktu. inanılmaz akıcı, muhteşem yoğun bir oyun izledik. williams'ın aynı anda tüm hayatlara sızabilecek kadar iyi hikayeler anlatabildiğini gördük duru bir şekilde, yeniden. oyundaki laura performansı kesinlikle görülmeye değer bir başka unsur. soğuk bir berlin gecesi'ndeki abla ölü taklidiyle ödülleri yardırıyorsa, bu abla da saf-salak ve dahi topal rolüyle sınırları fazlasıyla aşıyor. bu sezon kötü oyun izlettirmeyen ankara dt'ye ayrıca selam ederim. gidip görünüz efendim.
2011-2012 sezonu ankara devlet tiyatrosunun en temiz, su gibi oyunu.. dekordan başlıyor oyun izleyicisini etkilemeye..ışıklar da dahil olunca sahne devleşiyor sanki..oyunun konusu insanı içine çekiyor hemencecik..oyuncular rolleri hissederek oyuna inandırıcılığı arttırıyor..dört oyuncu da dört dörtlük performanslarıyla izleyicileri kendilerine hayran bırakıyorlar..bu oyunda oyuncu ayrımına girmek istemezdim amma velakin laura rolündeki gülin ersoy adına daha önce hiçbir oyunda rastlamadım, sanırım çiçeği burnunda bir dt oyuncu kendisi şu sıralar..ama..belki de yıllarca sahne tozu yutmuş çoğu oyuncunun altından kalkamayarak yüzüne gözüne bulaştıracağı bu rolden genç oyuncu alnının akıyla çıkmış..o içine kapanık, utangaç, amaçsız, kendi dünyasında kendince yaşayan acınası kız rolünü öyle başarılı oynamış ki valla helal olsun kendisine.. velhasıl kelam, oyuna eli emeği değen herkes ortaya enfes bir şey çıkartmış..ellerine emeklerine, seslerine, nefeslerine sağlık..iyi ki varlar..
izlediğim tüm tiyatro oyunları içerisinde en yaratıcı, en iyi dekora sahip olan, sonundaki tirad ile ağlatan mükemmel oyun.
ankara devlet tiyatrolarında bu sezon oynanan en iyi oyunlardan biri. biraz buruk ayrılıyorsunuz salondan ama.. (bkz: gülin ersoy)
--- spoiler --- -senin yaktigin mumlari tek tek sondurebilmek icin laura.oysa bugunlerde dunya yildirimlarla aydinlaniyor! --- spoiler --- kalbime ok saplayıp o oku bir süre zevkle çevirdiler sandım .net." --- hafif spoiler --- dekor gayet sade ve bir anda sizi içine çekebilen sizi evin içine davet eden güzel şirin bir dekordu.kendi yerinizi bulup oradan izliyorsunuz oyunu.ışık ise genel anlamda iyiydi fakat loş ışıklar biraz fazla uygulanmıştı.ben bir ara kopup gidiyordum oyundan nerdeyse.ama bu benim gözlerimin bozuk olduğundan da kaynaklanıyor olabilir.tam bilemedim şimdi.teknik açıdan değerlendiresim gelmiyor açıkçası,benim derdim tom oldu zira .tom'a taktım kafayı. oyunla ilgili hala kararsızlıklardayım.hangisi doğruydu?ya da doğru var mıydı ? insan iki seçenekten birini seçtiğinde her halde mutsuz olmak zorunda mı?gitmek mi? kalmak mı?üçüncü bir seçenek yoktu şartlar ve iki seçenek...hayaller ve gerçek dünya... hayallerinin peşinden koşup gidip onları yakalamak isteyen ve bir kunduracıda çalışıp vakit öldüren arada kalmış bir adam ...gerçi bütün karakterler arada kalmıştı bu oyunda. hepsinde bir araf tedirginliği...ama tom ...tom sen şair adamsın.normal insanlar gibi olmaz şair adamlar değil mi tom? düşünmeden duramazlar.hayal kırıklıklarını, kalp kırıklıklarını, arkada bıraktıklarını...hep senle gideceğini bilirsin o hayaletlerin öyle de oldu zira ...giden tom ve peşini bırakmayan hayaletler... oyunun hepsini anlatırdım ama yapmayacağım jim in laura ya 'seni birinin öpmesi lazım' diyip laura yı öpmesi aklıma kazandı.uzun zamandır böyle duygusallaşmamıştım.çok abartı olmadan çok güzel oynanmış.olması gerektiği gibi...insan şunu düşünmeden edemiyor keşke öpmeseydi laura yı başkasının varlığını bile bile bir oyunda bile şaşırtmıyor insanoğlu beni hayat zaten yeterince bu tarz insanların varlığıyla dolu bir tiyatro oyununda da olması düşününce yeterince can sıkıcı...laura nın üstünde dönüyor oyun kısa keseceğim o yüzden.hafif spoiler dedik ama oyunun en vurucu noktalarından birini de söyledik neyse artık . amanda; hep geçmişe özlem duyan çok sevdiği uğruna neleri teptiği adamın bırakıp gitmesi kolay olmayan bir yaşantı.otomatiğe bağlamış bir hayat.sevgisizlikle yaşamını sürdüren bir kalp...geçmişte yaşamakla geleceğe tutunmak tutunabilmek arasında gidip gelmek.ve süper oyunculuk . --- hafif spoiler -- çok keyif aldığım diyemeyeceğim zira keyif vermek için yazılmış bir oyun değil.rahatsız etmek ,dürtmek ,farkına vardırmak isteyen bir oyundu zannımca.bunu da gayet iyi başardı.mutsuzdum çıkınca ...seyirciler pelte kıvamına gelmişti.kalbi kırılmış kadınlar, sigara dumanlı yalnızlıklarına gömülmüş adamlar....teşekkürler tennessee williams .... tavsiyem gidin görün izleyin ankara dt de şinasi sahnesinde.
2011-2012 sezonu ankara devlet tiyatrosu oyunlarından. gayet klasik, olması gerektiği gibi olmuş. bu sezon boyunca izleyene 'hımm burda acaba ne demek istedi?' dedirten birçok adt oyununun yanında parlayan bir oyun. --- spoiler olabilir belki diye --- dikkat çeken ilk şey, oyunun rejisinin yabancı bir yönetmene ait olması. bunun oyuna çok büyük bir farklılık getirdiğini söylemek zor. ancak, ankara devlet tiyatrosunun amerikan tiyatro oyunlarında geçtiğimiz sezonlarda yaşadığı ufak tefek sıkıntıları, en çok da bu tür oyunlarda rastlanabilecek yapaylığı bu oyunla kırdığı, daha içten bir atmosfer yakaladığı görülüyor. yönetmen jason hale'in dediği bir şeye katılmak gerek, o da oyunun geçtiği buhran döneminin arifesinde dar gelirli bir ailenin yeri, yaşayabileceği sıkıntılar ve toplum tarafından neye yönlendirildiğinin açıkça yansıtılmaya çalışıldığı. bu konuda gayet başarılı olmuş. oyun amerikan toplumunun değerlerini birebir buradaki bir sahneye geçirmek yerine, konunun ve hikayenin daha evrensel, herkesçe bilindik taraflarını ele alarak hitap ettiği kitleyi genişletmiş. oyunculuklara gelince, oyuna gitmeden önce anlatıcı ve tom rolündeki orhan özyiğit'in oyunculuğuna dair baştaki olumsuz yorumlar daha sonra olumlu yönde değişmiş. oyuncunun sesi ve tavırları, karakteri daha da yansıtır olmuş. ne var ki gitme isteğiyle ilgili bir şeyler eksikmiş gibi geldi hep, nedenini bilmiyorum. meltem keskin bayur'un anne halleri gayet yerinde, oyunla bütünleşmiş. eleştirilen yeşilçamvari görünüşü belki oyunun aktarılış tarzıyla ilgili o evrensellik mevzusuyla alakalı olabilir elbette ama o kadar karikatürize bir karakter sergilemediğini söylemek gerekir. oyunda en büyük alkışı laura rolündeki gülin ersoy hak ediyor kesinlikle. o kırılganlığı, bir kısır döngü içinde kalışı, utangaçlığı, yıllardır beslediği ama jim'in karşısında bir türlü dile getiremediği sevdası ile mükemmel yansıttı laura'yı. jim rolündeki irfan kılınç'ı daha önce ahmet burak bacınoğlu'nun yönettiği kafkas tebeşir dairesinde izlemiştim. oyunculuğu gayet yerindeydi; ne var ki kostümü ile daha çok ellilere yakın duruyordu. çizdiği karakter öyle başarılıydı ki o azimle o karakteri 60'ların mad menvari işyerlerinde hayal ettim izlerken bir an için. oyundaki dekorun muhteşem, kostümlerin ise görkemli olduğunu söylemek isterim. hele laura'nın ikinci perdedeki mavi elbisesi terzilik öğrenip öyle bir elbisenin nasıl dikileceğini görebilme isteği uyandırdı içimde. annenin elbiseleri de yine döneme uygundu, 20. yüzyılın başlarına ayak uydurmaya çalışan ama henüz 19. yüzyılın izlerini silememiş, vaktiyle gün görmüş insanların üzerinde durmuş elbiseler gibi. oyunun çevirisi can yücel'e ait, dilinin akıcılığını buna bağlayabiliriz. ancak can yücel çevirilerindeki ufak tefek, hatta tartışmalı ayrıntılar bu oyunun dilini etkilememiş, çevirideki yapaylıktan uzak bir anlatım vardı. son olarak oyundaki 'mavi gül' ve 'gül hastalığı'na şöyle bir açıklık getirmekte fayda var. sanırım çeviri azizliği denebilecek türden. repliğin orijinali şu: laura: when i had that attack of pleurosis - he asked me what was the matter when i came back. i said 'pleurosis', he thought that i said blue roses! so that's what he always called me after that. whenever he saw me, he'd holler, 'hello, blue roses ! şöyle ki, kızın bahsettiği gül hastalığı oyunda "pleurosis" olarak geçiyor ki sanırım bu bir akciğer hastalığına karşılık gelmekte (zatülcenp olabilir). ama jim bu"pleurosis"i "blue roses" olarak anlıyor. o mavi gül olayı da bundan. tahminimce mavi gül ile bari gül kısmı bağlantılı olsun diye hastalık gül hastalığı diye çevrilmiş. --- spoilerolabilir belki diye --- özetle, kesinlikle izlenesi, gayet akıcı, özellikle dram severlerin kaçırmaması gereken bir oyun olmuş.
3 kişilik aileyi anlatan güzel bir tiyatro oyunu. dram izlemeyi sevmem tiyatroda komedya olmazsa ben de yokumdur ama bu oyun insanı üzmüyor, bunaltmıyor, iki perde akıp geçiyor ve sizi sıkmıyor. ayrıca bu oyunda bir gülin ersoy var ki onun performansı için oyuna gidilmelidir. bir insan bu kadar mı güzel oynar ve duyguları bu kadar mı güzel yansıtır. edit: oyundan bir sahne
bu sezon izlediğim oyunlar arasında en çok etkilendiğim oyundu. ayrıca birbiri ardına gittiğim vasat oyunlardan sonra beğendiğim tek oyundu galiba. laura rolüyle gülin ersoy yine bu sezon izlediğim oyuncu performanslarının en iyisiydi.
sadece bir yerde akıcılığın bozulduğunu fark ettiğim, ancak kusursuz denilebilecek kadar iyi sergilenen oyun. evet uzuuun bir aradan sonra tiyatroya gidip de ortalama bir oyun izlemediğim için son derece mutlu etti beni. karakterlerin kolay, çok zorlanmadan anlaşılması seyir zevkini arttırıyor bence. gidin efendim. ankara dt şinasi sahnesinde.
gülin ersoy'un konuşmalarının bazen dublaj yapılmış amerikan fimlerini hatırlattı oyun. 4 karakterin de oyunculukları harikaydı. özellikle laura tek bir dokunuşla her şeyi özetliyor bazen. orhan özyiğite söyleyecek tek bir şey bulamıyorum. mutlaka izlenmeli.
can yücelin 1964de çevirdiği eser
ufak tefek kusurlarını saymazsak, kesinlikle gidilip izlenmesi gereken bir oyunculuk. oyuncuların sesleri mimikleri çok başarılı, oldukça etkiliyor insanı. kaçırmayınız.
ebem kuşağının ölgün sarı ışıklarının süzülemediği, narin ve utangaç ellerin söndüremediği şamdanın, sırça gölgeleri arasında yitip giden karın ağrılı umutları.
