buffy the vampire slayer'in ilk ana kotusudur. bilinen en eski vampirlerden biridir. darla'yi vampir yapan bu eleman 100 yildir the hellmouth'ta hapistir ve buffy'i oldurup tekrar dunya'ya donmeye calismaktadir. buffy'nin ilk olumune sebep olan kisidir . ilk sezonun sonunda buffy tarafindan oldurulur.
(bkz: apprentice)
buffy'den çok önce, the master dr. who'nun ezeli düşmanydı. kendisi manyak bir time lord'dur, en az doktor kadar inkarnasyonu vardır, kendisin ilk oynayan aktör 1974'te nevşehir'de film çekerken kazada ölmüştür.
fallout 1 in kötü adamıdır.richard moreau adıyla doğmuş olup military base'deki f.e.v kazanlarına kazayla düşmüş,orda aylarca kaldıktan sonra garip bir biyolojik kütleye dönüşmüş ve temas ettiği her şeyi,gerek makina,gerek canlı absorbe edebilme yetisi kazanmıştır.super mutantları bu yaratmıştır.görüntüsü iğrençtir,military base'deki odalarda bulunan canlı parçaları masterın parçalarıdır. dip not olarak military base'e haroldla birlikte girmiştir,harold'da burda bir miktar f.e.v'e marus kalmıştır,bu yüzden tam manasıyla mutant değildir. edit:kadın sesi çok seksidir.
paul thomas anderson 'un yeni projesi. başrole philip seymour hoffman isimli güzel adamı koymuş bu sefer. filmin hikayesi de anderson'a yakışır biçimde enteresan. 1950ler. karizmatik ve dahi bir adam yeni bir din kurar, peşinden kitleleri sürükler. kim bilir nerelere göndermeler gider. şimdilik bize beklemek düşüyor.
kadrosunda joaquin phoenix, amy adams ve laura dern de bulunuyor. 2013'te gösterime girecek diyorlar. lan arkadaş, sinema sektörü çok afedersin iyice yarrağı yemişken, şu adamın yeni filmini izlemek için 6 sene beklemiş olacağız, iyi mi?
(bkz: john simm) (bkz: doctor who)
2013 e kadar mal mal bekleyeceğimiz paul thomas anderson'un son projesi. kadro sağlam gibi, en azından muhteşem philip seymour hoffman var. ortalıkta bir sürü yeni film varken, yeni bir sürü proje üretiliyorken ben neden paul thomas anderson'un the master'ını bekliyorum ki.. çünkü bu adamın filmografisi sinemanın geleceği de ondan.
yine ağzımızı bilmemkaç karış açık bırakacak, gelecekteki merakla beklenen paul thomas anderson projesi.
paul thomas anderson'ın yönettiği filmin çekimleri sona erdi. ne yazık ki çekimleri sona erse de filmi daha epey bekleyeceğiz gibi görünüyor. anderson eğer filminin oscarlarda yarışmasını isterse 2013 aralığına kadar bekleyeceğiz bu filmi. ölme eşeğim ölme yani. bu filmde amy adams'ı izlemek süper olacak. uzun bir zamandan sonra ilk kez ciddi bir rolde oynayacak. müthiş oyuncu philip seymour hoffman de kadroda. joaquin phoenix de üç-dört yıl aradan sonra sinemaya bu filmle dönecek. kadro sağlam yani. filmin tom cruise'un baskısıyla iptal edilmeye çalışılmasını da hesaba katarsak filmi merak etmemek elde değil açıkçası. anderson gene suya sabuna dokunan bir film çekmiş besbelli. tom cruise'a ve onan gerzek tarikatına saydırmasını bekliyorum. zaten filmin konusu da bu. bir adam kendi kıçından bir din/tarikat uydurur, kazma kitleleri peşinden sürüklemeye başlar. filmin epey tartışma yaratacağı, scientology tarikatını tekrar medyanın önüne koyacağı kesin. tom cruise'un başını ağrıtabilir film.
afısı cıkmıstır: http://tinyurl.com/7pgqp5c 2012 eylülunde gorecegız anlasılan..
ilk fragmanı yayınlanmıştır. http://bit.ly/jki9rt
scientology tarikatı ile alakası olmama ihtimali olabilir filmin. zira paul thomas anderson, tom cruise'a özel gösterimle izletmiş filmi. magnolia zamanlarından beri de iyi arkadaşlar zaten tom cruise gidip de engellemeye çalışmaz paul thomas anderson'un filmini. bu ön gösterim de dedikoduların gerçek olmadığını gösteriyor. ayrıca joaquin phoenix abimize oscar şansı sunacak gibi duruyor film. daniel day lewis'e 3.yü de verelim demezlerse şansı yüksek gibi görülüyor kısacık fragmandan bile.
yabancı siteler (collider, ramascreen, the film stage, indiewire/playlist gibi), imdb, türkçe siteler (beyazperde), gazeteler vs hepsinde film "scientology tarikatını eleştiren film" olarak tanıtıldı. açıkçası çoğu kişi gibi ben de filmin tom cruise'un tarikatını anlatacağını sandım. hatta bu yönde haberler de çıktı. işte tom cruise böyle bir projenin varlığından haberdar olunca filmi engellemeye çalışmış falan diyerek bir kaç haber yapıldı. anlaşılan iki yıl boyunca çok fena tuzağa düşmüşüz. ilk fragmanı, daha doğrusu klibi izledim. klipte hiç de öyle "bir adam din yaratıyor ve kitleleri peşinden sürüklüyor" konusu yoktu. e o zaman konusu ne lan bu filmin? p.t.a., terrence malick mübarek. üç yıldır filmin konusunu bilmiyoruz. ben de sevinmiştim cruise'un o rezil tarikatını eleştirecek diye. acaba böyle bir şey düşünüldü mü? yoksa hepsi pazarlama kapsamında yapılmış reklamdan ibaret miydi, yani yalan mıydı? neyse film sonbaharda vizyona girince göreceğiz.
son fragmanında saniyelerce de olsa pta'yı iliklere kadar hissettirmiştir. o müzik ne yine paul, hınzır seni..
fragmanına bakılırsa, yeni bir daniel plainview vakası yaşatacak film, hain evlat* joaquin phoenix bu sefer oscar'ı alabilir. edit:lincoln ile sahalara dönecek olan danyal abim*'in hesaba katılmamış performansı joaquin'i ağlatabilir, fragmanını beklemedeyiz. #27448579
ikinci kısa fragmanı yayınlanmıştır ve buram buram paul thomas anderson kokmaktadır. iftar öncesi fırından yayılan taze ekmek kokusu gibi...
yayınlanan iki kısa klip ile paul thomas anderson'ın gümbür gümbür geldiği gözlenmektedir. hiçbir filmi ile beni şaşırtmayan bu yeni altman'dan büyük bir başyapıt bekliyorum, umarım yanılmam. ayrıca joaquin phoenix'in de diriliş filmi olabilir.
posteri yayınlanmış. bence harika bir poster. http://www.awardsdaily.com/…//2012/07/themaster.jpg
iki buçuk dakika süren, sinemalarda gösterilen full trailer'ı nete düşmüştür. fena... http://www.youtube.com/watch?v=palmmioxtzy
daha gorucuye cikacak cok onemli performanslar gorecek olmamiza ragmen theatrical trailer'dan sonra aldigim izlenim joaquin phoenix'e bir oscar heykelcigi oldukca yakindir.
feci halde heyecanlandıran, gümbür gümbür gelen paul thomas anderson şaheseridir. izlemeden neden şaheser diyorsun yarrağım diyenler çıkabilir ama bilmeyenler için pta 5 senede bir film yapıyor ve sinema diliyle yalıyor resmen* beklenti bayağı yüksek hacılar.
ülkemizde 1 şubatta gösterilecek film. amerika'da aralık ayında gösterime giriyor olsa bir şey demem, bekleriz, iki ay sabrederiz ama amerika'da gelecek ayın başında gösterilecek. bizde ta beş ay sonra gösterime girecek olması sinirleri bozuyor. her sene aynı şey. valla bıktım. oscar alabilecek düzeydeki her filmi şubata atıyorlar. adil değil yahu. adamlar amerika'da eylül-aralık arasında gösterirler filmlerini, bizde şubat-martta. divx'ten izleyeceğim, beklemem o kadar.
chicago'da yapılan 70 mm'lik versiyonlu ön gösterimi seyirciden tam not almış film. anlaşılması oldukça güç, üstünde bir hayli düşünülmesi ve öyle yorumlanması gereken bir film olduğunu söylüyorlar. indiewire da filmden sonra atılan tweet'leri toparlamış. http://blogs.indiewire.com/…o-the-master-in-chicago görünen o ki paul thomas anderson'ın, hollywood'un en iyi yönetmenlerinden biri olduğu gerçeği değişmiyor. üstelik kendisi level atlıyor.
resmi sitesi : http://www.themasterfilm.com/ klasik bir paul thomas anderson filmi. herşeyiyle.
venedik film festivali 2012'de fipresci, gümüş aslan/en iyi yönetmen, en iyi erkek oyuncu (philip seymour hoffman ve joaquin phoenix) ödüllerini kazanan paul thomas anderson filmi.
venedik film festivali'ni dağıttı, toronto'da beğenildi.. türkiye'ye de hakettiğini bulsun artık dimi? vizyonu şubat'taymış, dört gözle bekliyoruz!
allah mısın insan mısın pta, bunu görmek için filmi bekleyeceğiz, sen nasıl bir model şeysin diye beklemekten anamızın örekesini gördüğümüz movie. sen insansın, diğer yönetmenler ne, ne değil belli değil?
amerika'da bu hafta içinde vizyona girmesine rağmen bizde şubat'ta girmesi gerçekten sinir bozucu olan yapım.tamam anladık oscar'a kesin aday diye şubata kadar bekliyorsunuz da böyle olunca da vizyona girene kadar, izlemek isteyen bir yerlerden izlemiş olacak.
jonny greenwood'un hazirladigi yilan gibi soundtrack'i bir hafta önce yasadışı yollardan elde edilebilecek hale gelmiştir. there will be blood'dan biliyorsunuzdur belki jonny'yi. bilmiyorum belki de başka yerden de taniyorsunuzdur, bir ara liseden birkaç arkadasiyla muzik falan yapmis grup kurup.
amerika'da tüm zamanların sinema başına en büyük açılışını yapmış filmdir.şimdi bu olay beni iyice meraklandırdı bundan önceki rekor sahibi moonrise kingdom da gayet güzeldi bu da güzel demek ki diye düşünmeme sebep oldu.iki filminde anderson filmi olması cabası her ne kadar farklı anderson olsalar da...
her oscar adayı film gibi amerika vizyonundan hemen sonra dvdscr'ı çıksa da izlesek. şubat'a kadar kim öle kim kala.
türkiye'de vizyona şubat ayında girerse dağıtımcılarının büyük hata yapmış olacağı film. meraklıları izlemek için şubat ayını beklemez.
şubat ayında gireceğini duyunca üzülmüştüm ancak son olarak 9 kasım'da vizyona gireceği açıklanmış iyi yapmışlar hem gişesi daha iyi olur hem de ben bilgisayardan izleyip yazık etmiş olmayacağım filme.
çıldırt bizi delirt bizi anderson, holivud'u başınıza yıkalım... diye marşlarla bekliyoruz. bir diğeri için: (bkz: gergedanlar mevsimi) ingilizcesi: the gerghedans iklaym
türkiye afişleri tek kelimeyle muazzamdır. calinos film tarafından türkiye'deki dağıtımı yapılacak olan paul thomas anderson filminin bu afişlerini koray doyran tasarlamış.
önümüzdeki haftadan itibaren buralar hep entry dolacak. çok az kaldı. 9 kasım'da vizyonda.
http://goo.gl/wtse5
bugün vizyona girecek film (bkz: #30366307)
cumartesi öğleden sonramı seve seve ayıracağım film. tabiatıyla da akşama izlenimlerimi paylaşacağım.
philip seymour hoffman ve joaquin phoenix'in oyunculuk kudreti açısından birbirleri ile yarıştıkları, özellikle joaquin phoenix'in bambaşka bir boyuta geçtiği muazzam güçlü bir sinemasal deney, tam da bu yüzden katharsis arayan genel izleyici bu filmden uzak dursa iyi olur.
dikkat belki de spoiler --- spoiler --- genel izleyici mümkünse filmden olabildiğince uzakta dursun. özel izleyiciler de ne anlayacaklar çok merak ediyorum. bir "alt metin" furyası gidiyor ama genel izleyici olarak alt metinler acaba neymiş diye heyecanla bekliyorum. anlaşılması cidden güç ama kim ne anladı bu da çok önemli. pta sen neymişsin diye yardıranlar da ironik biçimde filmdeki herkesin bir efendisi vardır konusuna güzel örnek oluyor. kasmayın özgürleşin gençler. --- spoiler ---
yazı "spoiler" içerebilir. dolayısıyla izlemeyenlerin ihtiyatlı olmasında fayda var. paul thomas anderson' ın altıncı uzun metraj filmi the master. hemen belirteyim, sineması açısından bir geriye gidiş değil, tam aksine daha değişik bir olgunlaşma yapıtı bu. amerika özelinde olan meseleleri, evrensel ve insani bir boyutta aktarması, yönetmenin en büyük özelliklerinden biri. the master, kendi özelinde belli bir dönemde yükselmeye başlayan tarikatlar meselesini hikayenin ana malzemesi gibi gösterse de, aslında iki insan arasındaki psikolojik ve ruhani savaşımı, dolayısıyla tarikat bazında da; ustayla çırağı arasındaki çatışmayı dışa vuruyor.anderson’ un sinemasının anlamlı olmasının sebebi ise, günümüzde de değişen hiçbir şey olmayışı. savaş sonrası amerika' sında, üzerinde savaşın etkileri hala süren bir birey varolmaya çalışıyor. usta (lancester dodd) onu yanına alıyor ve aralarında alışılagelmişin dışında, garip bir ilişki oluşuyor. şimdi bu konuya insanın yalnızlığı ve kendini bir yere aitmiş gibi hissetmemesi açısından da bakabiliriz. nitekim toplumların ve dolayısıyla ülkelerin gerek yönetim biçimlerinden kaynaklanan, gerek kültürlerinden kaynaklanan çeşitli zorlamaları, hatta bunun da ötesinde evrensel düzeyde varolma çabasının maddeye bağımlılığı, bazı insanlar üzerinde büyük bir baskı oluşturuyor. freddie de tam bu baskıyı reddeden bir yapıya sahip. usta onu yanına aldığında, kendini bir süre iyi hissedip duruma ayak uydursa da, sonunda tutunamıyor ve gene bildiği ölçüde hayatına devam etmeye çalışıyor. fakat, freddie' nin tek aşkı olan doris, bir başkasıyla evleniyor. bu ona toplumun, ülkenin vurduğu bir başka darbe. hayır freddie senin istediğin gibi değil bizim istediğimiz gibi demek. usta ise, toplumda varolabilmeyi başarmış, çarkın bir yerinde durarak hayatına devam edebilmiş ve bunun da ötesinde çarkı yönlendirmeye başlamış bir birey. bu gidişata eleştirel bir bakış atan insanlara da tamamen sert ve agresif bir yapıda duruyor ayrıca. filmin sonunda, freddi' ye bile onu reddederse, bir daha görüşmeyeceklerini söylüyor... freddie ingiltere'ye gittiğinde, usta’ nın oğlu val ile karşılıyor. ona ne kadar iyi göründüğünü söylüyor. val, eskiden ezik bir karakter gibi dururken, şimdi ise gayet şık duruyor. burada bile toplumda varolan bireyin, toplum tarafından ödüllendirildiğini görüyoruz. freddie, usta’ nın odasına gittiğinde ise, şu cümleyle karşılaşıyor: "hiç kimseye bağlı kalmadan mı yaşayacaksın?" . freddie evet yanıtını veriyor ve "dünyada tek başınasın cevabını alıyor.". usta’ ya göre; topraksız ve efendisiz bir hayat, asla olamaz ve freddie de böyle bir hayata kavuşamayacaktır. freddie' ye, eğer öyle bir hayat bulursa kendisine de söylemesi gerektiğini belrtiyor. freddie de kendi bildikleri doğrultusunda usta’yı reddediyor. filmin sonunda da, kendi yarattığı kumdan bir kadın vücudunun yanında kendi dünyasıyla başbaşa kalıyor. varolup olamayacağı sorusu ise akıllarda yer ediyor. the master oldukça kişisel ve akıllardan uzun süre çıkmayacak bir sinemasl deneyim. bana göre there will be blood’ dan daha iyi bir film değil. ancak daha farklı tatlar sunduğu da bir gerçek. görsellik gene müthiş ve benim kendi şahsi kanaatimce kubrick ve malick etkisi hat safhada. kubrick için; freddi’ nin herkesi çıplak gördüğü sahneyi, freddi’ nin usta’ nın ofisine giriş yaptığı sahneyi ve kayalıkların olduğu sahneyi örnek olarak gösterebilirim. çekim tekniği açısından sırasıyla “eyes wide shut”, “paths of glory” ve “2001*” çağrışımı yapmıştır bendenizde. malick için ise, filmin başındaki pasifik sahnesi uygun kaçacaktır. edit: -under rug swept- düzeltti. beşinci değil, altıncı uzun metraj olacak.
(yanlış görmediysem) izmir'de vizyona girmeyen film. dvd mi bekleyelim ne yapalim amk. sonra korsanı engellemek lazım falan filan. oldu canım.
senenin belkide en iyi filmlerinden biri ama çok az salonda gösterime girmiş. edit: imla
joaquin phoenix'in ve philip seymour hoffman'ın oyunculuğunun 10 numara 5 yıldız olduğu filmdir. en az 2 oscar adaylığı bekliyorum bunlardan. ama konu anlatımına gelirsek çok başarılı bulamayacağım. vasat bir anlatımı var filmin.
joaquin phoenix'in müthiş oyunculuğu ve müziklerin konsepte harika uyumu dışında kendi alanında dahi vasatı aşamamış bir film
phonex'i ve hoffman'ı beraber bir filme koy ama izmirde gösterme adeletine yandığımın dünyası
herkesin bir sorunu vardır ve kaçıp sığındığı bir kumdan kalesi; feeddie'nin de kumdan kalesi var sarıldığı ve sürekli karşı koyamadan yanında bulunup nefes almaya çalıştığı bir de efendisi (the master) bir sığınma meselesi var film boyunca ve kaçmak, ama nereye kaçılacak? işte o tam bir bilinmeyen ve bu esnada "the master" kanatları altında buluyorsunuz kendinizi. o, en büyük kaçak, kaçakların ve yolunu kaybetmiş pişmanlık ve zamansızların efendisi. tek doz yetmiyor, bir kere daha izlemeli.
bugün ankamall afm'de, sadece 4 izleyici bilet aldığı için 50 kişilik cep salonuna atılan paul thomas anderson filmi. ankara izleyicisinin ne kadar boktan olduğunu film festivallerinden bilirim. bugün bir ankaralı olarak şehrin insanlarının sanat anlayışından bir kez daha utandım. görevliye "350 kişilik salonda hangi film oynuyor" dedim. "özcan deniz'in filmi; evim sensin" dedi. en çok talep bu filmeymiş...
en sevdiğim yönetmen paul thomas anderson'ın yeni filmi. benim için magnolia-punch drunk love muhteşemliğini geçen bir iş çıkarmamış olsa da there will be blood ile girdiği bu "büyük yazar/yönetmen" yolunda attığı emin adımları müthiş bir hayranlıkla izliyorum. "the master", bir önceki filme nazaran daha çok ilgimi çeken bir hikayeydi. müzikleri, harika çekimleri ve elbette ki muhteşem oyunculuklarıyla da benim için çok güzel bir deneyim oldu. arada laura dern'i görmek, çılgın adam joaquin phoenix'in gerçekten oyunculuğu bırakmamasına şükretmek ve film ilerledikçe "bu sene oscar'lar buna gitmesin de neye gitsin?!" sevinci filmi daha da güzel kıldı. bir hayvan ve sahibi arasındaki ilişkinin anlatıldığı filmde verilen alt metinler, cinselliğin kullanımı, daima göz önündeki o muhteşem yerli malı afiş ve her muhteşem planda "bir insan bu kadar yetenekli olmamalı. biz ne yapacağız!" serzenişi... konuyu ya da abartalım, filmi beğenmeyebilirsiniz... ama önünde saygıyla eğilesi bir çalışma olduğu gerçeğinin göz ardı edilemeyeceğini düşünüyorum. tehlikeli ve rahatsız edici bir hikaye, nefret edilesi karakterler ve nefes aldırmayan müziklerle seyircisini zorlamaktan kaçmayan, ama aynı zamanda onlara nerelerde nefes aldırması gerektiğini de gayet iyi bilen; lafını sakınmadan söyleyen ancak dikkatli kulaklara başka sırlar da fısıldayan bir film "the master". finaliyle de insana kendi hayatını dibine kadar sorgulatmıyor değil. "ben özgürüm, sadece özgürüm..." ya...?!
freddie* karakteri haddinden fazla iyi olmus, film fena degil, hatta iyi ama freddie filmden cok daha iyi, filmin onune gecmis.
http://www.cekmekaset.com/…-andersondan-master.html
abd dışında çok sınırlı sayıda kopya ile gösterime giren film. bizde 2 şehirde 20 sinemada gösterime girmesinin az olduğunun düşünürken, birleşik krallıkta 1, avusturalya'da ise 22 sinemada gösterime girdiğini gördükten sonra şaşırttı. edit: birleşik krallıkta daha sonra geniş gösterime girmiş 153 salon ile. (bkz: http://www.boxofficemojo.com/…intl&id=themaster.htm)
oyunculuklara ayrı hasta olduğum,çekimlerine bayıldığım bu yılın kesinlikle en güzel filmlerinden biri. freddie karakterini canlandıran joaquin phoenix'e hayran olmamak elde değil. adam döktürmüş,filmi kendi filmi yapmış adeta. philip seymour hoffman'a ise diyecek kelimem yok. film oscar almazsa ağlarım.
aylardır beklediğim bu muhteşem filmi sonunda görme fırsatım oldu ve dediğim gibi muhteşemdi.film dışında oyuncular muhteşemin ötesindeydi joaquin phoenix bu yıl oscar yolunda emin adımlarla ilerliyor keza philip seymour hoffman da öyle hangisi daha iyi oynadı deseniz joaquin derim ancak aralarında çok az bir fark var.film için de aynı şeyi söylemek isterdim ancak bu sene adaylıkla yetineceği bir gerçek les miz'in filmi çıkıyor ve görmeden oscar'ı alacak diyebilirim gerçi bir tom hooper filmine bu kadar yakın zamanda oscar vermek istemeyedebilirler o zaman da argo ve zero dark thirty alabilir.
valla paul thomas anderson ile alakam yok, konusu hakkında da çok fikrim yok ama fragmanları/görüntüleri beni bile heyecanlandırdı ki bi halt olduğu da yok esasında görüntülerde eşaksşdflfg. damardan oyunculuk gösterisi var gibi duruyor, acayip bi yoğunluk var. sırf bunun için bekliyorum heyecanla.
türkiye'deki sinemalarda nedense en küçük salonlara atılmış, max. 2 seans verilen film. a doğru ya bu hafta twilight gelecekti...
"birbirlerinden çok farklı iki figürü adeta birbirleriyle çarpıştıran senarist- yönetmen paul thomas anderson, bu işlemin ortaya koyduğu sonuçlarla oluşturduğu senaryosunu, her türlü klişeden arındırarak, özgünlüğü tartışılamaz ve hiçbir şekilde de taklit edilemez bir biçemde beyaz perdeye aktarmış.." tafsilat için..
izmir'de bu hafta da vizyona girmeyen film. alacakaranlık da geldiğine göre oynayacak salon bulabilmesi mucize olur artık. ayrıca killer joe, marley ve ruby sparks da burada yer bulamadı. çok afedersiniz ama sikeyim böyle şehri.
yılın en iyi filmi. eleştirim: http://j.mp/t9qtc4
en iyi erkek oyuncu, en iyi yonetmen, en iyi yardımcı erkek vs. gibi oscarları aldığında, şubat gibi tekrar gösterime girer bu film. ben de filmi anlamak için tekrar giderim! film bazen o kadar derinleşiyor ki "ulan aslında bir şey anlatmak istedi ama ben anlayamadım" şeklinde hayıflanıyor insan.
(bkz: #30988158)
paul thomas anderson bir rüyayı beyaz perdeye aktarmış. nasıl anlatsam bilemiyorum, ''the cloud atlas'' ı sevenler bu filme aşık olacaklardır. sevmeyenler uzak dursun. film bittiğinde ilk hissettiğim salondan dışarı çıkmamak, gerçek dünyaya dönmeyi kesinlikle istememek oldu. benzer bir hissi ''avatar'' da yaşamıştım, hani 300milyon dolar bütçeli bir mega yapımdan bahsediyorum. anderson şiir gibi bir film çekmiş, oyunculuklar, philip seymour hoffman her zamanki muhteşem performanslarının ötesine geçmiş, joaquin phoenix in performansını ise son 10 yılın en büyük performansı olarak gördüğüm heath ledger'ın joker'i ile mukayese edebiliyorum. görüntü yönetmenliği, sanat yönetmenliği hepsinde aşmış performanslar var, ayrıca ışıklandırma, stanley kubrick filmleri ile yarışacak seviyede, filmin her köşesinden başyapıtlık akıyor. keep in mind, anderson, sanat için sanat veya doğrusu sinema için sinema yapıyor ve ben pazartesi sabahı nasıl işe gidebileceğim kara kara düşünüyorum.
philip seymour hoffman'ın toplantılardan birinde söylediği, sesinde ve her bir mimiğinde binbir duyguyu barındırdığı şarkı için: (bkz: on a slow boat to china) http://www.youtube.com/…hpq&feature=player_embedded
- bu entry'yi sıcağı sıcağına, sinemadan çıkmamdan yaklaşık dört saat* sonra yazıyorum. zaman geçtiğinde ya da tekrar izlediğimde editleyebilirim, muhtemelen de yaparım. tüm filmlerini izleme şansı bulduğum ve beğendiğim bir yönetmen paul thomas anderson. there will be blood'da, magnolia ve boogie nights'la takip ettiği altman çizgisinden çıkıp, hatta tabiri caizse sığamayıp, belki de ileride yönetmenin kendi dili olarak anacağımız bir yola giren anderson, bu filmiyle hem bu yeni yolunda devam etmiş, hem de daha büyük oynamış. film** türlü okumalara gebe olduğundan, yorumlarda sıkıntı çıkıyor. hukukta kanunların yorumlanmasında karışıklık olduğunda, ilgili kanun maddesinin başlıklarına bakılır, ben de algıda seçilikten midir bilemeyeceğim, okurken filmin isminden etkilenmiş olabilirim. zaten diğer türlü bir okuma, yani imgelerin çözümlenmesi çoğunlukla genel kültürle ilgili bir şey, bu konuda da iddialı olduğum söylenemez. bu nedenle yan fikirleri, filmin vermek istediği mesajın önünde durarak onu gizleyen ikincil düşünceleri kısa kısa aradan çıkarıp, sonda ana fikirle ilgili bir şeyler söyleyerek, entry'yi çorba etmemeye çalışacağım. --- spoiler --- filmin üzerinde durduğu ikincil düşüncelerden biri savaş sonrası sendromu. ana karakterimizi eve döndüğünde üst kimliğini tamamen yitirmiş, ruhsuzlaşmış buluyoruz. yeni hayatına seks arzusu ve öfke patlamaları yansıyor, kendisi insanlıktan tamamen çıkmış, bir vahşi hayvan ve alkol tutkusuyla bir escapist görünümünde. bu hayvan mevzusunu en sonda ele alacağım, şimdilik deşmiyorum. ondaki bu kaçışın, bu varolamamanın arka planında savaşın yarattığı psikolojinin yattığı söylenebilir, yine dışa vurmasa da kendisinin bir çok insanı öldürdüğünü, bundan suçluluk duyduğunu, yaşadıklarının da kişiliğini silikleştirdiğini de the master'le oynadıkları evet-hayır oyunundaki nefis itiraf sahnesinde görüyoruz. savaşla ilgili söylenen en önemli şeylerden biri de geri dönememe mevzusu: araya savaş girmesiyle her şeyin yarım kalması, savaş sonrası kişinin kaldığı yerden devam edememesi, farklı bir insan olması** ve kişi cesaretini toplayıp geri dönmeye kalksa bile hiçbir şeyin yerinde kalmaması. thomas mann'ın der zauberberg'te "başlamasıyla bir sürü şeyin başladığı, ve başlayanlarında bir türlü sona eremediği" şeklinde ifade ettiği değişimin herkesi etkilediğine şahit oluyoruz. üzerinde durulan bir başka olgu da ron hubbard mevzusu. filmi izlerken bir ara "bildiğin ron hubbard lan bu" dedim, hatta insanlığın daha doğrusu ruhun milyon yıllık bir süreçte varolageldiğinin söylendiği kısımda benzerlik hat safhaya çıkıyor. yalnız dikkat edilirse benzerlik bu seviyeye çıkarılıp bırakılıyor, üzerine gidilmiyor, ne the master'ı bir tür mesih olarak yüceltiyor, ne de there will be blood'cu bir tutumla onu bir şarlatan, bir medyum memiş seviyesine çekiyor. sözlükten okuduğum üzere paul thomas anderson'da filmi külliyen bu gözle okumanın doğru olmadığını söylemiş. the master karakterinin eşiyle olan ilişkisi, çocuğunun ona inanmaması, herhangi bir eleştiriye açık olmaması da irdelenmeli, ama fazla kapılınmamalı. bu konu hakkında dikkat çekilecek bir başka önemli mevzu da, "master! master!" diye gazlanan karakterin manipule edildiği muhtelif sahneler, özellikle de kızı, damadı ve eşiyle birlikte yemek masasında oturdukları sahne. burada birazcık uçabilirim ama kanımca yazdığı kitapla bir tür mesih olmaya zorlanan, böylece kendi üzerindeki hakimiyeti tamamen yitiren, söylediklerine kendi de inanmayan ama sürekli yeni şeyler söylemek zorunda kalan biri the master.-sürekli the master diyorum çünkü adamın gerçek adını unuttum.- filmden çıkan bir abinin "bir bok anlamadım amına koyim" demesine sebep olan şey de bu iki filmin ya da bu iki karakterin etken sinemaca beklenen "bir araya gelip öğütle son bulma" tavrıyla bağlanmaması, strüktürlerin bir noktada kesişmemeleri. zaten bu perspektiften bakıldığında ve filme konulan adla yüklenilen tavır da düşünüldüğünde asıl resim ortaya çıkıyor. bu iki karakter bir araya gelerek hayvan-eğitmen bağını kuruyorlar. tamamen hayvansal dürtülerle hareket eden, içki içip seks yapmaktan başka bir şey bilmeyen freddie'nin, "insan, hayvan değildir, insanı insan yapan ruhtur" diyen the master'la karşılaşması incelenmesi, filmin asıl olayıdır. filmin başındaki savaş görüntüleri, annesinin tımarhaneye kapatılması, kız arkadaşıyla ilişkisi vs. freddie karakterinin arka planını doldurmaktan başka bir misyon üstlenmiyorlar. dikkat edilirse yönetmenin bu konuların üstüne fazlaca gitmediği de görülüyor. nasıl ki masumiyet'te yusuf'un on yıl hapiste kalması, onun masum kimliğini kabul ettirme yolunda bir araç olarak kullanılmışsa, nasıl ki budala'da prens mişkin'in isviçre'de rehabilitasyonda kalmasıyla dış dünyadan izole olduğu, bu kadar saf, temiz kalması açıklanmışsa -bu iki örneği kasıtlı verdim, aradaki benzerliğe dikkat çekmek istedim- burada da karakterin arka planı bu şekilde doldurulmuş. sonuçta bu bir bergman filmi değil, karakterin kim olduğuyla değil, akıbetinin ne olacağıyla ilgileniliyor. bu açıklamalardan sonra seri örnekler vererek savımı desteklemeye çalışacağım: bindiği gemide, alkol etkisiyle kontrol mekanizmasını tamamen yitirmiş freddie karakteri, insanların içindeki hayvani dürtülerden bağımsız bir ruhtan müteşekkil olduğuna inanan the master karakteri için bulunmaz hint kumaşıdır. dodd* bundan yararlanmak, freddie'yi eğiterek onun içindeki insanı bulmak ister. bu amaçla ilk olarak onun üzerinde deneyler yürütür. bu deneylerle elde ettiği bulgulardan kitapı için yararlandığını da ayrıca belirtmek gerek. onu hipnotize ederek kimliğiyle yüzleştirir, böylece freddie'yi etkilemiş, cemaatine dahil etmiş olur. ama freddie beklenen gelişmeleri göstermez, hayvan olmaya devam eder.**burada bir parantez açıp, demin "burada uçabilirim" diyerek bahsettiğim kısmı devam ettirirsem; eğer dodd freddie'yi kazanabilmiş, onun efendisi olabilmiş olsaydı, kendine de inanmaya başlayacaktı, diyebilirm. belli sahnelere vurgu yapmakta fayda var. mesela hapisten çıkan freddie'nin bahçede dodd'la sarılıp çimende yuvarlandıkları sahne köpeğiyle oynayan bir efendi durumudur. duvara ve cama dokunmak suretiyle yapılan, yahut agresif davranışlarını bastırmak için göz göze bakışarak verip veriştirmeyle freddie terbiye edilmeye çalışılır. motorsikletle yardıran freddie'nin arkasından dodd'un söylediği "çok hızlı gidiyor, aferin oğluma" sözü de bu açıdan epey manidardır. freddie'yi adam ederek topluma kazandırma çabalarının başarısız olduğu noktada dodd'un karısı freddie'nin normal hayata adapte olamadığından dem vurur. filmin son sahnelerinde kesin bir nokta konmamıştır kanımca, böylesi de daha şık olmuştur. filmin son sahnesinde freddie'nin kumdan hatunla sahilde uzandığını görürüz, burada freddie'nin kendini bulmasının yolunun kendini kabul etmesi olduğu mu vurgulanmıştır, belki. --- spoiler --- bence paul thomas anderson'ın en iyi filmi. dahası, öncesinde de çok beğendiğim bir yönetmen olsa da, bu filmle kendisi devler ligine yükselmiştir. jonny greenwood'a dönersek, radiohead dinlemeyi bıraktım ama seni bırakamadım be jonny! there will be blood'da müziklerin filmin önüne geçtiği yerler olmuştu, bu açıdan mezkur filmdeki müzikler daha bir soundtrack olmuşlar. bana göre bu da olumlu bir gelişme. joaquin phoenix'e ise diyecek söz bulamıyorum. tek bir şey, o da "evet-hayır" oyunundaki bir dakikalık süreçte o lakayıt yüz yerini dehşete düşmüş, yıkılmış bir ifadeye bırakıyor ya, muhtemelen sinema tarihindeki en sihirli anlardan biriydi. nefis bir film.
afm fitaş beyoğlu'ta sidik kokan ve neredeyse terkedilmiş biçimde duran 3. salonda izlemek zorunda kaldığım pek büyük film. öyle bir salonda bile bir sürü duyguya garkettiyse paul thomas anderson'un gözlerinden öpmek isterim.
muhteşem yüzyıl gibi büyük prodüksiyonlarda oynayıp, paranın verdiği şımarıklıkla ortada oyuncuyum diye gezenlerin joaquin phoenix'i defalarca izlemesi gereken filmdir. birbirinden bağımsız karmaşık duyguyu ifadesine yansıtmayı ve her birini ayrı tondan seyirciye aktarmayı acaba hanginiz layığıyla becerebilir? tabi şunu da sormak lazım, acaba filmde yaratılan sarhoş,kimsesiz ve kendinden nefret eden karakterin karşısındaki narsist karakterle uyumunu hangi yönetmen ekrana yansıtabilir? yönetmen diyince aklına mahsun kırmızıgül'ü, sinan çetin'i getiren yalnız ve güzel ülkemden bu filme bir haftadan fazla dayanabilmesini ve tabiki de dev salonlarını tahsis etmesini beklemiyorduk. edit: imla
there will be blood ile daniel day-lewise oscar yolunu açan paul thomas anderson'ın, bu kez joaquin phoenixe hayatının rolünü oynattığı ve muhtemelen birkaç ay sonra heykelcikle buluşmasını sağlayacak olan film. bu tabloda enteresan olan daniel day-lewis-steven spielberg ortaklığındaki lincolnün de ortalığı kasıp kavuracak olması, ancak sonsuz saygı duyduğum ve oynadığı her rolü ağzım açık izlediğim lewis'in, lincoln rolüyle dahi büyük ihtimalle phoenix'in arkasında kalacak olmasıdır. zira phoenix filmde devleşerek oyunculuk dersi vermekte ve izleyiciyi kendine hayran bırakmakta, filmin içine çekmektedir. neler olacağını bekleyip göreceğiz... ps. laura derni görmek gerçekten çok hoş bir detaydı.
joaquin phoenix'in oynadığı değil içinde yaşadığı film.
son yıllarda sinemaya çok fazla gitmeyen ben tarafından geçen haftaki (bkz: cloud atlas) tecrübesinin ardından sinemada izlenmiş film. tahmin edebileceğiniz gibi görece ufak bir salonda, görece ufak bir izleyici topluluğuyla filmi izlemeyi tamamladım. yalnızdım ve dışarıda hava soğuktu. zihnimde türlü düşünceler, uzun yıllardır giydiğim montumun cebinde birkaç tane şeker ile tadımlık bir çikolata vardı. arada bünyemi saran "mümkün olduğunca kültürlü olmalıyım" arzusu ve olumlu tv programı yorumları sonucu sinemaya gitmeye kendimi zorlamış, gün olarak da halk günü olan çarşambayı seçmiştim. gişeye ücreti ödedikten sonra kendime 10 dk. mola malzemesi olarak haftalık sinema bültenini almış, film başlamadan cep telefonumu kapatmayı unutmamıştım. derken film başladı. ilk yarı boyunca film monoton olarak akıyor, hikaye gelişiyordu. çok büyük keyif almamakla beraber filme ilişkin beklentilerimi sürdürdüm. 10 dk. molayı tuvalete gitmeden atlatırken sinema bültenine bakmayı da ihmal etmedim. --- spoiler --- bültende eski denizcinin topluluğun tepesine kadar çıkacağı cinsinden bir şeyler okuyunca merakım arttı. ikinci kısım başladı ve film benzer monotonlukta akmaya devam etti. saat ilerliyor, karnım acıkıyordu. söz konusu denizci hala etraftakilerle itişiyor kakışıyor, tepeye oynadığı yönünde fazla sinyal vermiyordu. en son birkaç paket sigarayla ingiltereye gitti ve kısa bir süre sonra bir bayanla yatak üzerinde yaptıkları söyleşinin ardından film bitti. --- spoiler --- yapımda emeği geçenleri okumaya başlamıştık; ancak salonda bir hareketlilik yoktu. montumu alarak sinemadan ayrıldım; insanlara bakarak ve hatıralara dalarak evin yolunu tuttum.
hayatimda izledigim en bayik film. bundan daha sikici bir film cekilemez herhalde. ama yigitlerin hakkini verelim arkadas o nasil bir oyunculuktur oyle. joaquin phoenix bildigin dokturmus be. philip seymour hoffman her zamanki gibi. bir sey demeye gerek yok.fazlasi var eksigi yok. zaten bu ikisi var diye gitmistim filme. ama filim cok bayik be. son 20 dakikasi uyumamak icin kendimi cimcikledim sinemada.
sosyopat, alkolik bir adam üzerinden tarikat olgusunu inceler gibi. fena değil. zaten yönetmenin hayranları izler. ben de konuşulduğu için izledim. ama filmi izlerken kaçbin yıllık ortadoğu dinler kültürüyle yoğrulmuş bir coğrafyanın evladı olarak hislenmedim de değil. p.s.hoffman'ın can verdiği o zayıf the master karakterine bir baktım, bir de bizim alalade bir semt dinbilimadamımızı düşündüm içim burkuldu. sanki marketten tere alıyormuşçasına hayıflandım. zamanında balkanları müslümanlaştıran osmanlı biraz daha içeri girip avrupaya da adam sokabilseydi, ordan ver elini abd. bugün tüm abd, afganistan, ırak, avrupa total müslüman olurdu. ve bizim hegemonyamız altında kalırlardı. geç kalındı mı?! hayır. düşünün bir; hayal edin. adnan oktar hocaefendi abd'ye 10-12 bayan talebesini gönderse (ne biliyim bir kısmı paraşütle indirilebilir, bir kısmı nükleer denizaltılarla çıkarılabilir) 2,5-3 seneye bugün hayal olan şeyler yarının gerçeklerine dönüşür. hadi.
--- spoiler --- paul thomas anderson'ın joaquin phoenix ve philip seymour hoffman'ı kameranın önüne atıp "haydi bakalım gençler, şimdi rolleri dağıtıyorum. sen loser'sın, kambur yürü, acıların adamı ol, ne istediğini bilme, amacın olmasın, ağzını burnunu kaydır, alkolik ol. abicim sen de saçma sapan bi tarikatın liderisin, seks ve iktidar sorunların var, eleştiriye gelemiyor, arada bağırıyorsun, oradan oraya koştur milleti, hadi bakiyim." dediği ve geri kalan bütün noktalarda tembellik ettiği, filmin bütün yükünü izleyiciye bıraktığı (sinemada hayal kuran ve empati yapmaktan geri duramayan sinefil), kopuk ve zeka pırıltısından yoksun bir hikayeye sahip yapımı. sadece yönetmenini sevenlerin seveceği bir film. oscar'da da joaquin abimiz bir heykelcik götürür, yanında bir iki tane de çerez ödül verirler. doğru düzgün başka film çıkmazsa da kötünün iyisi olarak en iyi film oscar'ını alır. --- spoiler ---
filmde, freddie quell camdan duvara duvardan cama gözü kapalı yürüyüp dururken, kendimi freddie gibi hissettim. paul thomas anderson da the master. ikimiz de bir şeylerin beklentisiyle bir sonraki turdan medet ummaya çalışıyoruz. ben salonda, filmin bende yarattığı karışıklıkla oturuyorum. inanmak istersem filmdeki her şey mükemmel bir amaca hizmet ediyor. bir yandan da; ben ne yapıyorum, ne oluyo şu anda, bunların amacı ne, bu adam bana bunları ne diye söylüyo, bunlar bana nasıl yardım edebilir, diye düşünüyorum. belki de filmi beğenmediği çok erken belli olan arkadaşlarımla izlemenin bende yarattığı gerginlikten böyle hissettim, bilemiyorum. film tarikatı zengin evlerde, özenle hazırlanmış yiyeceklerin, çiçeklerin, gülen çocukların arasında göstermeyi tercih ediyor. insanların, lancester dodd'a göre bir hayvan gibi davrandığı sahneler; oyuncuların coştuğu, unutulmayacak sahneler. freddie motorsikletle görüntünün dışına çıktığında onun ölmekte olduğunu düşündüm. filmden alt metin çıkarma çabasıyla değil, cidden, o sahneden doris'in evine geçiş bende bu hissi uyandırdı. sırayla doris'e ve ustasına veda etti, şimdi ölecek diye beklerken ancak bardaki sahneyle "yok lan, adam ölmemiş" diyebildim. ama üstünde düşününce motorsiklet sahnesinden sonra adamın ustasının koşullarına göre varolan bir adam olmaktan vazgeçtiğini, kendini avutacak yöntemlere geri döndüğünü düşünebiliriz. ustanın yöntemleri çırağına varolmama yolunda yardımcı oluyor sanırım. filmin sonu tarikata çok fena geçiriyor.
--- spoiler --- lancaster dodd: freddie, if you figure out a way to live without a master, any master, be sure to let the rest of us know, for you would be the first in the history of the world. --- spoiler ---
dinler tekerrur eder. nicin hıristıyanlık, yahudilik değil de sayntoloji dini tarikatı seçilmişti. cunku bize en yakın peygamber oradaydı, insani yuzunu gorduk adamın, henuz 60- 70 yıllıktı anlayabildik. baba ogul, efendi kole, tanrı kral hesabı masaya yatırılmış. pta'nın dinlerle bir derdi olmadığı aşikar. fakat pta, inceden benim peygamberim oluyor, efendim oluyor, çünkü güzel film çekiyor. nefis film idi yine ayhs, çok fazla derine giremeyeceğim.
fitaş salonunda dünkü* 21,15 seansının 10 dakika erken başladığı film. biz erkenden girmiştik salona da filmi kaçırmadık. eğer o seansta filmi izleyen var ise buralarda, önemli sayılacak giriş sahnesini kaçırdılar, belirteyim.
gitmeden önce okuduğumda konusu çok ilgimi çekmişti. oyunculuklar çok çok iyiydi ama belki beklentimin çok yüksek olmasından ben konuyu yeterli derinlikte işlediklerini düşünmüyorum. hikaye çok monoton ve kopuk bir şekilde ilerledi ve filmin içine girmeyi bir türlü başaramadım. --- spoiler --- ayrıca konusundan beklenen bazı şeyler yoktu. örneğin konuda freddie'nin tarikatta çok etkili olacağı, master'ın sağ kolu olacağı ve onun önüne geçeceği falan yazıyordu ama ben hiç öyle bir şey görmedim. biz sadece çaylaklık dönemini ve çalışmalarını gördük, ondan sonra bir konferans ve bir motorsiklet sahnesiyle beraber adam tarikatten kaçtı. yine 2. dünya savaşı'nın sonrasındaki toplumun travmatik durumu ve tarikatın toplumdaki büyük etkisini de göremedim. daha çok bir grup insan bir araya gelmiş, bir şeye inanıp kendileri çalıp kendileri söylüyor gibiydiler. bence en güzel yeri sonuydu. master'ın freddie'ye dünyada yapayalnız olarak efendisiz bir yer bulursan bize de haber ver demesi akılda kalıcı bir replikti. --- spoiler ---
slavesı vardır
23 kasım haftasında da izmir'de vizyona girmeyen film. twilight ise 17 sinemada, yirmiden fazla salonda oynuyor. ne desem bilemedim.
izmir'de hala yok. başına bir iş geldi sanırım.
los angeles film eleştirmenleri tarafından 4 (+3) ödüle layık görülerek oscar yarışına girişini yaptı.
kansas ve san francisco film eleştirmenleri tarafından en iyi film seçildi.
2012'de izlediğim en iyi film. varoluş amacını arayan insan ırkının en zavallı, en yalnız, en birilerine muhtaç, en kendi kendine varolamayışı, en savruluşu oradan buraya... nasıl master bir dille anlatmışsa pta...
paul thomas anderson nedeniyle çok şey beklerken hayalkırıklığı yaratmış film. açıkçası ne anlatmak istediği bile pek belli değildi. spoiler olacak ama bana göre zaten anlatacak fazla bir yönü olmadığından çok da spoiler sayılmaz. bütün hikaye bir tür tarikat, onun "üstadı" ve tarikata katılan "çömez" arasında geçiyor. peki ne oluyor? bir sürü kavga gürültüden sonra anlaşamıyorlar, film bitiyor. siz de peki şimdi ne oldu? diye kalıyorsunuz. filmin en iyi tarafı elbette oyuncuları. philip seymour hoffman ve özellikle joaquin phoenix öyle şahane oynuyorlar ki filmi sırf onlar için izleyebiliyorsunuz. akıllara seza bir müzik kullanımı var ki ona da değinmeden geçmeyelim. aklımda kaldığı kadarıyla yönetmen önceki filmlerde bu işi çok iyi yapıyordu, bu filmde ise müzik neredeyse filmin önüne geçmiş, her sahnede ver müziği, ver müziği...gerçekten rahatsız ediciydi.
toronto ve kısmen austin film eleştirmenleri tarafından da senenin en iyisi seçilmesine rağmen hala zero dark thirty'yi yakalayamadı.
bu kadar güzel konu bu kadar iyi oyuncularla bu kadar mı kötü anlatılır!!! pes vallahi diyorum, başka da bişey demek gelmiyor içimden.
bugün 6. palto film günleri kapsamında anadolu üniversitesi'nde göstilecek olan film. eskişehir'de vizyona girmemesine üzülmüştüm, az sonra koşarak gideceğim. http://p.paltofilmgunleri.com/
there will be blood'da amerika'nın yakın tarihini anlatmaya başlayan pta'nın ikinci hamlesi. bundan sonra büyük bir sürpriz olmazsa silahlanma ve silah endüstrisi üzerine bir film bekliyorum. film muazzam. ama çokça dillendirilen anlatım sıkıntısına katılmamak elde değil. filmin sonunda bir şey olacak, her şey oraya bağlanacak, biz de vay beee diyeceğiz tipi bir seyirci değilim, hiç de olmadım. ama bu filmde gene de ciddi bir anlatım sorunu olduğunu düşünüyorum. not: bir daha, bir daha ve bir daha izlenmesi gereken bir film.
sonunda izmir'de de gösterime giren film. izmir sinemasında, 11:45 ve 18:45 seanslarıyla meraklılarını bekliyor.
filmin yolculuğu ile ilgili haber için..
koray doyran tarafından tasarlanan olağanüstü afiş tüm dünyada çıkacak olan blu-ray ve dvd kapak görseli olmuştur, helal olsundur: http://www.dvdactive.com/…/releases/master-the.html
izmir'de izmir sinemasında gösterilen film. o kadar bekledim, gidemedim sınavlar yüzünden. şimdi torrente düşse de izlesek diyorum. ki hala düşmemesi garip.
bu film bana bir şarkıyı anımsatıyordu diyordum, buldum: judas (elbette lady gaga'nınki değil) http://www.youtube.com/watch?v=3phaqqemmcc
