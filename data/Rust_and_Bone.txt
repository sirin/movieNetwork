cesar'lı, cannes'lı fransız yönetmen jacques audiard'ın mayıs ayında görücüye çıkacak olan son filmi. başrollerinde marion cotillard ve belçika'nın yabancı film dalında oscar adayı rundskop'ta boy gösteren matthias schoenaerts var.
marion cotillard'ın katil balinalara eğitmenlik yapan birisini oynadığı fransız filmi. merakla beklediğim filmdir ayrıca. ülkemizde ancak kışın ve büyük ihtimalle kısıtlı bir dağıtımla vizyona girer. filmi "un prophete"ten tanıyacağımız jacques audiard yönetti. fragmanı izledikten sonra audiard'ın gene koyu bir drama imza attığını fark ediyoruz. hazmı zor olacak filmlerden olacağı kesin gibi. marion'ı iki ayağı da kesilmiş bir halde görüyoruz fragmanda. sağlam bir performans sergilediğine eminim. hollywood'a geçtiğinden beri dandik roller peşini bırakmaz oldular. neyse ki uzun bir aradan sonra tekrar döktürecek. o da özlemiştir kendisini zorlayacak bir rolü. contagion, midnight in paris, inception, nine, public enemies'taki o hiçbir şey yapmasa bile kotarabileceği karakterlerden sonra böylesi dramatik bir karakterde izlemek gerçekten de güzel olacak. afiş ve filmden görüntüler için: http://thefilmstage.com/…%99-with-marion-cotillard/ fransızca fragmanı ve ingilizce sinopsisi için: http://thefilmstage.com/…one-with-marion-cotillard/ vizyon tarihi fransa için 17 mayıs olarak belirlenmiş. film cannes film festivali'nde gösterilecek. sonra ancak kışın avrupa'a ve diğer yerlerde gösterilmeye başlanacak. 17 mayıstaki gösterimi kısıtlı olacak.
fransa'da 17 mayıs 2012'de gösterime girecek marion cotillard filmi.
adami allak bullak eden, gecenin bir vakti hayati sorgulamaniza neden olan bu seneki cannes film festivalinde yarismis olan film. izleyin, izletin. --- spoiler --- cocugun gole dustugu sahnede ali buzu o kadar yumrukladi yumrukladi da nasil o buz kirilip kendisi de dusmedi anlamis degilim. --- spoiler ---
(bkz: rust and bone)
izleyeceğim günü deli gibi beklediğim, marion cotillard'ın muhtemelen yine harikalar yarattığı fransız filmi. bu söyleyeceğim herhalde çoğu oyuncu için geçerlidir, ama bu kadının kendi ana dilinde sergilediği performansları, kesinlikle, oynadığı diğer hollywood yapımı filmlerdeki performanslarının kenarından bile geçmez, geçemez. ayrıca fransızca'nın da bu kadar yakıştığı başka bir varlık var mı acaba...
yeni bir trailer'ı yayımlanmış ve kalpte geçici, ufak ritim bozukluklarına yol açmıştır. işte burada. trailer bile ağlatıyorsa, bu filme yalnız gitmek farz oldu.
(bkz: de rouille et d'os)
türkiye vizyon tarihi belli değil. intouchables'in gördüğü yoğun ilgiden sonra türkiye'de de çok geçmeden vizyona girecektir. http://www.imdb.com/title/tt2053425/ ayrıca trailer'daki parçayla ciddi düşünüyorum. (bkz: my tears are becoming a sea/@ya birak ya)
marion cotillard'ın yine coştuğu, insanı sarsan ve hayata bakışını gözden geçirten film.
en önemli fransız yönetmenlerinden biri olan jacques audiard'ın son filmi. kesinlikle görülmeli, kesinlikle izlenmeli. hele hele oyunculuklar ve görüntüler... bu film bir şeylerini bir şekilde kaybetmiş insanların yine bir şekilde birbirlerini bulmasını anlatıyor.
hayatta kalmak, mücadele etmek üzerine bir film yapılacaksa ve fransızların elinden çıkmışsa insanın aklına pek çok film gelebilir. benim aklıma le grand bleu geldi mesela ama hiç o taraklara girmeden filmi izlemeyi tercih ettim. bu filmi illa birkaç filmle birlikte düşüneceksem de yönetmenin daha evvelki filmlerini düşünmeyi tercih ederim. bana sur mes levres'e daha yakın geldi bu film; engelli bir kadına açılan sert bir erkek... audiard'ı epey epey dikkatle takip edilesi bir yönetmen olarak kaydetmekten başka çaremiz de yok. un prophet, the beat that my heart skipped, sur mes levres'ten sonra bir de şunun gibi güzel bir film çekmiş ya daha ne desek ki? gerçi senaryo biraz dağınık ama oyuncuların harika performansları her şeyi örtmeye yetecek cinsten. marion cotillard'ın adı erken oscar adayları arasında geçse de ben matthias schoenaerts'i daha çok beğendim. karakterlerinin içinde kendilerini kaybedip oynayan bu iki oyuncu hele ki karakterlerini ortaya çıkaran sahnelerde (marion için bu sahneler sessizlik içinde ve mimiklerinin doğallığında kaybolan sahnelerken matthias için bu sahneler daha hareketli anlarda ortaya çıkıyor) güçlerini gösteriyorlar.
konusunu hiç bilmeden ve filmi izlemeden önce yaptığım yorum doğru çıktı. (bkz: #30098588) --- spoiler --- intouchables o kadar yoğun bir ilgi gördü ki içine fransız sinemasının en ünlü yüzü marion cotillard'ı koyup yine anatomik bir film çekmişler. mutlu son olsa da ben fazlasıyla karanlık buldum filmi. fakat sıradan savruk hayatların bir araya geldiğinde değere dönüştüğü fikri hoşuma gitti. ama yine de bir intouchables değil. keyifle izleyeceğiniz bir film değil. içiniz kararabilir. önceden uyarayım. --- spoiler ---
jacquies audiard'ın 6.filmi. kendisinin sadece un prophete'sini izlemiştim. önceki filmleri nasıldır, bilemiyorum (ama tahminimce kalitelilerdir, en kısa zamanda kalan dört filmi de izlemek gerek), lakin un prophete sarsıcı idi. hapishane filmlerinin sıradanlaştığı, bir numaralarının kalmadığı bir dönemde sarsıcı bir hapishane filmi çıkarmak her yönetmenin harcı değil. audiard belli ki hayata tutunma, zorlukların üstesinden gelme, ölmemeyi başarma gibi temaları çok seviyor. un prophete'te bu temaları başarıyla işlemişti. malik gibi bir adamın hapse düşmesi ve burada önce tökezleyip, ardından buradaki yaşama adapte olup, çok daha sonra buranın en hatırı sayılır kişisine dönüşmesini inandırıcı bir şekilde perdeye aktarmıştı audiard. kendisinin bu filmini izleyip de sonraki filmlerini merak etmeyecek sinefil yoktur herhalde. buram buram sinema kokan bir filmdi un prophete. dolayısıyla kendisinin de rouille et d'os'unu büyük bir merakla beklemiştim. ne the dark knight rises, ne skyfall, bu senenin en merak ettiğim filmi idi bu film. ülkemizde gösterilir mi, kaç kopyayla gösterilir, bilinmez. keşke dağıtımcılarımız oscar'a bu derece endeksli olmasalar. o zaman bu filmin oscar'a aday gösterilmesini ve bir kaç oscar almasını dilemek durumunda olmazdık. avrupa menşeli bir film oscar alacak da ancak ülkemizde gösterilecek. sinemada izlemeyi çok isterdim bu filmi. dendiği gibi dağınık bir film. gene de etkilemeyi başarıyor. audiard un prophete'te işlediği temaları burada da başarıyla işliyor. dört karakter üzerinden ilerleyen (ama merkeze ali'yi koyan), ortalamanın üstünde bir film. katil balinaları eğiten bir kadın bir gün bir balinanın havuzdan sahneye çıkıp her şeyi yıkmasından sonra sakat kalır, iki bacağını kaybeder. öte yandan sorumluluktan hoşlanmayan, sert, zaman zaman görgüsüz, kaba bir herif, oğlu ile birlikte günü çıkarmanın derdinde. bu iki "kaybeden"(?) insanın yolları tahmin edileceği üzere bir süre sonra kesişecektir. audiard iki karakter üzerinden yaşama odaklanıyor. yaşamın bazen nasıl da zor olabileceğini, buna uyum sağlamanın epey güç gerektireceğini bir kez daha anlatıyor audiard. kara dram demek daha doğru bu film için. ağır bir dram. ama daha ağır, daha sarsıcı filmler izlediğim için bu filmi izlemekte zorlanmadım. belirttiğim gibi audiard kaliteli bir film ortaya koymuş. yer yer senaryo dağılıyor ama film etkileyiciliğinden, zaman zaman da sarsıcılığından taviz vermiyor. sürükleyiciliğini ise hiç yitirmiyor, ki iki saatlik bir film. gelelim cannes'a. en azından marion cotillard'a ödül gideceğini düşünmüştüm, yazılanlar bu yönde idi. ödül c.mingiu'nun beyond the hills'inin başrollerine gitti. hak edip etmediklerini filmi izleyince karar vereceğiz. lakin burada durup cotillard'ın performansını yorumlamak isterim. daha önce gene burada, cotillard'ın başlığında kendisi ile ilgili bir entry girmiştim. orada hollywood'un kendisini harcadığını dile getirmiştim (merak eden olursa: [(bkz: #26078917) ]). neyse ki hollywood'tan gelmeyen roller fransa'dan geliyorlar ve kendisi bu rollerde daha da devleşiyor. edith piaf performansından sonra hep ortalama üstü (kazma christopher nolan'ın beceriksiz yönetmenliği ve senaristliği yüzünden berbat bir performans sergilediği the dark knight rises dışında) performanslar ortaya koydu. lakin tam anlamıyla döktürmedi. neyse ki o sağlam performansı için daha fazla bekletmedi. burada döktürüyor. iyi ki bu role seçilmiş. zaten daha önceki filmlerinde de depresif karakterlerde çok başarılı olduğunu kanıtlamıştı (örneğin: les jolies choses, furia). keza matthias schoenaerts de döktürmüş. son kertede başarılı bir film. daha iyi olabilir miydi? şüphesiz olabilirdi. 2012'yi sinema açısından pek sevmedim. bu sene gösterime giren çoğu filmden nefret ettim (skyfall, the dark knight rises, the avengers, amazing spider-man, bourne legacy diye gider bu). onca filmin gösterildiği bu seneden aklımda kalacak bir kaç filmden birisi bu (diğeri de araf). edit: intouchables ile karşılaştırılmış. izlerken aklıma intouchables gelmedi ama düşününce benzer konuları işlediklerini fark etmek mümkün. intouchables'in merkezinde zengin, felçli bir adam ile ona yardımcı olan siyahi bir adamın ilişkisi yer alıyor. bu filmde de öyle (ama tam değil, daha çok ali'nin hayatı anlatılmış, gerçi intouchables'te de daha çok felçli adamın hayatı anlatılıyordu). intouchables daha eğlenceli, daha zevkli bir film. dram değil. bu filmse belirttiğim gibi dram. hayatın eğlenceli yönünü gösterme peşinde değil. iki filmin benzer mottoları farklı şekilde ve türlerde işlediklerini söyleyebiliriz. bana göre bu film, intouchables'ten daha kaliteli. zira intouchables bir süre sonra tamamen klişelere teslim oluyor. binlerce kez izlediğimiz şeyler bir bir önümüze konuyor ve filme hayran kalmamız bekleniyor (enteresan bir durum: hollywood bu hikayeleri defalarca işlemiş olsa da bu filmin elde ettiği muazzam başarıdan sonra hemen haklarını almış ve yeniden çevrimini yapmaya koyulmuş). intouchables başarısız bir filmdi. bu film ise intouchables kadar klişelere teslim olmuyor. aralarında çok fark var. sözün özü de rouille et d'os porsche ise intouchables olsa olsa murat 124'tür, bu denli kötü idi.
beklentilerimin altında kalması ve marion cotillard gibi bir hollywood simasını ekibine katmak gibi büyük risk alınmasına rağmen; vizyon seyircisine hitaben çekilen, sinema adına hiçbir değer taşımayıp uç uca eklenen birkaç parodiden oluşan intouchables ile aynı kefeye koyulup karşılaştırıldığında ciddi anlamda ayıp edilecek filmdir. audiard'ın de battre mon coeur s'est arrete, sur mes levres ve un prophete'inde de mevcut olan arıza maskülen karakter için belçika'nın yükselen yıldızı matthias schoenaerts tercihi cuk oturan, yerinde bir hamleyken güçsüz dişi karakter rolündeki marion cotillard bir emmanuelle devos olamasa da iyi iş çıkarmıştır. craig davidson'ın rust and bone isimli romanıyla karşılaştırmak gerekirse de; --- spoiler --- ana karakterin boksör olması, bir çocuğun donan denize düşmesi (ki bu çocuk kitapta yeğeniydi), kitabın başındaki "bir insanın elinde 27 kemik bulunur. kolunu, bacağını kırsan eskisinden daha iyi kaynar ama bu 27 kemikten birini kırarsan siksen eskisi gibi olmaz" girişinin filmin sonunda aktarılması haricinde ciddi bir bağlantı yok. en azından "pas ve kemik" adının nereden geldiği bir şekilde anlatılmalıydı diye düşünüyorum. bu kadar farklılığa gerekçe olarak muhtemelen rust and bone'un aslında bir kısa hikaye olması ve jacques audiard'ın merkeze maskülen-feminen ilişkisini koymak istemesi gösterilebilir herhalde. --- spoiler ---
bu filmi övmek için intouchables gibi bir filmi yermek gerekiyor sanırım. uzun uzun uzağa bakmalı nuri bilge ceylan filmi izlemekten beyni pörtlemiş bunların. iyi filmle kötü film arasındaki farkı bile ayırt edemez olmuşlar. acil şifalar diliyorum kendilerine.
--- spoiler --- sanırım marion cotillard'ı hakkını vererek kamera önünde ustalaştıran kendi ülkesinin yönetmenleri. muhteşem bir iş çıkarmış jacques audiard. matthias schoenaerts ikilisiyle beraber filmi sırtlamış götürmüşler. fiziksel olarak engelli bir kadınla, duygusal anlamda engelli erkeğin yolculuğu aslında. yaşamını katil balinaları eğiterek sağlayan stephanie, aynı vahşilikteki ali'yi de bir şekilde dizginlemeye çalışıyor. ali de bacaklarını kaybetmiş stephanie için bir nevi fiziksel kurtarıcı olarak sunuluyor. ama her şey o kadar basit değil hayatta. görsellik anlamında da çok akılda kalıcı muhteşem sahneleri var özellikle balinayla olan o sessiz sahne filmi üst noktalara çıkarıyor. bir defada sindirmesi kolay değil ikinci kez izledikten sonra da eklenecek buralara bir şeyler. kısacası izleyin efendim. --- spoiler ---
insanlar bir bütün olarak dünyaya gelmezler, gelseler bile yaşam mutlak suretle yama yapmayı sever, bazı parçalarını bozarak. ister fiziksel, ister zihinsel noksanlık insanı insana muhtaç eden bir neden. filmde anlatılan hikaye belki izleyenlere sıradan gelebilir, örnekleri işlenmiş olabilir fakat jacques audiard rejisörlüğünü böyle ustalıkla kullanınca, teknik anlamda uyandırıcı etkiye sahip bir film çıkmış. kameranın dur durak bilmeden her açıdan çekim yapması, aktüel kameranın yaşayan enerjisini filme yansıtmış. filmdeki karakterlerin sıkılmışlıkları ve amaçsızlıklarının onları tehlikeye itelemesi, kamera hareketlerinde kendini bulmuş. ufak yansımalar, ışık oyunları, gölgeler filmdeki kırılgan yapıyı güçlendirmiş. kısaca film teknik çalışmasıyla, rejisörünün elinde hayat bulmuş. jacques audiard'ı un prophete ile çok sevmeye başlamıştım, bu filmiyle yönetmenlik başarısına bir artı daha atıyor. ve eklemek gerekirse biz marion cotillard'u böyle filmlerde seviyoruz.
insana; hayatın anlamının pek de düşünülmeyen yönlerini sorgulatmayı başarabilen ender filmlerden birisi. 21 gram ve intouchables'in bende bıraktıgı izleri bırakan cok iyi bir filmdi bu. bu filmle ilgili kesin olan birşey varsa o da; izledikten sonra asla eskisi gibi olamayacagınız ve düşünemeyeceginizdir. neden mi peki? --- spoiler --- hayatınızın bir anda degişebilecegi ve kendinizi begenmenize sebep olan asırı egonuzun nasılda bir sn'de bertaraf olacagını-yani elinizdeki 'ben seçilmem seçerim' kartınızın birden kaybolması ve secilmeyi bekleyen tarafa geçmenizi- cok iyi anlatmayı basardıgı içindir. burnundan kıl aldırmayan ve yanına yaklaşılması dahi son derece zor olan, guzelliginin de verdigi kabalık ve asırı özgüven ile etrafındaki insanların kendisinden daha aşagıda oldugunu düşünen güzel kızımızın; bacaklarını kaybetmesi ile, o görmezden geldigi insanların dahi hor gördügü ve görüşmek istemedigi bir insana dönüşmesi.ve hatta ummadıgı; o alt sınıfdan gördügü bodygaurddan bile medet umar duruma geçmesi ve onun, sexuel objesi olmaya bile razı olusunu bize bir tokat atarcasına veren saglam konusu da var. kısaca ne oldum demeyeceksin, ne olucam diyeceksinin bir baska versiyonu aslında. tabi filmde bir de baba- ogul ilişkisi, etik degerler, insanoglunun güzellige ve mükemmellige verdigi deger ve ona dogru çekilişi de çok iyi ele alınmış --- spoiler --- egosu tavan yapmış, kendisini baskaları icin tanrı'nin bir lütfu gibi görenlere şiddetle izlettirilmelidir.
imdb'de ismi rust and bone ( pas ve kemik) diye gecen film.
cotillard'ın gözleriyle konuştuğu; güzel ve de oldukça gerçek bir film.
