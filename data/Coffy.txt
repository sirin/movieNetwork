baş rolünde pam grier'ın oynadığı, mafya babaları tarafından uyuşturucu bağımlısı haline getirilen bir kızın intikamınının alınmasını anlatan, müzikleri izlediğimiz bir çok türk filmindeki müziklerin kaynağı olan 1973 yapımı film. (alengirli sahnelerde çalar misal) esas kadınımız türk filmlerindeki nuri alço ve tecavüzcü coşkun'un yabancı versiyonları olan pis uyuşturucu mafya babalarını tek tek öldürmeye yemin etmiştir ve olaylar gelişir.
tam bir quentin tarantino filmi. tabi onun filmi değil ama tarantino'yu besleyen filmlerden biri olduğu kesin. zaten jackie brown'da da pam grier'ı oynatmasından ona olan düşkünlüğü anlaşılıyor. pam grier'ın da foxy brown'la birlikte '70'lerdeki en iyi iki filminden biridir deniliyor. diğerlerini izlemedim. ayrıca filmin türü blaxploitation diye geçiyor. yani blacks exploitation. yine yani; zenci istismarı. filmde beyaz insan görmek neredeyse imkansız. yan rollerde ya da figüran olarak, ara ara görebiliyoruz. garip bir şekilde pam grier'ın '70'lerde oynadığı bir çok filmde bu böyledir. normal film yapsanıza çocuğum! blaksploation whitesploation; ne uğraşıyorsunuz. hayret bir şey!
yönetmenliğini jack hill'in yaptığı, blaxploitation'ın tanımını doldurduğu ve öncü örneklerinden birisi olduğu için kült olarak gösterilen 1973 yapımı film. pam grier'a ilk kadın aksiyon yıldızı ünvanını kazandırmış ayrıca roy ayers tarafından bestelenen soundtrack'i uzun süre jazz listelerinde üst sıralarda yer almıştır. kısacası birçok ilki gerçekleştirmiş olmasına rağmen pek ön planda kalamamış talihsiz bir filmdir, diğer bir talihsizliği ise türkiye'de belalı dilber ismiyle gösterime girmesi herhalde.
