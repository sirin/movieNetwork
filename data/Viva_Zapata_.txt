elia kazan'ın -ki hemşerimiz demekten çarpık bir zevk alıyorum kendisine- yönettiği, steinbeck'in senaryosunu bizzat yazdığı, genç marlon brando'nun ise emiliano zapata'yı canlandırdığı ünlü bir film viva zapata! 50'lerde çekilen bu filmde, zapata'nın halk çocuğu, köylü lideri oluşunun altının dikkatle çizildiğini görüyoruz ama ne kadarının gerçek olduğunu bilmediğimiz romantize edilmiş bir yan öykü de var -emil'in kız istemeye gitmesi, kızın annesinin yelpazesini bülent ersoy gibi sallaması falan-. filmde ayala planı ya da başka siyasi olaylar da yok. yine de izliyoruz. ama filmdeki en kötü, hatta komiklik derecesinde kötü olan şeye o kadar çok gözümüz gidiyor ki konsantre olamıyoruz, bazen olanları, söylenenleri anlamakta zorlanıyoruz: marlon brando'nun makyajı. meksikalı olması gerektiği için ayakkabı boyasıyla cildi karaltılmış, gözleri kat kat boyanarak iki yandan bantlanmış, iyiden iyiye yamultulan brando bir meksikalıdan çok red kit'deki çinli tiplemelerine benziyor, kameraya doğrudan baktığı her sahnede "ay ay ayayayay" diyerek gülüyor, filmin havasına giremiyor, olayları ciddiye alamıyorsunuz. madem dünya üzerinde yaşamış en yakışıklı erkeği bu rolde oynatacaktınız, tipini niçin bu kadar bozdunuz diye soruyoruz, ama biraz geç oldu tabii.
(bkz: emiliano zapata) (bkz: zapatistas)
anthony quiin de oynar filmde..
7 year bitchin mia zapataya adadığı, son derece sağlam şarkılara sahip olan albümü. açılış şarkısı the scratch, mad loveı izleyen pek çok kişiye tanıdık gelir, zira konser sahnesinde drew barrymoreun kafasını sallayarak eşlik ettiği şarkı the scratch' tir. (bkz: kiss my ass goodbye) (bkz: m i a) (bkz: hip like junk)
5 dalda oscar'a aday olmu$ ve anthony quinn'e ilk oscarini kazandirmistir.
alışıla gelmiş amerikan film üslubundaki gibi meksika’yı suçluların kurtulmak için sınırı geçip özgürlüklerine kavuşacak yer olarak değil ,direkt sorunlarını ele almaya çalışan bir film olarak çekilmeye çalışılmış.hem yönetmen hem senarist için mccarthy dönemine bakmak ve filmi ona göre değerlendirmek gerek.filmde takdire değer kişi direkt olarak anthony quinn
bir film. geriye sarıyoruz sarıyoruz sarılmıyor.
marlon brando'nun emiliano zapata'nın hayatını oynadığı 1952 yapımı elia kazan filmi.antony queen'in zapata'nın kardeşini oynadığı film fazla acıklı değil aksine destansıdır.zira zapata birlikleri müttefikleri panço villa ile birlikte yaptıkları saldırıyla başkenti ele geçirirler ama daha sonra kendi aralarında anlaşmazsızlığa düşerler.çok güzel bir film.
1952 yapımı, bir meksika halk destanını anlatan filmdir. marlon brando ve anthony quinn için izlenmelidir.
marlon brando nun imza atması için önüne uzatılan kağıdı imzalıyamaması gibi acıklı sahnesi olan film.
viva zapata!... ankara kazan'lı yönetmen elia içten içe fokur fokur kaynayan kazan'ın karikatürize filmi. bir film olarak bakıldığında viva zapata, ucuz çizgi film kaçkını olmakla beraber, filmde anlatılan öyküye bakıldığında işler değişiyor...oyunculuklar güzel. buna da diyecek yok...) gelelim öyküye... emiliano zapata'nın önderlik ettiği halk ayaklanması anlatılıyor filmde. yani ihanete uğrayan bir devrimin öyküsü... tıpkı sovyetler'de ve diğer yerlerde olduğu gibi, iyi niyetli başlayan bir ayaklanma, devrimi gerçekleştiren kişilerin akılları devrim geçirmediği için, heba oluyor... bu bakımdan filmde anlatılan öykü kopukluklar içermesine karşın, oldukça etkileyici. insan "biz bunu daha önce de izlemiştik" hisine kapılıyor. yani anlatılan hikaye doktor jivago ve michael collins'den hiç farklı değil. bay yönetmen, anlayabildiğim kadarıyla zapata'nın ihanete uğraması ve devrimin coşku yoksunu bir bürokrasiye kurban edilerek başarısızlığa uğramasını anlatmaya çalışmış. ama film, onca kopukluğa rağmen, bay yönetmenin yapmak istediğinden fazlası olmuş. filmde zapata'nın bir halk kahramanı haline gelmesinin yanı sıra, eline birşeyler geçen insanların sahip oldukları gücün esiri olmaları var. sahip oldukları şeyler, bir süre sonra o insanlara sahip oluyor ve insani yönlerini yitiriyorlar. birbirlerine ve insanlara ihanet ediyorlar... tamamıyla özyıkıcı bir tutum bu. ama insanın çaresizliği ve zavallılığının ürünü. insanlar yok oluyorlar bir süre sonra... karşı çıktıkları şeylerle özdeşleşip, sahip oldukları gerçek gücü, yani insanlıklarını yitiriyorlar... dönüşüm gerçekte insanların kafalarında gerçekleşebiliyor. bu bakımdan zapata'nın yaşadıkları gündelik yaşamda her gün yaşanan ve mutlaka değişmesi gereken şeyler... yoksa insanlığımızı yitireceğiz... o ünlü sloganla bitirelim: viva zapata!... ayrıca (bkz: zapatistalar) (bkz: sub commandante marcos)
altın kitaplar 80 lerde bu kitabı türkceye sehvet kasırgasıismiyle cevirmis. okuyan ve icinde ne sehvet ne de kasırga goremeyen bir guruh hala gunumuzde mevcuttur
(bkz: boyle bir yazar aslinda yok)
dünyanın en iyi filmlerinden biridir; ilk göz ağrılarımdandır. o ne oyunculuk, o nasıl bir film.
kimse bilmese de böyle bir yarış atı vardı zamanında. henüz çok küçük olduğum için diğer yarışları neydi, nasıldı hatırlamıyorum; ama koştuğu bir yarış hafızamdan hiç silinmemiştir. 26 ağustos 1989 günü (o derece net hatırlıyorum, çünkü büyükbabamın doğumgünüydü) büyükbabamla birlikte veliefendi hipodromu'nda takılıyoruz. yaşım henüz 8. ilk kez gitmişim veliefendi'ye, şöyle güzelinden bir altılı oynamışız (oynamışız diyorum, ben atların isimlerine göre büyükbabama "şunu da oynıaaaa!" derdim, adamcağız da oynardı, ne yapsın). 5'te 5 gidiyoruz, sıra geldi son yarışa. geçtik tribündeki yerlerimize, oturduk yarışı izlemeye (ellerimde çekirdekler, hipodromda sırılsıklam, görürsen beni şaşırma). sanıyorum viva zapata'yı tek geçmişiz. yarış başlıyor, bizim at arkalarda, biz bağırıyoruz "viva zapata! viva zapata!" deyü (o günden sonra komünist oldum zaten). son 600'e geldik, bizimki canlandı. son 400, 200 derken bizim artık seslerimiz kısılmışken son anda koptu geldi, aldı yarışı. tutturduk altılıyı*. deliler gibi seviniyoruz, büyükbabamla beraber zıp zıp zıplıyoruz falan. bu da böyle bir anımdır işte. atın sahibi de kesin filme hastaymış he; belki de zapatistalardandır, bilemeyiz tabi.
28. uluslararası istanbul film festivali kapsamında dün atlas sinemasında bir kez daha gösterilen harika film. öncelikle, çekildikten tam 57 yıl sonra istanbul'da beyoğlu'nda bir sinemada gösterilmesinin ardından insanların samimi bir şekilde alkışladığını belirtip filme bir alkış da biz yollayalım. sonra filmde geçen bir 'an'ın geçen yıllarda değil de bu yıl istanbul'da nasıl da anlam kazandığını belirtip atlas'a canlı bağlantı yapalım. film gösterimi başlamış, ortalara gelinmiştir. zapata iktidarı ele geçirmiş, başkanlık makamına oturmuş. bir gün bir grup topraksız ve yoksul köylü zapata'nın önüne gelir. içlerinden biri ile zapata tartışmaya başlar. zapata ukalalık yapar ve köylüyü susturmaya çalışır. bu esnada köylü elini kaldırarak 'one minute' der. (filmin orijinali ingilizcedir) ve o an atlas sinemasındaki herkes kopar. buradan tayyip erdoğan'ın ne kadar entellektüel olduğu, bir elia kazan hayranı olduğu çıkar kesinlikle. ekrem dumanlı yazmalı bunu... filme gelirsek... bir kere gerek marlon branbo gerekse anthony quinn, ikisi de döktürmekte. fakat elia kazan ustaya sallamadan da geçmeyelim. film zaman zaman karikatürleşiyor, bazen de inanılmaz ciddileşiyor. öyle ki... che guevara'nın küba'da devrim yapıp hükümet kurulduktan sonra, "baba ben sıkıldım. şimdi bolivya da devrim ister oraya geçiyorum" diyerek gidişini bile zapata üzerinden işler. filmde de zapata devrimden bir süre sonra başkanlığı bırakıp dağlara döner. insan kalmak için diye anlatılır... böyle ciddi mesajlar ile karikatür niteliğinde sahneler filmde iç içe akıp gidiyor. kısacası izlenmeli mutlaka...
senaryosuyla birçok akademik makaleden daha fazla ders veren anarşist film.
pancho villa'nın nasıl süper bir adam olduğunu da anlatan film. diktatör diaz'ı deviren ardından başkan olan madero'yu öldürüp darbe ile yönetimi alan general huerta'yı yenen zapata ve villa arasında başkanlık muhabbeti geçer. pancho villa, "ben gidip çiftliğimde dinleneceğim; başkan sen ol" diye iktidarı elinin tersiyle iter. başkan olan zapata'nın, iktidarın nasıl halktan uzaklaştıran ve yoz bir şey olduğunu anlaması da uzun sürmez.
stv'de sinema dili dersinde bu filmin bazı yerlerini okumuştuk. mesela zapata karakterinin ilk defa ortaya çıktığı, paşayla tanıştığı o müthiş sahne.. rejisör bu sahnede planlardaki ölçeklerle biçimsel anlatım konusunda biz genç dimağlara hayretler ettirmişti. (zapata bazı yerlerde tek gözükür, bazı yerlerde üstten ve arkadaki portre de kadraja girecek şekilde çekilmiştir... vs) çok ince ve hayranlık verici bir yanı vardır. bir de tabi zapata'nın ölüme gidiş sahnesi... zapata askerlerin pustuğu yere kurban kurban giderken yanından geçtiği silahlara bakar, hepsi kendine çevrilmiştir. az sonra olacaklardan habersiz zapata'mız mal mal etrafa bakınırken yönetmen seyirciye ''zikicekler şimdi bunu'' mesajı vermiştir, benim de filmin en sevdiğim sahnelerindendir.
arkadaşımın film festivali var ve iki bilet aldım demesi, nasıl film izleyeceğimi bilmeden gitmem ve üzerine ilk sahneden siyah beyaz ekranı görmem üzerine bana bu iki saat nasıl gecer diye düşündüren ama siyah beyaz filmlere karşı önyargımı kıran ilk film. beklediğimin aksine hem hikaye bakımından hemde akıcılık acısından çok iyiydi. sadece destansı bi anlatım olmaması güldürü yönünde olması ise ayrı bi artısı. izlemeye değer.
başroldeki marlon brando'dan ziyâde anthony quinn'in gençlik halleri ve oyunculuğu için seyredilesi olan film. zîrâ m. brando zoraki meksikalı tavırlarıyla o kadar da izlenesi gelmiyor gerçekten de. --- spoiler --- ~filmde ilk sahnelerde haklarını aramaya gelen köylüleri -güya- dinleyen başkan onların gösterdiği kâğıtları alır, şöyle bir bakar ve geri verdikten sonra mendilini çıkarıp elini siler, yani tenezzülü ve tahammülü bu derecededir. o sahne "bu adamlar otoriteye ve zenginlere isyan etmesin de ne yapsın" dedirtir. ~sonraki sahnelerde eufemio* silahı var mı diye fernando'yu kontrol eder, çantasındaki daktiloyu görür, çıkarır ve şöyle der: "silahın olmadığını sanmıştım"... kanâatimce yazının gücünü ifade eden müthiş bir repliktir. --- spoiler ---
emiliano zapata rolü için anthony quinn ve marlon brando'nun gerçek anlamda sidik yarıştırdıkları film. elia kazan, marlon brando'yu düşünmüş o rol için, ama anthony quinn bir meksikalı olarak bu rolü hak ettiğini ve en azından elde etmek için mücadele etmek istediğini söylemiş. sonra babalar indirmişler fermuarları. anthony quinn belki sidik yarışını kazanamamış emiliano zapata'yı oynayamamış ama kardeşi eufemio rolü ile filmin aday olduğu 5 daldan tek ödülü, en iyi yardımcı erkek oyuncu ödülünü kazandırmıştır.
"insan ırkına neden itimat etmemelisin ey insan" sualinin yanıtlarından biri de bu filmde saklı. ezilen, iktidara geldiğinde ezen olacaktır. çoğunlukla. bu kadar. net. hadi dağılalım artık.
olay-özlü söz-olay-özlü söz-olay-özlü söz şeklinde ilerleyen ve paçasından didaktikliğin aktığı film. yılanlı bir sahnede duyulan "fikirleri öldürmek yılanı öldürmekten daha zordur" lafı en güzel örneğidir.
"hepimiz aynı hamurdan yoğrulsak da testi ile vazo aynı olamaz." ve benzeri atasözleri içeren film.
senaryosu john steinbeck tarafından yazılmıştır. steinbeck klavuz olarak edgcomb pinchon'un zapata the unconquerable'ını kullanmış, ancak pinchon'un adına kredi verilmemiş. sonuçta steinbeck de oskara* aday olmuş fakat kazanamamıştır.
