http://www.imdb.com/title/tt1423894/
yahudilik yahudilik diye hafif tertip beynimizi didiklese de öyle şirin bir film ki. komedi olarak başlayan, finale doğruysa "o kadar güldük ağlayacağız" sözünü hatırlatan bir film. hastası olduğumuz paul giamatti'yi, hayatının farklı evrelerinde görme imkânı sunan film. aşk diye bir şeyin var olduğunu ve ne güzel bir şey olduğunu, kankalık müessesesinin ölmezliğini hatırlatan bir film. ek edit: dustin hoffman'ın oğlunu, torunu rolünde görebileceğiniz film aynı zamanda
(bkz: barney stinson)
an itibari ile; türkçe altyazısı hiçbir sitede bulunmayan film.
türkiye'de vizyona girmediği ve blu-ray'inin torrentlere düşmediği için üzüldüğüm film(di). paul giamatti gibi çok başarılı bir oyuncunun golden globe aldığı filmi sinemada izlemek istemiştim. ancak az evvel öğrendim ki bugün vizyona giriyormuş bu film. sadece vizyon tarihi ertelenmiş. ^^ vizyona girdiği yerler ise istanbul, ankara ve izmir ile sınırlı.
imdb puanı şimdilik 7.5 olan film. iki kadın arasında kalan bir adamın komik hikayesini anlattığı söyleniyor. bu kadar bilindik bir hikayenin tekrar karşımıza çıkarılmış olması açığını dustin hoffman'ın varlığı ile kapama niyetinde olduklarını düşünmek istiyorum. edit: tamburello sağolsun. bazı eklemeler yapmak gerek. film aslında bu kadar basit değilmiş. filmde daha çok barney'nin hayatının değişik evreleri sırayla anlatılıyormuş. bu açıdan klişe romantik komedilerden çok benjamin button özdeşleştirilebilirmiş. "komediden çok özellikle 2. yarıda dram ağırlıklı zaten. dustin hoffman iyi, paul giamatti neredeyse sideways'deki kadar iyi. bir başyapıt değil ancak insana hüzün aşılayan bence güzel bir film." izlemek en mantıklısı sanırım.
içerisinde bütün duyguları barındıran, iyi film. başarılı bir yönetim var filmde. hem dönem filmi, hem neşeli, hem melankolik, hem uzun, hem de sürükleyici olabilmek pek kolay değildir. bu filmde bu başarılmış. bütün bu duygu karmaşasına rağmen müthiş bir denge, tutarlılık var sahneler arasında. görüntü yönetmeni de, sanat yönetmeni de çok iyi iş çıkarmışlar. setler ve sahneler çok başarılı. oyunculuklardan öyle bir güç alınmış ki, filmin üç tekeri onlar olmuşlar adeta. zaten güçlü olan sahneleri, iyice güçlendirmişler ve filmi çok yukarılara taşımışlar. filmde oynayan her oyuncu şahsi paragrafını hak ediyor gerçi; ancak paul giamatti tek başına bir film burada. zaten hep iyi film tercihleriyle, popüler ve popülist sinemadan uzak durma çabasıyla fazlaca takdir edilen bir oyuncuydu, fakat bu sefer bırakın oscar'ı nobel ödüllük(?) bir performans sergilemiş. filmin 30 seneye yayılan hikayesinin odağında olan bir oyuncunun, gözlerimiz önünde yaşlanması, bize buna inandırması, karakterini müthiş tanıtması, bütün duyguların en hasını en iyi şekilde yansıtması, takdire şayan. dustin hoffman'da yine büyük ustalığını konuşturmuş ve kısa ama unutulmayacak bir rolde karşımıza çıkmış. paul giamatti ile karşılıklı oynadıkları sahnelerin hepsi birkaç kere daha izlenmeyi hak ediyor. elbette ki çok az sinema salonunda oynayan bir film. diğer "iyi" filmlerle benzer kaderi paylaşmaması beklenemezdi zaten. yine de aklınızda olsun, zira, bu filmi izlerseniz, şanslısınız demektir.
kızılay büyülü fener'de izledim. ankara film festivali kapsamında gösterilen siyah-beyaz bitmiş, çoğunluk başlamıştı. bir festivali daha kaçırmış olmanın yarattığı huzursuzlukla beraber aldım bileti. hem zaten ben giamatti'nin hatrına çiğ tavuk yerim. o kadar severim. film boyunca hep şeyi düşündüm ve bunu düşünmekten kaçırdığım yerler oldu: "allah'ım iyi ki giamatti'nin kaderine aktörlüğü yazmışsın." sonra kendime bencilliğim için kızdım ama, hak etmiştim bence. film, en çok sevdiğim filmler listesine kafadan girdi artık, giamatti'nin rol aldığı diğer filmler gibi. peki neden bu kadar sevdim bu filmi? sırf giamatti için mi? bilmiyorum. zaten sevgi anla(şıl)mak değildir, nedensiz de sevilir. film hakkında konuşulacak şeyler yok mu? var tabi ama size anlatıp zayi etmek istemiyorum. şaka şaka... sadece konuşursam gözyaşlarım beni boğacak. biliyorum. duyuyorum. görüyorum. sadece şunu söyleyebilirim: şu hayatta sizi mutlu edecek hiçbir şey olmasa, barney's version diye bir film var. sevip sevmeme konusunda şüpheye düştüğünüz insanlar varsa hayatınızda mesela, sizin doğru kararı alabilmenize bile yardımcı olacak kadar güçlü, sevmemeye karar verdiğiniz insanları bile size affettirecek kadar naif, sevmeye karar verdiğiniz ya da daha bir sevmeye başladığınız insanlara kendinizi doğru ifade edebilmenize ilham verecek kadar tutkulu bir film bu. şimdi dedikodular: --- spoiler --- dustin hoffman'ın göbek deliği ne tuhaf değil mi? yahudiler "jesus christ" der mi yahu? ilginç :/ minnie driver korkunç komik bir kadın bence. boogie'nin akıbetini şak diye anlamamız da bir zeka pırıltısı değil, bu kadar göze sokmalarmış eyiymiş. --- spoiler --- dediğim gibi kaçırdığım yerler oldu, ikinci kere izler, bi destan daha yazarım artık... haaaa.. bi de şey var. arkadaşınızla gidecekseniz selpak taşıyanını tercih edin. bu da benden bkz: ankara'da yaşayıp hayattan zevk alabilen insan oh yes. zevk bebek.
"film, doğuştan bencillik, hoyratlık ve kıskançlıkla mâlul iki insan arasında husûle gelen aşkın, tek başına mutluluk getirmeyeceğini, bu konuda bir devamlılığın ise asla mümkün olamayacağını hatırlatmayı, üstüne bir vazife biliyor.. abd'deki yahudi kültürünün ögelerini ayrıntılarıyla yansıtan filmi, bir adamın kırk yılı aşkın bir yaşam sürecindeki her ânını -değişen iç ve dış görünümüyle- başarıyla canlandırmış paul giamatti'nin mükemmel oyunculuğuna tanık olmak için bile izlemek gerek bence." tafsilat için bknz..
mordecai richler 'in romanindan sinemaya aktarilan guzel bir hafta sonu gecirmek icin izlenebilecek bir film. gunumuz insan'nin hayat'taki kosusturmalari, hirsi ama ona ragmen pesinde kosmaktan vazgecemedigi aski'da cok guzel ifade etmis bir eserdir.
(bkz: barry venison)
komedi filmi diye başına oturulup hüngür şakır ağlanarak kalkılan film olmuştur bu. uzun süredir sevginin bu kadar güzel anlatıldığı, bünyede âşık olma isteği uyandıran bir film izlememiştim. çapkın ve adam olmaz imajıyla arzı endam eden bir adamın nasıl da güzel âşık olabileceğini gösterip içimizi eritmiştir. --- spoiler --- özellikle "arkadaş kalalım" ayağı çeken hanımefendiler efendisi miriam'a barney'in cevabı olağanüstüdür. miriam: güzel bir evliliğimiz vardı ama artık bitti. bunu kabullenmeni istiyorum. barney: söz konusu sen olduğunda ne zaman pes ettiğimi gördün? miriam: hiçbir zaman. barney: madem öyle, neden şimdi edeceğimi düşünüyorsun? barney'in miriam'la olan ilk buluşması için hazırladığı konuşma notlarında all the president's men de vardı. bu kitabın aynı isimle sinemaya uyarlanan filminde dustin hoffman'ın başrollerde oynaması tesadüf değildir mutlaka. hoştu. --- spoiler --- şuncacık kişinin hakkında entry girdiğine bakılırsa, şu listeye de girmiş bulunmaktadır: (bkz: az kişi tarafından bilinen şaheser filmler)
sergilemiş olduğu nefis performansıyla paul giamatti'nin, bir woody allen filminde başrolü oynama vaktinin gelişini dosta düşmana gösterdiği filmdir.
imdb notu 2518 oy ile 7.4 olan, 134 dakikalık, 2010 yapımı richard j. lewis filmi. insana hissedebildiğini hatırlatan, anlatan, gösteren, ispat eden şahane bir film bu. sinemada izlemediğime çok üzüldüm ancak sinemada olsaydım, müthiş finalin birkaç saniye akabinde başlayan i'm your man'i gözümde iki damla yaşla rahat rahat dinleyemez, izleyemezdim.* --- spoiler --- ben filme öyle bir kaptırmışım ki kendimi, boogie'nin ölüm sebebinin ortaya çıkacağını hiç düşünmemişim. hani hayatta böyle bir takım cevapsız sorular kalır ya insanın aklında, asla cevabını öğrenemezsin, onlardan biri olacak zannetmişim. hele de vasiyetinde ona bıraktığı parayı duyunca falan. o sahneden bir kaç saniye sonra su toplama uçağı ortaya çıkınca, çok acaip oldum bir anda. ardından da final sahnesi... acaba diyorum, aslında hayatta hiç yok mu öyle cevapsız sorular? biz o soruların yanıtlarını bir zaman, bir yerde, illa ki öğreniyor muyuz? ya da öğrenip, huzur içinde ölebilenler mi, hayatta gerçekten şanslı olanlar? şu 3 cümle bile cevapsız soru işte benim için. demek ki daha yüzülecek çook deniz, içilecek çook şarap, yaşanacak çook belirsizlik, atılacak çook kahkaha var hayatımda. yani, vardır umarım. bir de ne güzel detaylarla süslü bir filmdi bu yahu; solange'nin bulgaristan'da meşhur olması ve elinde first class uçak biletiyle gelip, "ben bulgaristan'a gidiyorum" demesine rağmen, barney'nin ona o haberlerin yalan olduğunu söylememesi*, sürekli dinleyici alphonse'ye ithaf edilen i don't want to hear it anymore* şarkısı, buzdolabında bekleyen soğan, kocasına en kızgın olduğu gecede bile "kendine acımayı bırak biz asla ayrı uyumayız" diyen bir kadın... ki aynı kadın ilişkinin adını muhteşem bir nyc manzarası eşliğinde, şöyle koymuştu: miriam: i want one thing from you. barny: anything. miriam: don't answer "anything". because it's not real, and life is real. it's made up of little things: minutes and hours and errands and naps and routine! and that has to be enough. after you've done to pursue me, how can i ever trust you? barney: that's a reasonable question. ---barney düşünür, güzel bir cevap arar, cebinden puro kesmek için kullanılan giyotini çıkartır--- barney: i'll just a... i will just cut it off. right away. miriam: you're offering to be my eunuch? barney: i said that i'll do anything, for you miriam. miriam: you don't do that. we'll be needing it. öpüşmelerinin ardından gelen sahnenin nikah sahnesi olacağını söylemeye gerek yok sanırsam.... --- spoiler --- ben bir tek kiminle izlenmeli bu film onu çıkaramadım. böyle vasat bir cumartesi gecesinde elinde bir kadeh şarapla ve tek başına mı yoksa hayatın rutinine kapılmış giden bir haftanın sonunda, sevgiliyle battaniye altında mı? velhasılı mutlaka izlenmesi gereken bir film bu, şahane diyor 9 veriyorum. (o 1 puanı da sinemada izlemediğim için kendimden kırıyorum aslında, neyse bu da böyle olsun.*)
the curious case of benjamin button ile karşılaştırmamak elde değil. düşünüyorum da, kadın başrol oyuncusunu cate blanchett yapsaydık bu film daha da güzel olurdu. paul giamatti ve cate blanchett. tadından yenmezdi ha. ama çok daha gerçekçi film. lakin yine de holivud filmi izliyor hissi peşimi bırakmadı. --- spoiler --- barney'in tek gecelik bir ilişkisi üzerine karısı ve oğlundan gelen o tepki yüzünden dünyaya küsebilirim. ve.. barney'in solange'a yaptığı incelik, ne de güzeldi! bu yüzden de yaşama sıkıca bağlanabilirim. --- spoiler ---
sıcak neşeli hüzünlü hayat gibi film...... beklentileri kesinlikle karşılayacak derin bir iç çekişle de koltuğunuzdan kalkacağınız garanti.... (bkz: paul giamatti) ise..... şahane....
izledigim guzel filmleri herkese tavsiye etmek gibi sacma bir huyum var ama bunu kendime saklamaya karar verdim. sozlukte bile cok izleyeni olmamasina hem uzuldum hem de mutlu oldum. --- spoiler --- en cok etkilendigim seyse barney'nin cuzdanindan cikan ve miriam'in tanistiklari gece yazdigi yaziyi saklamasi oldu. barney miriam icin onemli olan detaylari es geciyordu bir de. miriam'i uzuyordu bu durum haliyle (kim uzulmez ki) ama bu onu sevmedigi anlamina gelmedi, kucuk ayrintilara fazlaca anlam yukleyen benim gibi bir insana da ders oldu bu durum. --- spoiler --- tekrar tekrar izlenesi, her ayrintisiyla, suprizleriyle ve tabiki paul giamatti'nin enfes yorumuyla cok guzel coook...
ne kadar iyi bi' film olduğunu açıklamakta zorluk çekeceğim film. ama başlıyorum işte... her filmin uç noktaları vardır. kimisi gülmekten kırıp geçirir izleyeni, kimisi bebek gibi ağlatır, vesaire. barney's version'da bu uç noktaları birlikte yaşıyorsunuz. n'asıl oluyor da gülerken başladığınız bi' filmi, ağlayarak bitirebiliyorsunuz. bu saf duygusallık uç noktalarda olmasına rağmen tam da kararında. "gerçek aşk" ve "doğru evlilik" başlıklarını insanın gözüne gözüne sokan ve bunun hakkında geleceğinizi ele alarak düşünmenizi, yaptığınız hatalara hayıflanmanızı, hatalarınız için ise "bunu düzeltmeliyim!" demenizi sağlayan, diğer yandan da sizi eğlendirebildiği gibi duygusal yönden fena halde hırpalayan eşsiz bi' film barney's version. richard j lewis gibi kim olduğu belirsiz tv sektöründen kendini daha yeni kurtarabilmiş bi' yönetmen için çok ama çok iyi bi' başlangıç. elde güzel bi' hikaye ve en sağlamından bi' kadro olunca bu kaçınılmaz oluyor tabi. en başta paul giamatti gibi başarılı bi' oyuncu, yanında rosamund pike ve tüm saygılarımla dustin hoffman var, scott speedman'ı da başarılı bulduğumu söyleyebilirim. yani aslında kadrodaki her bi' karakter üzerine düşeni yapmış ve zaten her bi' rol de oyunculara en eşsiz bi' kıyafet kadar yakışmış. giamatti gibi kendi adıma gözde bi' oyuncuyu böylesine iyi bi' hikayede baş rolde görmek beni çok mutlu etti mesela, oyunculuğuna hastayım. dustin hoffman gibi bi' üstadı, mentor ve eğlenceli bi' rolde görmek ise adeta izleyiciye bi' armağan, rosamund pike ise etkileyici oyunculuğunun yanı sıra olgun güzelliği ile etkiliyor filmde göründüğü ilk andan beri. bunun yanında david cronenberg gibi usta bi' yönetmeni de yönetmen rolünde bi' oyuncu olarak görmekte çok hoştu. ayrıca werner herzog ve all the king's men'e çakılan hoş selamları da unutmayalım. tüm bunların yanında filmle bütünleşmiş şey ise müzikleri. leonard cohen, miles davis, john lee hooker, shelby lynne ve şarkı seçimleri çok iyilerdi. ha, bu arada unutmadan, bu filmin the curious case of benjamin button'dan daha iyi bi' film olduğunu söylemiycem, çünkü barney's version'ın ne denli iyi bi' film olduğunu siz de çok iyi biliyorsunuz. şunu diyebilirim ki uzun zamandır böylesine %100 zevk aldığım bi' film izlememiştim. benim teşekkürüme ihtiyaçları yok ama emeği geçen herkese teşekkür ederim, sana bile lanet olası bruce greenwood. (!) barney: have i ever given up when it comes to you? miriam: never. barney: so what makes you think i'm gonna start now?
ana karakterleri sevme ya da sevmeme tasası yaşatmayan filmlerden. mutlaka ve mutlaka izlenmeli.
izlediğim için mutluyum ancak film benim için iyiden öteye gitmedi. güzel bir hikaye aslında ama tam olarak nitelendiremediğim birşeyler beni rahatsız etti. --- spoiler --- filmde sahnelenen tek gecelik ilişki son derece anlamsız gelişiyor ve bedeli bir hayli ağır oluyor. olayın bu şekilde betimlenmesi ve sonrasında gelişenler benim için filmin üst düzey bölümlerindendi. --- spoiler ---
paul giamatti'nin döktürdüğü bir başka film.
dustin hoffman baş rolünü oynadığı , yer yer italya sahnelerinin geçtiği güzel filmdir. --- spoiler --- ormanda balikadam giysisi ile ölü bulunan adam --- spoiler ---
paul giamatti başroldeyse hadi izliyim bari diye oturduğum sonlara doğru iyice duygu yumağı olduğum filmdir.ciddi insana sıcaklığı,mutluluğu,hüznü birebir hissettirebilen çok çok başarılı bir filmdir.bi kere bir adamın 30 yılda nasıl ne şekilde yaşlandığını,hayatını bir film şeridi gibi oldukça sıcak ve sanki o adam çok bi yakınınızmış gibi izleme fırsatı bulabiliyorsunuz,efsane italya sahneleleri,ılık ve inceden müzikleri ise cabası. müzikleri de pek şahane leonard cohenli falan hani,dance me to the end of love mı desem ı'm your man mi desem.. soundtrack listi ise şu şekilde: 1. barney’s version 2. jaymay – all souls 3. leonard cohen – dance me to the end of love 4. rome 5. donovan – sunshine superman 6. ella fitzgerald – the way you look tonight 7. dd. way – river runs deep 8. clara 9. clara’s father 10. absofacto – no power 11. miles davis all stars – solar 12. shelby lynne – i don’t want to hear it anymore 13. climb 14. barney 15. john lee hooker – i’m wanderin’ 16. where’s barney 17. poncho sanchez – moon pie 18. leonard cohen – i’m your man 19. end 20. sylvie lewis – stories we tell hani izlesem mi izlemesem mi diye muallakta kalıyorsanız,hayır kalmayın hatta buyrun burdan yakın bi fragmanı izleyin kesin kendinizi filmi izliyorken bulacaksınız: http://www.youtube.com/watch?v=nsfjxnmqt8i ayrıca filmin official sitesi için: http://www.barneysversionthemovie.com/
uzun soluklu bir soap operanın yapımcısı barney'nin hikayesi; kadını, kadınları, babası, cemaati, çocukları, işi, dostları filan. --- spoiler --- basbaya iyi ve kötü huyları olan, hiçbir şekilde idealize edilmemiş tutkulu bir ana karakter ve onun hayatı. ama bir adamın hikayesinden çok bir aşk filmi sanırım. bence en azından. yani goy goy ooh çok eğlenicez şimdi diye açarken, sonunda gözyaşlarımın sel olacağını hiç düşünmemiştim. yani gerçi alzheimer sosunun ciddi dramatik aşk hikayelerine yol yaptığını da the notebook'tan iyi biliyoruz.son sahne birazcıkta o tanıdık histen dolayı perişan ediyor. insan ne iş yaparsa yapsın, nasıl yaşarsa yaşasın, nasıl biri olursa olsun hayatında birini böyle sevebilmeli galba ya. gerçi miriam gibi kadınlar/erkekler var da biz mi sevmiyoruz. --- spoiler --- ders yok, mesaj, yok beylik laflar yok, zihinsel açılımlar, sanatsal kaygılar minimum, öylesine sapsade ve çok güzel bir film. paul giamatti ile ilgili olabilir tabi bu güzellik. ek: herkesin hayatı var ve hikayeleri var. bu da barney panofsky'ninki.
kanada/italya ortak yapımı olan, en iyi makyaj dalında oscar adaylığı bulunan, paul giamatti diyince akan suları durdurmaya çalışacak bünyeler için süper film.. özellikle ilk yarısı (film yaklaşık 2 saat 15 dakika sürüyor) biraz sıkabilirken, sona doğru iyice gerileyen filmin ritmi ve senaryo bağlantılarıyla bu sıkıcılık yerini gözyaşlarına da bırakabiliyor.. ama filmi beğenebilmek; en kötü izleyebilmek için, biraz dar kalıplara sığmayı reddeden, geniş kalıplara da burun kıvırabilecek biri olmak gerekiyor.. yoksa "bu nası hayat lan, aç başka bişey izleyelim" muhabbeti, filmin o bahsettiğim ilk yarısı dolmadan vuku bulabilir gayet.. kadro sadece paul giamatti'den oluşmuyor elbette.. good will hunting (1997)'le en iyi yardımcı aktris dalında oscara aday gösterilmiş, itici kadın rolüyle oldukça başarılı olan minnie driver, barney'nin ilk karısı rolüyle o hayat anlayışını çok iyi anlatan rachelle lefevre, güzelliğiyle baş döndürmesinin yanı sıra, mimik konusunda da oldukça iyi bir aktris olan rosamund pike, underworld (2003) ve underworld* (2006) filmlerinin kate beckinsale ile birlikte tartışmasız yıldızı, lefevre'yle birlikte gene o dönemi çok iyi anlatan scott speedman ve barney'nin babası rolüyle, en azından benim özlediğim oyunculuğunu tekrar konuşturmuş olan dustin hoffman.. yönetmenlik kariyerinin ilk uzun metrajlı filmini yöneten richard j. lewis de alkışı hakediyor.. zaman zaman akıl karıştırıcı olsa ve kimi bünyelerde filmi anlayamamadan dolayı beğenilmenin kaynağını oluştursa da, zaman kavramını eğip bükmesi ve bi ileri bi geri tadında senaryoyu izleyiciye aktarması, lewis'in iyi bir yönetmen olduğunun en büyük göstergesi oldu benim açımdan.. sinema filmi çekmeye devam ederse eğer takipçisi olacağım.. filmi pek fazla anlatmış olup, spoiler kıyı çizgisini ihlal etse de, filmin mottosuyla bitirmek mantıklı sanırım: "first he got married. then he got married again. then he met the love of his life."
kısacık rolünde dustin hoffman'ın ve tabii ki paul giamatti'nin saygı duyulacak performanslara imza attığı, aşkı bir başka şekilde ve son derece yalın anlatan tatlı bir film. uzun süresine rağmen sıkmıyor, kendini izlettiriyor ve film bittiğinde tüm ekibe saygı duyduğunuzu hissediyorsunuz.
barney hayatının aşkı miriam ile ilk buluştuğunda şunları söyler: -but i'm just going to keep talking here because i'm afraid that if i stop, there's going to be a pause or a break and you're going to say, "it's getting late," or,"i should get going." and i'm not ready for that to happen. i don't want that to happen. ever. bu laftan sonra o hatun kalkıp gidebiliyorsa, bırakın gitsin. sıkı film, kaçmaz...
mükemmele yakın film. yani mükemmel film diye bir şey olsaydı herhalde bu film ona yakın olurdu. hiç uzatmadan, ahkâm kesmeden diyebilirim ki hikaye, oyunculuk, müzikler, görüntü her şey cuk oturmuş. izleyin görün.
vazgeçmemek her zaman güzel değildir'i öğreten filmdir.
öncelikle şunu söylemem lazım ki; bir arkadaşım -ki kendisi kim olduğunu biliyor- beni ana karaktere (barney) çok benzettiğini söylemeseydi, sanırım bu filmi denk gelip de izlemem çok uzun zaman alabilirdi. ancak oturdum izledim ve enteresan hislere sürüklendim. --- spoiler --- şöyle ki; filmin başlarında italya kısımlarında falan, hem biraz kendime benzetiyor adamı hem de bariz farklılıklar görüyordum. hele ikinci evliliği falan derken, git gide benden uzaklaştı diye düşünüyordum karakter. ancak filmin son 3/2'lik kısmına geldiğimiz nokta; benim barney kadar çaresiz hissettiğim anlara denk geliyor ki bu anlar, arkadaşımın hakkını vermem lazım, beni ne kadar iyi analiz ettiğine dair. hani barney'in karısını ne kadar çok sevse de ona, onun istediği ihtimamı göstermediği anlar. karısının oldukça önemli gördüğü bir kaç şeyi yapmayı unutması; ve bu yolun artık karısını kaybetmeye doğru gittiğini fark ettiği anda delice çırpınmaya başlaması, bunun karısını daha çok kaybetmesine yol açacağına fark etmeden onu delice kıskanmaya başlaması ve buradan sonra artık iyice saçmalaması. (hatta karısının gideceğini anladığı anda, ortak bir mezarlık alması, sanki ben de bunu yapardım dedim.) sonucunda karısının barney'den yapmasını istemediği tek bir şey vardır ve barney onu yapar ve karısı sade bir elveda ile barney'i terk eder. ve barney'in buna rağmen karısını terk etmeyişi, sonuna (hayatının sonuna kadar hatta) onun peşinden gitmesi, araması, sorması ve hiç bir zaman vazgeçmeyişi. ve hatta o ilk tanıştıkları gün kadının yazdığı notu cüzdanından hiç bir zaman çıkarmamış olması. (evet, tüm bunlarda benden bir iz buldum) sonucunda otuz yıla yakın yayılmış bir hikayeyi şahane işleyen, gerek italya kısımları olsun, gerek amerika, kanada kısımları olsun, gerekse de vermesi gereken duyguları olması gerektiği gibi vermesiyle olsun, oldukça başarılı bir film olmuş. bana da bu filmi bana tavsiye eden, (ve beni "bir yere kadar" çözmüş olan) arkadaşa teşekkür etmek düşer. --- spoiler ---
paul giamatti'yi neden sevip her yaptigi filmi takip ettigimi bir kez daha -eksik olmiyim- anladigim film!
shakespeare'in 'fikirde olduğun kadar, harekete geçmekte de cesur ol' sozunu mottosu ilan etmis bir adamin, bir kadınla imtahanini anlatan kıyak kara komedi. dustin hoffman da on nümero
wes anderson'in o alisamadigim sinema diliyle, kanadali denys arcand'in filmleri arasinda bir yere koyulabilecek film. anderson'un o yari-gercekustuculugu ile arcand'in o guzel kanada toplumsal yapisi uzerinden hikayeler anlatmasini biraraya getirince sanki barney'in hikayesi cikiyor karsimiza. happy endi olmayan bir ask hikayeleri butunu.
her tarafindan muhtesemlik akan film. paul giamatti on numara oynamis, sahnelerin her biri tablo gibi islenmis, musik secimleri super, hikaye desen cok guzel hic sikmadan ilerliyor. 2 saatin ustundeki filmlere hep bir on yargiyla yaklasir sonraya atarim, bu filmin ortalarinda bitecegi icin uzuldugumu hissettim.
yavaş yavaş ısınan tencerenin içine konmuş kurbağa gibi film bitene kadar gık diyemedim. yaşlanıyorum gittikçe sanırım, ibne gibi hassas duygular içinde kaybolduğum film olmuştur.
duygu seline sebep olan basarılı film. sade bir film. ictenlikli bir film. sadece filmlerde olur dedirtecek kadar tutkulu halleri icinde oyle bir barındırıyor ki filme odaklanabildiginizde kapı komsunuzun, mahalleden tanıdıgınızın hikayesini izlediginizi sanıyorsunuz bir yandan da. cok acılı degerlendirilebilecek bir film. cok farklı hissiyatları icinde barındıran bir film. ama ben tek bir acıdan inceleyecegim: --- spoiler --- esas adamımız ucarı bir goruntu sergiliyor film boyunca. ama pek cogumuzun kosullara, sartlara, basımıza gelen kotucul olaylara takılıp bir evlilikte basaramayabilecegini basarıp "konu sen olunca ne zaman vazgectim? senden vazgecmeye simdi baslayacagımı da nereden cıkardın?" diyen de kendisi oluyor. insanın o'nu eksigiyle gedigiyle idol olarak benimsiyesi geliyor.. cunku adam sevdigi kadını guzel seviyor.. cocuklar, esi, babası otururken babasının "iyi is cıkardın evlat" deyisi kesinlikle yerini buluyor.. girdigi bunalımın etkisiyle umursamadıgı bir kadınla beraber olup hayatının askından ayrılıp evliliginin sonlanmasına tanık olurken izleyici, hayatta her yanlısın dehset buyuk sonuclar dogurabilecegini, bazı konularda yanlıs yapma hakkımız olmadıgını bir kere daha hatırlıyor.. istersen tum kalbini sokup ona teslim edebilecek kadar sev, sevginin tek basına yeterli olmayısı, pek cok degiskenin devreye girecegi gercekciliginde izleyici bulutların ustunden yere indiriliyor ve onda saglam bir yumruk yemis etkisi bırakıyor.. ne diyelim.. cok olcekli sevdigimiz kadar, dogru patikaları izledigimiz, donusu olmayan yanlıslar yapmadıgımız, bizi var kılmayı basardıgımız asklar dileyelim.. --- spoiler ---
cok cok güzel bir film. iyi ki barney' in son hallerini uzatmamislar filmde. yoksa oturup koca herif aglardim herhalde :p
tekrar tekrar izlediğim filmlerden biri. bir digeri için (bkz: vavien)
çok çok güzel ağlamalık film. başlarında çok güldük e o zaman sonunda da çok ağlayalım mantığıyla biraz ama değiyor. iyi ki oturup izlemişim dedirtiyor insana. --- spoiler --- filmde hiç birşeyin farkında olmayan barney'in "neden ağlıyorsun aşkım , sana bugün yeterince sevgi göstermediğim için mi ?" lafı da bir erkeğin bi kadına söyleyebileceği en güzel sözlerden biri olabilir kanımca. --- spoiler ---
bu günden itibaren 30 gün mubi'den izlenebilir. https://tr.mubi.com/films/31199
