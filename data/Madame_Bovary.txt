fransizca madam aslinda madame yazilmasina ragmen.... gustave flaubert'in romanidir. ask yarasiyla yanip tutusan madam bovary'nin inişli çıkışlı, çelişkili, arsenikli yaşam öyküsüdür.
isabelle huppert'in oynadığı bir claude chabrol filmi aynı zamanda.
flaubert cerrah olan babasının çevresinden esinlenerek yazdığı bu roman yüzünden fransız hükümeti tarafından din ve ahlak duygularına ters düştüğü için yargılanmış ama güçlü savunmayla beraat etmiştir.
asla tatmin olamayan bir kadın portresi çizilmiştir bovary ile. arzuları uğruna hayatındaki herşeyi bir kenara atabilecek denli ihtiraslıdır. aptallıkla cesaretin aynı bedende bulunması da onu daha bir tehlikeli kılar. yaşadığı zamanın eğitimi,hangi ortamlarda büyüdüğü düşünülürse aslında mazur görülebilecek, yaşamı insanın içini burkan, bir roman kahramanıdır. yine de küçük kızını bakılması için bıraktığı eve gidip de evin pisliği karşısında sokağa çıkmadan önce ayakkabılarını paspasa silmesi bütün kitap boyunca aklımdan çıkmayan, bovary'nin vurdumduymazlığı ve bencilliği üzerine ilginç bir ayrıntı olarak aklımda yer etmiştir.
maalesef kızı da annesiyle benzer bir yaşama doğru ilerlemektedir, emma bir erkeğin yüksek sosyeteye tırmanmasının bir kadına göre daha kolay olduğunu düşünerek oğlu olsun istemiş, oğlu olamayınca da çocuğu salmıştır çayıra, ama kimse kayırmamıştır.
flaubert'in bu eserini muteakiben edebiyatta emma'ya benzer therese raquin, anna karenin, hedda gabbler, sue bridehead, ursula brangwen ve molly bloom gibi karakterler yaratilmis ve one cikmistir
madam bovary'nin bir ozelligi ise, zamanin belirli cinsiyet rollerine ters dusen veriler bulundurmasidir. emma karakteri her ne kadar disiligini sonuna kadar kullansa da, ozellikle charles'la iliskisinde dominant karakteri teskil etmistir, bu da romanin yazildigi gecis doneminde onemli bir ozelliktir.
lisede edebiyat derslerinde "en hede hödö roman" başlığı altında adından bahsedilen ve her lise öğrencisinin belleğinde yer eden, insana "neden ben" sorusunu soruduran romanlardan biri. kendine edit: romanı okutmak yerine, konuyla ilgili olarak ezbere dayalı ön yargı geliştirilmesine sebebiyet veren eğitim sisteminin bıraktığı kalıntılar arasında sayılır. etkilerinin geçmesi için, söz konusu eseri okumak ve flaubert'in derin anlatımının tadına varmak tavsiye edilir. kesin çözümdür.
kadinin adini her okudugumda madam bathoryyi cagristiran simdilik gayet igrench ve sikici ilerleyen kitap...
(bkz: delphine couturier)
moulin rouge nin maması*.
madam bovary’i yazarken munzevi bir cıldırı yasayan flaubert, basini kitabindan kaldirip mektup yazdigi nadir aralardan birinde, yazma surecini bakınız söyle anlatmıs: “isimi gozudonmus sapkın bir askla seviyorum. bir dervis karnini dalayan kil gomlegini nasil severse. kendimi cok fazla duzusmus bir adam gibi hissediyorum, ayni kendinden gecmislik, ayni dermansizlik... ” oyle sevkle yazmis ki adam kalkıp da ne diyeyim simdi ama duramiyorum işte...
flaubert, romanin konusunu, olaylarini, $ahislarini, mekanlarini gercekten almi$tir.yazar, gercekcilik ve objektiflik hususunu o kadar ileri goturur ki, bizzat arsenigin tadina bakar ve bu yuzden hastalanir.bununla birlikte unutulmamalidir ki, en gercekci sanatkar bile, tabiati taklit ederken onu a$ar ve sanata has bir ust gerceklige ula$ir.
tam adı emma bovary olan bir kadının hikayesi. yaşadıklarında hırs, tutku, saflık, aptallık, gurur, cesaret, zayıflık ve benzeri tüm insancıl duyguları buldurmuş ve hatta okurken yaşatmıştır gustave flaubert. her ne kadar beğenmeyenler olsa da çok güzel bir kitaptır. okunasıdır.
oglak yayinlari baskısının kapağında, kitabın sonunda ne olacağı açık olmasından dolayı pekte heyecanlanamayarak okuduğum, ancak tahminlerimi az çok çürütmüş olan, okurken hiçbir karaktere kızamadığım, edebi açıdan ilklerden biri.
hali hazırda idefixeden 8 adet farklı yayınevine ait farklı çevirilerini almak, bir de yetmezse diye audio kasetlerine sahip olmak mümkündür. yakın geçmiş içinde çevirisi yapılan ve yayınlanan versiyonların listesi ve çevirmenleri şöyledir: turkiye is bankasi kultur yayinlari/hasan ali yucel klasikler dizisi - ceviri: nurullah ataç&sabri esat siyavuşgil (385 sayfa, 12,5x20,5, istanbul 08.2006) can yayınları - çeviri: tahsin yücel (336 sayfa, 13x20cm, istanbul 2002 ) morpa kültür yayınları/ m.e.b. dizisi - çeviri: serpil kapsız (352 sayfa 14x20cm, istanbul 2002) remzi kitabevi / dünya klasikleri dizisi - çeviri: nurullah ataç, sabri esat siyavuşgil (350 sayfa 13,5x19,5cm, istanbul 1996) cem yayınları - çeviri: mehmet can (407 sayfa 13,5x19cm, istanbul 2002) engin yayıncılık - çeviri: nesrin altınova (415 sayfa 13,5x19cm, istanbul 1997) oda yayınları - çeviri: samih tiryakioğlu (376 sayfa 13,5x19cm, istanbul 1995) akyüz kitabevi yayınları - çeviri: tanya can (443 sayfa 14x20cm, istanbul 2002) oğlak yayınları - çeviri: ismail yergüz (392 sayfa, 11x18cm, istanbul 2001) bordo siyah yayınevi - ceviri: sonat kaya (560 sayfa, 11x21, istanbul 2004) sesli kitaplar yayıncılık - müziklendiren: erhan ersin, seslendiren: tuna egemen (istanbul 4 kaset) edit: idefixe'de olmayan ve bulunabilecek diğer çevirilerin bir kısmı şöyledir: alfa yayınları - çeviri: nuriye yiğitler (315 sayfa 13,5x19,5cm 2003 istanbul) kum saati yayınları - çeviri: mustafa bahar (383 sayfa 13,5x21cm istanbul 2003) oda yayınları / bilim dizisi - çeviri: celal öner (373 sayfa)
harika bir kitaptır. protogonist hakkındaki betimlemeleri, iç sesi ve hezeyanları mutlaka okunmalıdır. çevirilerinin kötü olması eseri kötü yapmaz. ingilizcesi ceviridir. türkçesi de ceviridir. bir eseri cevirmek onun yarısını öldürmektir..
"madame bovary c'est moi" * der gustave flaubert ve her ne kadar bunu söylediği anlam bu olmasa da, flaubert deyince akla madame bovary'nin gelmemesi mümkün değildir. yazı hayatı yaklaşık 35 yıl sürmüş olan flaubert bu süre içerisinde sadece 3 büyük eser vermiş, ama bunlardan ilki olan bovary onu ölümsüzleştiren kitap olmuştur. bu az sayının sebebi anlaşılan o ki flaubert'in bir "yazar tıkanması" yaşaması ya da yazacak bir şey bulamamasından çok, inanılmaz özeni, doğru kelimeleri seçmek için harcadığı üstün gayret ve işine verdiği önemdir. bilindiği üzere flaubert, madame bovary'i 5 senelik bir sürede yazmıştır ve bu durum bir çok kişiye romanın sıradan sayılabilecek konusu düşünüldüğünde anlamsız gelebilecektir. madame bovary kuşkusuz heyecan içerisinde okunan ve konusuyla " acaba şimdi ne olacak" şeklinde insanı sürükleyen bir eser değildir. buna karşın yazım dilinin sıradan olduğunu söylemek de haksız bir iddia olacaktır zira daha önce bahsettiğim gibi, flaubert kendi tabiriyle le mot juste'ü bulabilmek için kılı kırk yarmış bir yazardır. bütün eserler için geçerli olan tercüme edilince değerinden kaybetmesi, kuşkusuz madame bovary için fazlasıyla geçerlidir. flaubert kitapta bir çok şık yazım tekniğinden faydalanmıştır. örneğin daha romanın başında hikayeyi anlatan kişi "biz" diye başlar ve öyle anlaşılır ki charles bovary'nin bir sınıf arkadaşıdır. hemen sonrasında anlatım 3.kişiye geçer ve hikayeyi charles bovary'nin gözünden takip etmeye başlarız, ta ki emma ile tanışana kadar. bundan sonra artık etraftaki dünyayı madame bovary'nin gözünden görmemizi sağlar yazar. her şey emma için önemine ve hayatındaki yerine göre detaylandırılır. buna en güzel örnek kuşkusuz charles ve emma'nın düğünleri ile verilebilir. bu düğüne uzun sayfalar ayıran ve davetlilerden pastaya kadar herşeyi bilmemizi sağlayan flaubert, bunun yanında normalde hikayede çok önemli bir gelişme olmasını bekleyeceğimiz emma'nın hamileliğini bir satırla geçiştirir. başka bir örnekte, flaubert'in eleştirdiği fransız orta sınıfının temsilcisi homais'nin saçma şeyler üzerine bilgisizce uzun konuşmalarını, tıpkı emma gibi biz de istemesek de dinlemek zorunda kalırız. bunun gibi daha bir çok şekilde, yazar bize emma'nın hissiyatını ve o anki ve genel ruh halini vermeye çalışmış ve bence başarılı da olmuştur. madame bovary yazıldığı zaman için hayli sıradışı olan konusu, kadın kahramanının karakteri ve gene zamanına göre detaylı sayılabilecek aşk sahneleri ile yazıldığı yıllarda olay yaratmış ve ününün çoğunu bundan kazanmıştır. ancak bugün eseri sadece bu sebepten dolayı ünlü olmuş saymak haksızlık olur. gerçekten de madame bovary fransız edebiyatında bir kilometre taşıdır ve kendisinden sonra gelecek bir çok esere de öncülük etmiştir. bunun yanında realizm'in öncüsü de sayılabilir. bir düşünceye göre bovary'nin ihtiraslı ve hayalperest kişiliği flaubert'in romantiklere cevabı niteliğindedir. gerçi bu görüş daha önce bahsettiğim "madame bovary c'est moi" (madame bovary benim) sözüyle yara almıştır denebilir. kuşkusuz realist olan ve romanında yargılamalara varmaksızın hayattan gerçek bir olayı anlattığını ileri süren flaubert bu sözüyle madame bovary'de kendi hayatını anlattığını ima etmemektedir. daha çok bovary karakterinin zayıflıklarının, ihtiraslarının ve belki de romantikliğinin kendisinde de bulunduğunu söylemekte ya da daha genel bir anlamda eserine sahip çıkmaktadır. flaubert'e göre realizm de hayatı anlatmakta romantizmden çok da daha başarılı değildir. madame bovary'nin en ünlü satırlarında şöyle der : "insan dili çatlak bir tencereye benzer ; yıldızların kalbini yumuşatmak isterken, ayıları oynatacak havalar çalarız". madame bovary, emma bovary'nin hayatını anlatır. hikayenin erkek kahramanı olan charles bovary kahramanlıktan çok uzak, ihtirassız, yetenekleri ve zakası en iyi deyimle vasat, saf ve iyi niyetli bir doktordur. çiftliğinde babası ile yaşayan emma ile evlenen charles, emma'nın okuduğu kitaplarda imrendiği aşkı ona yaşatabilmekten çok uzak kaldığı gibi, bir erkek olarak da emma'nın gözündeki idealden çok ama çok uzaktadır. evlenmelerinden daha kısa zaman sonra da emma bunu farkeder ve mutsuzluğa ve hayal kırıklığına kapılır. bu öyle hale gelir ki, hayatının sevmediği bütün sıradanlıklarını charles ile özdeşleştirir ve ondan nefret etmeye başlar. o devrin kadınları için evlendikten sonra özgürlüklerini ifade edecek bir yol bulmak zordur ve emma da bunun için elindeki tek yola, ihanete başvurur. erkeklerin, hatta charles'ın bile kendi hayatını belirleme, istediği şekilde yaşama ve değiştirme hakkı vardır ancak emma erkeklerin bu özelliğine gıpta etmekle birlikte, bu imkanı olmadığından sevgilileriyle istediği hayatı yakalamaya çalışır. doğacak çocuğunun bu sebepten erkek olmasını, kendisi gibi olmamasını ister ve kız olunca da ona neredeyse hiç bir yakınlık duymaz denebilir. emma'ya gerçek anlamda feminist demek zorsa da, zamanın şartları düşünüldüğünde böyle adlandırılması yanlış olmayacaktır ve zorlukları ve düşünceleri ile bugünün modern kadınının modeli sayılabilir. hikaye zamanının ötesinde olduğu gibi, kitap içerisinde emma da zamanının ötesinde bir karakterdir. gerçek anlamda erkeklerle ilişkilerinde "dominant" olmuştur. hep sevilmek, ilgi ister. ancak ne yazıktır ki sevgilileri onu asla onun istediği gibi sevmezler.onu belki de gerçek anlamda seven tek erkek olan kocası ise emma'yı ilgilendirmemektedir. kitapta ne zaman charles'ın gözünden emma'yı görsek, onun karısının fiziksel özelliklerine olan hayranlığını farkederiz. emma ruh halinden, hayallerinden bahsedecek olduğunda ise charles tamamen çaresiz,bu konuları anlamakta yetersizdir. saflığıyla ön plana çıkan charles'ın emma'nın ihanetlerini anlamaması da, hiç bir şey üzerinde detaylı duramamasından ve iyi niyetinden kaynaklanmaktadır. flaubert eserinde emma'nın mutsuzluğunu anlatır. emma kendisi de söylediği gibi hiç bir zaman mutlu olmamıştır. bu açıdan yazarın, pek de sevgi beslenebilecek bir karakter olmayan emma'yı cezalandırdığı iddia edilebilir. hakikaten de emma iyi niyetli kocasını sürekli aldatan, ona yalan söyleyen, çocuğunu yeterince sevmeyen, onla ilgilenmeyen ve bencil bir karakterdir. ancak bence olabildiğince de gerçektir. bu açıdan flaubert'in bu kötü karakterin mutlu olamayışıyla bir ders vermeye çalıştığını söylemek bence doğru olmaz.daha çok flaubert'in hayattan bir parçayı yargılara varmadan aktardığı söylenebilir.hataları ve zaaflarıyla anlaşılabilecek bir karakter olan emma'nın kaderine gene de üzülmemek zordur. okuyan bir çok erkek için evlenmekten korkulabilinecek bir kadındır emma. gerçekten kadınlar hep böyle midir, bunu öğrenmek için bir madame bovary okumak yeterli olmayacaktır sanırım...
yazarın neden gelenksel aile yapısına ters düşmekten dolayı yargılandığını anlamış değilim. çünkü kitabın hiçbir yerinde flaubert emma'nın hareketlerini tasvip etmiş değildir. bilakis evlilik dışı ilişkilerin onu felakete sürüklediğini söyler. zaten finalde ne emma mutlu olur ne de ailesi. böylece okuyucuya gerekli mesaj verilmiş olur.
buyuk hayalleri, beklentileri olan ama evlendikten sonra kucucuk bir dunyaya hapsedilen madam bovary'nin hayata tutunmak, yasamı daha anlamlı kılmak adına askı araması, her seferinde buldugunu sanıp kaybetmesi, askları ugruna girdigi borc batagı, tutkuları ve sonunda intiharı. bir kadının ic dunyası nasıl bu kadar guzel anlatılabilir şaşırıyor insan. her dilde, tum zamanlarda aldatmak uzerine yazılmıs en guzel eser.
ingilizceye cevirisini karl marx'in kizi, edward aveling'in esi eleanor marx-aveling yapmistir. daha dogrusu ilk o yapmistir ve sonrasinda gelen yiginla ceviriye ragmen en begenileni onunki olmustur. flaubert satir satir ustaligini doker, her sayfasinda bu kadar imge yuklu baska bir roman hatirlamiyorum. onun yarattigi ucyuz kusur sayfalik devasa bir resimdir. bu yonuyle sinema daha dogmadan filmik anlatimin dogusunu mustulamistir. detay zenginligi -ki david harvey aslinda bunu balzac'a borclu oldugunu soyler- doruga cikmistir, salammbo'nun mistisizminin yerine kati sosyal gercekcilik vardir; hatta bu bazen sinik bir sarkazma uzanabilir. zavalli chabovary bunun kurbanidir, ya da kahramani... claude chabrol'un filmine gelecek olursak, flaubert'in detayciligindan eser kalmaz. sosyal gercekciligi ve naturalizmi en basit duzeyde algilamis, salt pastel renkler ve sabit acilarla flaubert'e sadik kalabilecegini dusunmustur. sikicidir, cunku romani emma bovary'nin basindan gecenlere indirmis, yan karakterleri karikaturlestirmekten cekinmemistir. isabelle huppert yuzunu ve cok yakin plan cekimleri disinda yetenegi olmadigini gostermis, emma bovary'nin silik bir kopyasi olmustur. halbuki flaubert'in tasviri sinemadaki canlandirmasindan cok daha kanli canli, cok daha gercektir. velhasil chabrol ununu elemis elegini coktan asmistir, farsa gecmistir, filmi de ona cevirmistir. boulanger filmde oyle komik durmaktadir ki, sanki molliere'in bir piyesinden oraya yapistirilmistir.
1857 yılında ''revue de paris'' dergisinde tefrika halinde yayımlattığı ilk eseri ''madam bovary'' hükümet tarafından toplum ahlakve dini duygularına hakaret ettiği gerekçesiyle yasaklandıysa da beraat etti ve fleubert'e ülke capında büyük ün kazandırdı. xix. yüzyıl romanının en başarılı örneklerinden biri olan romanımız hem ele aldığı konu,hem de üslubu ile romanı çarpıcı hale getirmiştir.anlatılan,''emma bovary'' nin trajik hayat hikayesi ve aşkları gibi görünmeklebirlikte, xix. yüzyıl fransız kadınının kıstırılmış hayatını,evliliğin insan doğasına aykırılığını (!), toplumsal değer ve yargılarını ve ahlak ölçülerinin riyakarlığını ele alır.romandaki her detayı gerçeklerle yoğurmaya önem veren flaubert -ki bu naturalizmin sadece gerçeği yansıtmak amacının bir göstergesidir-,emma'nın intiharını anlatmak için kendisini arseniğin* tadına bakacak kadarileri gittiği (naturalist eserin kolay verilmeyeceği bir kez daha anlaşılıyor) ve bu yüzden hastaandığı söylenir.roman romantizm hareketinin prensip ve duygularına kapılan ve onları ciddiye alan boşkafalı bir kadının nasıl felakete sürüklendiğini gösterir.bir küçük burjuva kadınının dramının arkasında yatan bayağı,önemsiz ve küçük dünyasını gösterir.
ahlakla ilişkili bulmadığım bir kitap. anlatılan karakter sadece doyumsuzdur. ne cinselliktir derdi ne de aşk. kendisinin mevcut kocasının yerinde sadakatsiz bir kocası olsaydı da arayacağı mevcut kocası olurdu. çocuğu olmasaydı çocuk yapmak isterdi. anlatılan karakter doyumsuzdur. ne isteriktir ne aşk delisidir ne de ahlak normları karşıtıdır. evlenememiş de çok eşli bir hayat sürüyor olsaydı da evlilik hayalleri kuracak yapıdadır. hiçbir şeyin yetmediği biridir sadece. flaubert karakterleri oldukları gibi anlatmıştır. çok yalın bir şekilde zamanında günümüz insanını anlatmıştır. kadın ya da erkek olması fark etmez. anlatılan doyumsuzluk yetinmezliktir. günümüzün artık kanıksanmış daha fazlasını iste sloganıdır. din olmadığında dini, evlilik olmadığında evliliği, çocuk olmadığında çocuğu, para olmadığında parayı ama sürekli bir diğerini isteme halidir. ne burjuva özentiliğidir emma bovary'ninki ne de ahlaksızlık. sadece yetinmezliktir. zengin olsaydı da sıkılırdı hayattan, aşık olduğunda da sıkılmayı sürdürdü. kitabı bence etkileyici kılan yargısız, sade anlatımıdır. ne heyecanla anlatır karakteri ne de dışarıdan yargılayarak. öylece olanları anlatır. ki bence ismi madame bovary olmasında rağmen eczacı hakkında bile daha fazla şey söylenir kitapta. karakterler hiçbir zaman yazar tarafından yargılanmazlar. charles'a pısırık, emma'ya hafifmeşrep demez. özetlemez yargılarla. çünkü insanları iyi kötü olarak özetlemek kadar saçmadır bir yazarın bu sıfatlarla karakterlerini tanıtması.. aşkın kolaylığını, sıradanlığını anlatır. kolaydır aşk. annelik gibi kavramlar da din gibi ara sıra doyum sağlatır insana kitapta: yani nettir kitap. açıktır. bu kadar net açık ortaya koymak insan yaradılışını bence kitabın başarısı ve klasik olma sebebi. bu kitap bir kadının ahaksızlıkları olarak özetlenemez. ahlaksızlık değildir temel noktası: tatminsizliktir. günümüzde alışkın olduğumuz hep daha fazlasını istemektir bu kitabın konusu. aşk bu fazlasını istemenin bir yönüdür. insanın zengin olsa da, mutlu olsa da, herşey yolundayken de içinde bulunan sıkıntıdır anlatılan. açgözlülüğü. karakterin kadın olmasına eğilmek olayı ahlak sorununa indirgemek bir diğer erkek egemen bakış açısıdır. --- spoiler --- ayrıca arsenikle intiharın ayrıntılı anlatımı çok başarılıdır. --- spoiler ---
önümüzdeki sene 150. yaşgününü kutlayacağımız hanım. bu sebeble kitaplar, makaleler yavaş yavaş düşmeye başladılar piyasaya. bu vesileyle, geçtiğimiz günlerde, tarihi tam verelim, 5 ekim'de, flaubert'in oldukça kapsamlı bir biyografisi çıktı, eric le calvez imzalı. bol görselli, yazışmalar, müsveddeler, basın taramaları, gravürlerle dolu zengin bir biyografi. içindekiler çekici; öğrenme yılları düşüşten sonra tarzın ürkünçlükleri: madame bovary eski serap: salambo genç bir adamın tarihi: aşk eğitimi variations scripturales bouvard et pécuchet üzerine çalışmaya başlanılması gerekli bir ara: üç hikaye bouvard et pécuchet'nin tekrar ele alınması
bu roman beni anlatıyor şıpinişiliğinden kendilerini roman kahramanlarına kaptırıp da sürüklenenlerin gerçekdışı bir dünyaya, sahte bir kendiliğe sığınma durumu ile flaubert'e "madame bovary benim" dedirten ruh durumuna bir sondaj calışması anlamında (bkz: #9112318)
http://www.madambovary.com/
"güzel bir günün sıcağında sevdayı düşünür küçük kız hep"
çoğu insan kaçınılmaz olarak "romantizme" eğilimlidir. gustave flaubert ise madame bovary eserinde gerçekçiliğin doruklarına ulaşarak okuyucuyu kendi romantizm eğilimiyle başbaşa bırakır, onun ne düşüneceğine karışmaz. yaptığı şey salt gerçekçilikten, naturalizmden başka bir şey değildir ve bunu yapmak insanın doğal, içgüdüsel eğilimlerini sömürmemektir. yani gerçekçilik iyi, romantizm kaka. yani ilk defa bir kitap duygularımı sömürmeden göz pınarlarıma birer damla yaş bıraktıysa, helal olsun flaubert'e. emma bovary aşkı yüzünden mi intihar etmiştir? işte büyük yanılgılardan biri. cevap: hayır. rodolphe ile olan son görüşmesi sadece tetikleyici bir sebeptir. rodolphe ile ilk ayrılışında, tam zirveye çıkmışken sırtından itilip tökezleyen ve aşağı düşmekten bir şekilde kurtulan emma, sonraki dönemde yaşadıkları ve hayatı üzerindeki kontrolü bir türlü sağlayamaması nedeniyle o uçurumdan o gün düşmüş olmayı dileyecek hale gelir. rodolphe ise uçurumun kapısında her daim itmeye hazır beklemektedir. emma'nın intiharı, haketmediğini düşündüğü bir hayatı yaşamak zorunda kalmasına isyandır. homais vs charles kazanan zaten belli. ama flaubert'in bu kapışmadaki tarafsızlığına ve ustalığına dikkat çekmekte fayda var. belli bir açıdan bakınca, karşımızda en çok görülen iki farklı insan prototipi var. charles, hayata karşı bir vizyondan, hırstan yoksun, saldım çayıra mevlam kayıra yaşayan biri. emma gibi hayranlık uyandırıcı bir kadınla evlenme şansını yakalaması, bizdeki görücü usülünün tezahüründen başka bir şey değil. hayatta sabit, konformist bir çizgi tutturmuş. sokaktaki adam. kaderci... homais ise charles'ın tam zıttı. flaubert başlarda onun tarafında gibi gözükse de, onun ağzından konuşsa da, okuyucu onu tanıdıkça homais'in affedilmez zaafları bir bir ortaya serilecektir. homais sürekli okuyan, düşünen, aydınlanma çağının adamıdır. ancak justin'e ve kör adama karşı olan tutumu yüzünden halk ile arasındaki görünmez mesafe ortaya serilir. homais bir aydın eleştirisidir bu anlamda. yine de hayatta görece başarılı olması kaçınılmazdır tabi.
insan ilişkilerine dair adeta akademik bilgiler içeren, kelimelere dökülememiş hislere tercüman olan ve bu sayede sayısız deja vu yaşatan bir kitaptır ayrıca... hmm... tam ifade edemedim galiba demek istediğimi. ama flaubert onu da yapmış zaten kitabın bir yerinde: "leon: "sizin de başınıza geldi mi bilmem?" dedi. "hani insanın kafasında belirsiz bir düşünce yer eder? ya da silik, karanlık bir hayal belirir. derken bir de bakarsınız ki, bir kitapta bütün bunlar gayet açık, belirli biçimde anlatılıvermiştir." emma: "evet, ben de hissettim bunu" diye yanıtladı." mesela; düz adam ve ideal erkek: "charles'ın sohbeti tıpkı bir kaldırım gibi dümdüz ve sıradandı. bu kaldırımda ise, herkesin ağzına sakız olmuş bazı düşünceler, insanda coşku, gülme ya da düş kurma isteği uyandırmaksızın bayağı kılıklarıyla geçip gidiyorlardı. bir erkek herşeyi bilmeli, çeşitli işleri büyük bir başarıyla yapmalı değil miydi? size tutkunun gücünü, yaşamın zevkli yanlarını, yeryüzündeki bütün sırları öğretmeli değil miydi?" * * * unutulmaz bir günün ertesinde: "emma için bu balonun anısı, hep zihnini kurcalayan bir şey oldu. her çarşamba günü sabahleyin uyanırken, "hah! sekiz gün önce... on beş gün önce... üç hafta önce oradaydım." diyordu kendi kendine" * * * ölüm anı üzerine: "bir insan öldükten sonra, hemen her zaman, şaşkınlığa benzer bir şey çöker ortalığa; hiçliğin böyle birdenbire gelişini anlamak, boyun eğerek inanmak o denli güçtür." * * * kadercilik üzerine: "charles: "sana kızmıyorum" dedi. rodolphe hiç sesini çıkarmadı. charles başını iki elinin arasına alarak sönük bir sesle, sonsuz kederlerin o boyun eğen edasıyla: "hayır, kızmıyorum sana artık" dedi. büyük bir laf da ekledi üstelik, ömründe söylediği tek büyük laftı bu: "kader böyleymiş n'apalım!" bu kaderi kendisi yönetmiş olan rodolphe, charles'ın haline bakarak, bu durumda biri için onu çok gevşek, zayıf, üstelik gülünç, biraz da aşağılık buldu." * * * madame bovary'nin tek parağrafta özeti: "mutlu değildi, hiçbir zaman da mutluluğa kavuşamamıştı. yaşamın bu yetersizliği, dayandığı şeylerin bu birdenbire çürüyüverişi neden ileri geliyordu?.. ama, bir yerde güçlü kuvvetli, yakışıklı bir ruh, melek kılığına girmiş bir ozan yüreği, şiirlerini göklere yükselten tunç telli bir saz varsa, ne diye raslantı sonucu gelip emma'yı bulmasındı? ama, hiçbir şey, bir araştırma yapmanın zahmetine değmiyordu; her şey yalandı çünkü! her gülümseyiş sıkıntılı bir esneme, her sevinç bir lanet, her zevk bir tiksinti gizliyordu; en güzel öpüşler bile insanın dudaklarında, daha yüksek bir şehvetin gerçekleştirilemeyen isteğinden başka şey bırakmıyordu." * * * "güzel bir günün sıcağında sevdayı düşünür küçük kız hep" madam bovary, gustave flaubert, çeviri: celal öner, alkım yayınevi, istanbul 2006.
1991 yapımı claude chabrol uyarlaması sinematografi ve oyunculuk açısından tatmin edici görünse de, hakkıyla uyarlanması neredeyse imkansız bir kitabı ele aldığından son kertede pek bir yavan kalmaktadır. chabrol, hikayedeki bazı önemli kısımları atlamamakla beraber, film 3 saate dayanmasın diye kitabın en müthiş bölümü olan son kısımları oldu bittiye getirmesiyle hiç iyi etmemiştir, nefesi yetmemiştir. halbuki böyle bir hikayeyi eline almışsın, gerekirse 4 saatlik üstün yapım çekeceksin değil mi? yaşına veriyorum.
psikoanalizin doruk noktasıdır madam bovary. flaubert ne yapmış etmiş böyle mükemmel bir karakter çıkarmıştır. olaylara karşı madam bovary'nin davranış biçimleri ile düşünceleri, yazarın insan psikolojisini nasıl derinden inceleyebildiğine kanıt. bu kadar kapsamlı bir analiz herhalde kolay kolay yazılamazdı.
bu sene açık radyo da haftaiçi her gün yarım saat yarım saat okunmuş kitap. çalan müzikten midir, tilbe saran ın sesinden midir, kitabın güzelliğinden midir yoksa üçünden midir bilmiyorum ama iyiydi.
flaubert'in dünya klasikleri içindeki muhteşem romanı.nickime de ilham kaynağı olmuştur kendileri
yazıldığı zaman için "aykırı" bir imaj çizmiş olması kabul edilebilir belki ama günümüzdeki kadın erkek ilişkilerinin daha iyi anlatılamayacağı, adeta bir ayna niteliğindeki başyapıttır. kadınların ve erkeklerin ne istediklerini; özünde aynı olan ama zamanla yüzeysel olarak değişen beklentilerin karşı taraf için anlaşılmaz oluşunun ve tutarsız bulunuşunun ilişkileri nasıl karmaşıklaştırdığı net bir biçimde göz önüne serilmiştir. gözümde aşmış bitirmiş bir kitaptır.
okurken acayip sıkılmama, hic adetim olmadigi icin beceremesem de delice sayfa atlama istegi duymama ragmen bitirince birden cok begendigim roman. uzun suredir okudugum belki de en gercek roman, emma bovarylerle dolu bir dunyada yasiyoruz zira. icim urperdi. ruhunda kopan envai cesit firtinadan asla haberdar olamadigim cok sevdigim insanlarin, yakinlarimin olabilecegini dusundum; bu son derece mumkun durumu kaldiramadi bunyem. madam bovary'nin hasta ruhunu, cevresine verdigi eziyetleri, charles'in akil almaz aptalliklarini ve sevdasini, bir nevi diger adam olmanin kotulugundeki leon'un cok kisa surede umarsizca evlenip allah bilir mutlu olmasini, berthe'nin annesi tarafindan asla sevilmeyisini ve iplik fabrikasinda calismaya yollanmasini unutma istegiyle yattim uyudum. tatmin kelimesine lugatimda yepyeni bir kimlik/anlam yuklendi.
flaubert'e sözüm yok ama ilk okumamda daha ilk bölümden antipatik bulduğum bayan bovary nedeniyle "bitse de kurtulsam, hoca da bula bula bunu buldu ödev verecek yaaa!" diye sızlanarak ve kusarak okuduğum; ardından üniversite yıllarında ilkin konu, ardından cümle yapısı bakımından iki kez daha okumak (hem de didik didik) zorunda kaldığım; üniversitenin ardından yayınevinin elime tutuşturup "al, bunu düzenle" dediği, hayatımın kabusu olmuş roman. ayrıca, o ilk okumamda "bir kadın bu kadar mı salak olur!" diye kızarken; şimdi sokakları, tv kanallarını işgal eden madam bovaryleri görüp varlıklarına ve saçmalamalarına tanıklık ederken "sadece bir kadının" o kadar salak olmadığını anladığım, "bitmeyecek mi bu kabus!" şeklinde tezahür eden isyanımın kaynağı.
"madem ki hiç kimse, asla, ne ihtiyaçlarını, ne kanaatlerini, ne de ihtiraslarını tam ölçüsünde dile getirebilirdi ve insan sözü, yıldızları aşka getirmek istediğimiz zaman, ancak ayıları dans ettirecek havalar çalabildiğimiz çatlak bir kazan gibiydi, ruhun da doluluğu bazen en hoş teşbihlerle taşamaz mıydı sanki?" nurullah ataç-sabri esat siyavuşgil çevirisi
"nefse itimat, vaziyete bağlıdır: binanın asma katında, dördüncü kattaki gibi konuşulmaz ve zengin bir kadının iffeti, tıpkı korsenin astarındaki zıh gibi, etrafındaki kağıt paraları korur." nurullah ataç-sabri esat siyavuşgil çevirisi.
bkz. taşra adetleri
yıllar önce okuyup beğendiğim roman. aklımda kalanlar arasında flaubert'in esere gösterdiği müthiş özen, kelimeleri yazmadan önce sesli olarak tekrar etmesi ve radyolarda seslendirilmesinin yasaklanması var. yazıldığı dönemde sansasyon yaratmış olması bugün üzerinde düşünüldüğünde gayet normal görünüyor. hatta bir kadının iç dünyasına eğilen kitaplar arasında önde gelenlerden. little children filminde de aldatan bir kadının (kate winslet) gözünden değinilmişti madame bovary'e, etkileri hala hissediliyor.
orta okul yillarimda okutturuldugum * gustave flaubert romani. bir dunya klasigidir.
ders programında türk dili dersi olan lisans bölümlerinde okutulup; final sınavında kişilerin ruhsal durumları hakkında sorular sorulan eser.
ne istediğini bilen ama kimi istediğini bilmeyen kadına örnektir madame bovary. karşısına kim çıkarsa çıksın o istediği aşkı yaşar. ki bu tavrı abartmış olması diğer kadın türlerinden farklı olmuş olmasını gerektirmez.
sonlara doğru tefecilerle olan muhabbet nedeniyle kriz dönemi bünyeye çok zararlı gelebilecek olan roman. zira bu bölümlerde borcunuz olmasada bunalıma girebiliyorsunuz.
suçlu olarak kadını seçen ve onu ölümle cezalandıran romanlardan bir tanesi. aynısını aşk-ı memnu'da da göreceğiz. sevgili bihter intihar ederek hakettiğini bulacak. kadının aşığı ise mutlu mesut hayatına devam edecek.
kadının ruh dünyasını onu yargılamadan harika bir şekilde anlatan flaubert'in ölümsüz eseridir. emma o kadar ihtiraslıdır ki ne yaparsa yapsın kızamazsınız, korkarak çevirirsiniz sayfaları. çoğu kitap için geçerlidir ama hatırlatalım yine de, okumadan filmini izlemeyiniz efendim.
neden bilmiyorum ama anna karenina'dan sonra okunduğu takdirde, etkileyiciliğini benim açımdan fazlasıyla kaybetmiş kitap. anna karenina bambaşka bir dünyadır, madame bovary ise bana çok fazla duygu yoğunluğu hissettirmemiştir, belki de benim odunluğumdandır bilemiyorum.
yazar acaba bu romanı yazarken acaba etkilenmiş midir bilmem ama verdi 'nin meşhur eseri la donna e mobile de ne diyor üstad: "kadınlar oynaktır" üstelik opera 1851'de ilk kez sergilenmiş, roman da 1851 - 1856 arası yazılmış; ne tesadüf; acaba gustave flaubert izleyip de etkilenmiş midir bu eserden? ne diyor verdi eserinde: la donna è mobile, qual piùma al vento, (kadın oynaktır, sanki rüzgarda bir tüy gibi) muta d'accento, e di pensiero. (aksanını değiştirir, düşüncelerini değiştirir) sempre un amabile, leggiadro viso, (hep sevilesi, tatlı bir yüz) in pianto o in riso, è menzognero (ağlarken de gülerken de yalancıdır) la donna è mobile, qual piùma al vento, (kadın oynaktır, sanki rüzgarda bir tüy gibi) muta d'accento, e di pensier (aksanını değiştirir, düşüncelerini değiştirir) è sempre misero, chi a lei s'affida, (ona güvenenin hali hep yamandır) chi le confida, mal cauto il core! (ona güvenen, aldatılmaya açık bir yürektir) pur mai non sentesi felice appieno (yine de kendini tamamiyle mutlu hissetmez) chi su quel seno non liba amore! (onun göğsünde aşkı içmeyen) la donna è mobil, qual piùma al vento, (kadın oynaktır, sanki rüzgarda bir tüy gibi) muta d'accento e di pensier, (aksanını değiştirir, düşüncelerini değiştirir) e di pensier, e di pensier! (ve düşüncelerini ve düşüncelerini) (çeviri #415711 no'lu entry'de lacrima 'nın) sanki bu kitabı okurken arkada da diğer eseri dinlemeli.
dünyanın en yüzeysel adamı olarak okunduğunda "doyumsuz bir kaşarın anıları" olarak algılanabildiği halde aslında tatminsizlik, memnuniyetsizlik hastalığına tutulmuş mutsuz bir kadının hayata tutunma çabalarını anlatan kitaptır. ntv yayınlarının çizgi romanı yine süper olmuş. kesinlikle bir de çizgi romanı okunmalı..
ntv yayınlarından çıkan çizgi roman uyarlaması adeta götüme benzemiş bir eserdir kendisi. çizgi roman haline getirilirken romandaki tüm incelikler (mesela hikayenin önce mösyö bovary'nin çocukluğuyla başlaması gibi) yok edilmiş, madame bovary'nin iç dünyası gayet yüzeysel geçildiği için kitabın ruhundan geriye eser kalmamış, öyküleme (bkz: narration) zanaati adeta harlequin düzeyinde tutulmuş ve özetle bir klasiğin içine bir güzel edilmiştir. yine ntv'den çıkan macbeth ve dava (franz kafka) ne kadar başarılı çizgi roman uyarlamalarıysa kanaatime göre madame bovary de o denli başarısız bir uyarlama olmuştur. bu klasikle tanışacaklara iletişim yayınları'ndan çıkan samih tiryakioğlu çevirisinden şaşmamalarını öneririm...
(bkz: madam brownie)
aslında ben madame bovary'yi pek sevmem genel olarak: hatta romanın sonunda bovary intihar etmeseydi, nefret bile ederdim diye düşünüyorum: zira, dünya edebiyatında da çokça örneği bulunan "toplumsal kuralların dışına çıkan kadının cezalandırılması.." ekolünden: bu tür yapıtlardaki erkeklerin fecii "ii.." olmaları beni fena halde rahatsız eden bişiidir- aslında bu kronik bi durum: zira, "ilk insan.." öyküsünde bile "suçlu.." kadındır, "kutsal.." metinler bile kadının "yetinmez.." bi yapısı olduğunu söyler/öngörür.. (http://yucitek.blogspot.com/…/05/madame-bovary.html)
* rodolphe: "niçin, diyordu, niçin biz birbirimizi tanıdık? bu hangi tesadüfün işidir? hiç şüphe yok ki, ileride birleşmek üzere birbirinden uzak akan iki nehir gibi yönlerimiz bizi birbirimize yaklaştırıyor."
rahibe gibi yaşayan bir bayanın geçirdiği evrimi anlatan vasat kitap. lady gaga'dan esinlenilerek yazıldığı rivayet edilir.
(bkz: blanche dubois)
nurullah ataç'ın çevirisini yaptığı basımın son derece olumsuz enerji yaydığı kitap. zaten nurullaç ataç flaubert'e antipati beslemiştir. cemal süreya'nın ağzından dinleyelim (şapkam dolu çiçekle, sayfa 9-10): "... sözgelimi flaubert'e karşı bir ısınmazlık içindedir. onu beğenmemek için kararlıdır sanki. onun özenli çalışmasını hiçler gibidir: flaubert az mı yazmış, ataç'a göre, güzel yazmak için değil, çok yazamadığı için az yazmıştır (oysa yirmi üç kitabı vardır bu yazarın). dilinde de öyle ahım şahım bir şey yoktur flaubert'in. ...flaubert'in acunu küçücük, sınırlı bir acundur; madame bovary'nin büyük o 'alık, bön kişileri' bizi çabucak usandırıverir, içimize bir sıkıntı verir. 1953'lerde ise flaubert'i, artık okuyan kimse kalmadığını yazacaktır. düşünce, ataç'ta, olduğu gibi kalmaz, ya tersine döner, ya da doğrultusunda abararak duygusal uçlara varır. oysa 1936'larda çevirmeye başladığı ve o sıralar bir kısmını dergide aydan aya yayımladığı madame bovary için şöyle yazıyordu: 'gustave flaubert yalnız fransa'nın değil, bütün dünyanın en tanınmış romancılarından biridir. ...madame bovary ise tarihi sahneleri canlandırmaya değil, gözünün önünden geçen hayatı, yaşayan tipleri tespite çalışan flaubert'in asıl eseridir. asabi, hatta hastalıklı bir sanatkar olan flaubert, insanların bilhassa budalalıklarını seyretmekten, bununla kendini zehirlemekten hoşlanırmış. madame bovary'de dünyanın en unutulmaz budalalarını tasvir etmiştir(...) gustave flaubert en titiz sanatkarlardandır. her cümlesi üzerinde saatlerce çalıştığı söylenir. böyle bir muharririn eserini tercümeye kalkmanın bir cüret olduğunu bilirim(...)'
okurken bi yanımın çılgınca kızdığı, fakat diğer yanımın tutkularına, hayallerine öylesine deli sarılan kadına gizli gizli hayran olması gerçeğiyle yüzleştiğim eserdir. kanımın çekildiğini hissettiğim , insanın yüzüne tokat gibi inen aşşağıdaki cümlenin mühendisi flaubert büyük yazmıştır bu kitabı. ----spoiler----- ''ne mutlu günlerdi o günler! ne özgürlüktü !ne umuttu! ne düş bolluğuydu!hiç bir şey kalmamıştı bunlardan şimdi!ard arda gelen koşullarda,kızlıkta,evlilikte,aşkta,ruhunun bütün maceralarında harcamıştı bunları.böylelikle bütün yaşamı boyunca sürekli kaybetmişti.yolu üzerindeki her handa zenginliğinden birşeyler bırakan bir yolcu gibi.'' ----spoiler------
arkadaşımın okuduktan sonra ''amına kodumun orospusu ya'' diye yorumladığı roman. yazarından daha çok tanınması da ayrı bir ilginçtir.
(bkz: the kugelmass episode)
betimlemelerini, kurgusunu, ince işçiliklerini geçtim, en çok da çocukların odasındaki vicdan muhasebelerini ve son bölümünü akla kazıyan şaheser. kaybeden kadınlardan sadece biridir, ama hayata o boyuttan bakmamızı sağlar, vicdan ve arzular arasındaki bitmez tükenmez savaşın öyküsüdür aslında. kate chopin'in the awakening'i, emile zola'nın therese raquin'i gibi.
mutsuz olmasının nedeni ne kocası charles, ne rodolph ne de leon'dur. her bıktığında, her yeniden denediğinde düşlerinde kurduğu, kitaplardan öğrendiği aşkı bulacağını sanar madame bovary. bu yanılgıların eşliğinde ardı ardına yaptığı hatalar tıpkı therese raquin gibi sonunu hazırlar. --- spoiler --- kendisini böylesine mutsuz eden sorunların, dertlerin kucağına kim atmıştı? hayatını allak bullak eden yıkım neredeydi? hep bunları düşünüyor, suçluyu bulmaya çalışıyordu. --- spoiler ---
betimlemelerinin güzelliği ile dikkat çeken roman. çeviri de bile çevirmen yetersizliğini itiraf etmiş. gönül dil fakiri olmayıp orjinalinden okumak isterdi. bence kadının ihtiraslarını çok duru bir şekilde anlatmış.
introdakşın tu ahlak yüz bir: fransız kaşarı, ahlaksız orospu, kaltak vs. bence rahatlamış olmanız lazım. henüz rahatlamadıysanız muhtaç olduğunuz mizojini muhtelif organlarınızdaki asil spermlerde mevcuttur. o da olmadı patriarkal ahlak anlayışınızda mevcuttur. bak teknik terim kullanıyorum ki entry bir şeye benzesin. ha bir de spoylır filan yok. yüz elli yıllık kitapta spoylır mı olurmuş. neyse, o zaman başlayalım. şimdi efendim, bu kitap hakkında freudian analizler gırla. haksız sayılmazlar, kitap fallik fallik objelerle dolu. yok sigara tablaları, yok pembe deniz kabukları (ohşş donuma boşaldım), yok kamışlar, babasını sevmeyen charles'lar, odipal odipal temalar filan. had safhada ayak fetişi, çizmelere boşalan uşaklar yani nerden baksan ohooo. al bir tane de benden gelsin o zaman: bu emma'nın annesi ölmüş ya erkenden, emma da rouault baba ile baş başa kalmış. e evde rakip yok, oedipus kompleksi (hadi elektra kompleksi diyelim de jung'un da gönlü olsun) cayır cayır işlememiş. hal böyle olunca emma'da istediği her şeyi elde edebileceğine dair bir eğilim oluşmuş. sonra da neymiş bipolar bozuklukmuş, olur tabi bir şey diyemiyorum. bipolar mipolar bipozukluk var işte. neyse seviyeyi düşürmeden devam edelim. bir de emma, flaubert'in içindeki kadınmış homais'de onun zıttıymış filan diyorlar. bir kere homais denen adam pis laikçi elitistin, konformistin, statükocunun biri, siktirsin gitsin di mi. o değil de bu erkekler içlerindeki kadınlardan neden bu kadar korkarlar? al bunu gizli eşcinselliğe bağla sonra ohooo, çok üşendim şimdi. benim derdim zaten burada emma'yı yargılamak, sorgulamak değil, beni ırgalamaz. benim derdim flaubert'in emma'ya nasıl yaklaştığıyla. haddime mi düştü, gökten üç tane had düştü. bu adı geçen eserde flaubert emma'yı yargılamamış. öyle diyorlar. ahanda işte benim katılmadığım nokta tam olarak bu. burada kocaman bir parantez açarak flaubert'in yargıladığı aslında emma değil de romatizm denebilir. olabilir. daş düşebülür, ayu çıkabülür. lakin kanımca flaubert emma özelinde bütün romantikleri yargılıyor gibi görünse de esasen yargıladığı sapına kadar emma'dır. yoksa neden leon değil, rodolphe değil, beethoven değil? parantezi kapadık devam ediyoruz, flaubert emma'yı sonuna kadar yargılamıştır efendim. hatta tabiri caizse ağzına sıçmıştır. bir yazarın karakterini yargılaması için illa her sayfayı 'yalan söylüyorsun orospuuuu' efekteleriyle doldurmasına gerek yok. peki nereden vardık bu kanıya? bir kaç etken var tabi. misal, kitap boyunca emma yaptıklarını rasyonalize etmek isteğiyle yanıp tutuşuyor, lakin bunu bir türlü başaramıyor. ve sevgili yazarımız bunu sürekli bizim gözümüze çarpıyor. mesela charles emma'ya kötü davransa ve emma onu aldatsa bu gayet rasyonel bir hareket olacakmış. yani emma'nın kocasından başka birisiyle beraber olması için illa bir bahaneye ihtiyacı var? imdi burada flaubert'in yaptığı düpedüz yargılamak değildir de nedir a dostlar. kitap boyunca charles ezik, sıradan, ama emma'ya iyi hatta gereğinden iyi davranan, ölesiye aşık filan bir tip olarak çiziliyor. bu durumda emma'nın böyle bir koca'yı aldatması alenen terbiyesizlik değil mi, pis kaşar karı işte ne olacak. böyle bir durumda flaubert açık açık emma'nın bütün dayanaklarını elinden alıyor. kadın kocasını aldatır, insanlar da bu durumda kadını kader kubanı falan diye niteler ya da adam hak etmiştir falan der geçiştirirlerdi belki, ama flaubert bunu insanların hatta emma'nın bile gözüne soktu. emma durup dururken kocasını aldatmıştı, vay kaltak! oysa flaubert emma'yı yargılamasaydı çok rahat emma'ya aynı kurguda başka bir şeyler seçebilirdi. misal inatla, charles'ı o kadar melek gibi yapmaya ne gerek var. zaten flaubert burada da durmuyor. emma'nın kocasını aldatmayla başlayan süreç seri bir yıkıma dönüşüyor. emma intihar ediyor, kocası iflas ediyor, ölüyor, gariban bertha kimsesiz ortalarda kalıyor filan. şüphesiz ki insan çevresindikelirle etkileşim içerisinde olan bir hayvandır. kişinin kendi kararları sadece kendisini etkilemez rerörerö. peki yıkım illa bu kadar büyük mü olacak? illa çevresindeki herkesin hayatı yerle yeksan mı olacak? hemen bir örnekle devam edelim. bu kitabın ardıllarından sadece anna karenina'yı okudum. bir de beni beni bihter'ini televizyonda üj bej görmüşlüğüm var o kadar. diğerleri neler yaptı bilmiyorum, lakin tolstoy reyiz anna terk-i diyar eylerken usulca seyrediyor. anna tren raylarının altında kalırken, ya da vronsky beygiriyle işi pişirirken sesini çıkarmıyor. vronsky'nin hayatınını kararttığı kiti levin'le mutlu mesut bir aşka yelken açarken arkalarından el sallıyor. ahanda yargılamayan yazar budur. anna'nın kendi hayatıdır, tercihleridir der çeker gider. hoş sonra o da kreutzer sonat falan çok cozuttu, tolstoy çok bozdu yeaa, ama ayrı bir entry konusu. imdi burada flaubert ister emma'yı, ister bütün romantikleri, kimi yargılamış olursa olsun, alenen verdiği mesaj toplumun gösterdiği yoldan çıkmayın sonunda siki tutarsınız olmuştur. bunu yaparken ahlaksızlıkla suçlanmış olması, örf adet ananelere ters düşmesi, yargılanması kaderin bir cilvesi değil ironin allahıdır. zaten ironi de söylemek isteyip de söyleyemediklerimiz için en güzel silahtır filan. neyse, bu entry uzadıkça boka sarmaya başladı. benim asıl derdim, bugün hala bu eserden çıkarılacak dersler var diyen, emma'yı acımasızca yargılayan, kendi ahlaklarını başkalarının gözüne gözüne sokan bir sürü insanın var olması. ben kimseye emma ol ya da olma demem, hobi olarak ne bok yerlerse yesinler beni ilgilendirmez. ama gelip de, bak kocanı aldatırsan adamın götünden kan alırlar kamil kan demeler falan, ayıp olmuyor mu? son olarak bertha'ya bir de ta kitabın başında durduk yere kovulan hizmetçi kıza çok acıdım be sözlük. bir de artık şu gelin kaynana kavgalarına devlet buna bir şey yapması lazım, hala mı be. eyyorlamam bu kadar. p.s. ccc iletişim ccc
--- spoiler - emma bovary, kitabın sonlarına doğru, eve haciz gelecek diye çıldırıp, kasabanın en zengini olan noterin evine gider. noter bittabi para vermek için kendisine meylettiğinde ise hakaretler ederek evden çıkar. kitap boyunca ahlaksızlık namına ne varsa yapan kadının bu hareketi ise, ne yaptıysam kendi zevklerim için yaptım demektir. en azından bu özelliğine saygı duymak gerekir. --- spoiler ---
iffetimizi tesadüfen koruyor olmamız iffetli olduğumuz anlamına gelmez. flaubert, madame bovary’i bu yüzden yazdı. emma kocasından sıkıldı diye hemen bir çapkının kollarına atmadı onu. yonwille’de noter katibi leon’la tanıştırdı önce ve aralarında platonik bir hadise cereyan etti. leon kasabadan ayrılmak mecburiyetini hissedene kadar böyle sürdü bu. ancak ondan sonra rodolphe çapkını çıktı sahneye. bu hikâyede leon’un işlevi ne? okura, emma’yı yargılamadan önce kendi iffetinin de pamuk ipliğine bağlı olduğunu hatırlatmak. flaubert’in, “madame bovary benim,” demesi bundan. biraz da madame bovary sizsiniz demek istemesinden. iffetine mikroskopla bakan orada baştan çıkmaya hazır birini görür. emrah serbes afilli filintalar
bir hocamızın, hakkında "ilk desperate housewife" dediği hatuncağızdır. kitabı okuyunca hak verdim ben de kendisine.
kronik tatminsiz insanlar güruhunun örnek hatunu. bu roman asıl itibariyle hayatlarında tatmin olmayı bilmeyen -günümüzün en modern ve en gözde duygusu- insanları anlatmaktadır. madam'ın hayatı baba evinden çıkışı başlar. daha öncesi bizlere sunulmamıştır. eşini ilk kez gördüğünde yaşça büyük olmasına rağmen, belkide -sadece- doktor olduğu için aşık olmuştur. daha doğrusu seçim yapmıştır. daha sonra evlenmişler. aslında tam olarak istediğini bulamamıştı eşinde. veya bir başka bakış açısına göre istediğini elde etmiş, bir yerden sonra sıkılmıştır. evliyken tekrar tekrar - başka adamlara- aşık olduğunu düşünmüştür. ve aşkları için çokça mücadele etmiştir. fransız hatunun bir yerden sonra tatminsizliği sürekli göze batmaktadır. fakat benim değinmek istediğim başka bir şey var. aşk, ilişki veya birliktelik tek taraflı olan bir şey mi? yani bu hatun tek başına mı yaşadı onca duyguyu, acıyı, sevinci... elbetteki hayır! evliyken onunla birlikte olan insanlar * ciddi bir sorun teşkil etmektedirler. ve bu duygu sadece geçmişte kalan bir şey değil. günümüzde de * kronik tatminsiz insanlar çoğunluktadır. her örneğin sonucu gibi, bu romanın sonunda da ceza kadına kesilir. --- spoiler --- rodophe buna: -aa! iki türlü ahlak anlayışı vardır, diye karşılık verdi. -biri, küçüğü, herkesçe benimsenmişi,sürekli değişeni, kıskıvrak kavrayanı, şu gördüğümüz ahmaklar alayı gibi yerle bir kımıldayanı. öbürü ise, ölümsüzü; çevremizi kuşatan şu doğa, bizi aydınlatan şu masmavi gökyüzü gibi olanı. --- spoiler ---
cemal süer türkçeleştirmesi ile kum saati yayınları tarafından basılmış bir çevirisini okudum ancak pek tat aldığımı söyleyemem. sanırım bunda çevirmenin kabahati büyük. üstelik bir çok yerde harf hataları da mevcut ki, bu da okurken anlam kayıpları yaşanmasına sebep oluyor. okunmalı okunmasına ama bu kesinlikle yukarıda bahsi geçen çeviri olmamalı..!
300 küsür sayfalık çile çekmek istiyorsanız şiddetle tavsiye ettiğim kitap. homais'in erdal bakkal tavırları olmasa hiç çekilmezdi doğrusu.
dünyanın en sıkıcı ve bitmek bilmeyen kitabı olmaya adaydır kendisi. üç satte ortalama üç yüz sayfalık kitap bitirebilen birinin bir satte üç sayfayı zor okuduğu; okurken işkence çektiği kitaptır. (bkz: kabus)
1970 senesinde 100 yıldır kadınların elinden düşmeyen roman sloganı ile satılmış... hiç okumadım ama yarın gidip almalı ve okumalıyım... http://www.oguztopoglu.com/…-romanlar-flaubert.html
çok kötü bir huyum var, roman okurken senaryo istediğim gibi gitmiyorsa bırakıyorum. neyse bu kitap da öyle olmuştu. ekşici piç alışkanlığı sanırım.*neyse şaka tabii. kısaca kitabı emre aydın yazmış sanki, çok gereksiz bir ağlaklık. içinden iki tane albüm malzemesi, hatta yeni bir adele fenomeni bile çıkar. şahsıma münhasır tavsiyem, okumayınız efendim.
therese raquin'in ikiz kardeşi olan kitap. birini okuyunca diğerini okumaya gerek kalmıyor. klasik, adı üstünde. hatta klasik değil, klişe. kesinlikle tavsiye etmiyorum.
karşılaştırmalı edebiyat okumaktan hoşlananlar için anna karenina ve aşk-ı memnu ile tematik bir üçleme oluşturan kitaptır. her üç kitap da realist akımın ülkelerindeki önemli temsilcileridir, ve her üç kitabın kadın karakteri birbirine benzer bir "günah" işlemiş ve kitabın sonunda kendilerini öldürerek kahramanları oldukları romanları "ölümsüz" yapmışlardır.
askerdeyken başladığım, bovary sevişecek diye tamamını okumak zorunda kaldığım, tırt klasik..
habire aklima geliyor da, ebay ve kredi karti olumcul kombosuyla tanismamis oldugu icin sansli, arsenike alternatif olarak antidepresanlarla tanismamis oldugu icin sanssiz bir bakima. yanlis zamanlarda dogmus, dogru zamanlarda dogmus. madame bovary, c'est -presque- moi.
lanet kitabın aynı isimli lanet kadın karakteri. bir de berbat bir çeviri ile okununca iyice zulüm oluyor. kapakta da kadından çok ibişe benzeyen kabus gibi bir temsili bovary vardı ki, ister istemez zihin yönleniyor, o resimdeki bovary canlanıyor okudukça. aman aman gebermesine ne sevinmiştim.
"rus yazarları olağanüstü. yapıtlarının hep büyük yapıtlar olmasının nedeni, merhamete çekinmeden yer vermiş olmalarıdır. eskiden madam bovary'yi çok severdim; ama flaubert yapıtında merhamete yer vermedi, o yüzden yapıtı büyük bir yapıt gibi görünmez, kapalıdır; bir yapıt merhametle açılır, sonsuz bir görünüm kazanır." ** biz bunları hep entrylerimizde yazdık *. ccc anna karenina ccc
yıllar önce okumuştum bu kitabı, sanırım ilk sayfasındaydı hatırlamıyorum ama bir yere not aldığım ve dönüp dönüp okuduğum şöyle harika bir cümleye sahip: "gerçek şu ki ruhun doluluğu bazen dilin mutlak yavanlığı halinde taşabilir, çünkü hiçbirimiz ihtiyaçlarımızın ya da düşüncelerimizin ya da kederlerimizin tam ölçüsünü hiçbir zaman ifade edemeyiz ve insan konuşması, biz yıldızları eritecek bir müzik yapmayı özlerken, ayıların dansetmesi için üzerine kaba vuruşlarla tempo tuttuğumuz çatlak bir dümbeleğe benzer. "
kötü çeviriyle okunduğunda küçük yaşlardan günümüze gelen bir kabus olabilen, yıllar sonra "bu sefer bitireceğim seni" gazıyla okunduğunda -sessiz, huzurlu, rahat bir yerde- rahatça olmasa bile çok da kanırtmadan bitirilebilen gustave flaubert şaheseri.. charles ve annesinin hayat hikayesi üzerinden başlayan hikayenin okunması yer yer güçlük çektirebilir okuyucuya, ancak genel olarak çok sıkmayan bir kurguya sahiptir.. siz de benim gibi ortaokul yıllarında deneyip bir köşeye fırlattıysanız, tekrar bir şans verebilirsiniz.. birkaç alıntı vereyim: - "... charles'ın sohbeti, bir sokağın yaya kaldırımı gibi dümdüzdü. bu kaldırımda ise, herkesin ağzına sakız olmuş bazı düşünceler, insanda coşku, gülme ya da düş kurma isteği uyandırmaksızın bayağı kılıklarıyla geçip gidiyorlardı." - "... oğlunun mutluluğunu, iflas eten bir kişi bir kişi bir zamanlar kendisine ait olan evde sofraya oturan kimseleri pencereden nasıl seyrederse işte öyle, hüzün dolu bir sessizlikle izliyordu." - "... uygun tarzda karşısına çıkmayan şeylere inanmakta güçlük çektiği gibi, kalbinde hissetmediği şeyleri anlamakta da güçlük çeken birisiydi." - "... ne var ki kendi hayatı, penceresi kuzeye açılan bir tavan arası gibi soğuktu. can sıkıntısı, o sessi örümcek, karanlıkta kalbinin her köşesine ağını örmekteydi." - "... zenginliğin beyaz rengi vardı yüzlerinde. porselenlerin uçukluğunu, ipeklilerin harelerini, güzel eşyaların cilasını daha parlak gösteren ve çok nefis, ama sağlıklı yiyeceklerle korunan renkti bu." - "... kayıtsız bakışlarında, tutkularını günü gününe tatmin etmenin verdiği dinginlik okunuyordu; nazik tavırlarının arasında, fazla zor elde edilmeyen şeylere egemen olmanın verdiği o özel sertlik, kabalık göze çarpıyordu." - "... yine de kaderine razı oldu: güzeli elbisesini, parkenin kaygan cilası yüzünden tabanları sararan saten ayakkabılarını kutsal eşyalarmış gibi konsoluna yerleştirdi. yüreği de unlar gibiydi; servet ve ihtişamla teması onda silinmez bir iz bırakmıştı." klasiklere yıllar sonra da olsa bir şans daha verilmeli.. en o fırlatıp attığım tozlu köşeden çıkardığım bordo siyah basımı, sonat kaya çevirili olanı zamanında neden okuyamadığımı henüz çözebilmiş değilim..
