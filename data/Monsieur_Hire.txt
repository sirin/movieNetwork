1989 yapımı patrice leconte filmi. başrollerde michel blanc ve sandrine bonnaire oynamaktadırlar. monsieur hire, yaşadığı yerdeki kapıcıdan tutun çocuklara kadar herkes tarafından sebepsiz bir nefretin ve alaycılığın kurbanıdır. çocuklar camını kırar, yaşlı kadınlar kafasından aşağı un torbası atar... monsieur hire de onlar sanki yokmuş gibi davranır, umursamaz. alışmıştır tüm eziyetlere ama aslında içi içini yemektedir. günün birinde mahallede bir cinayet işlenir. bir dedektif (andre wilms), olayı aydınlatmak üzere mahalleye gelir ve gelir gelmez de monsieur hireden şüphelenir. monsieur hire de aynı sıralar, karşı komşusu alicee karşı garip bir saplantı geliştirir kendi penceresinden onunkini gözetlemeye başlar... pembe dizi jargonuyla olaylar gelişir... eser, georges simenonun eserinden uyarlanmış ve patrick de wolf tarafından senaryolaştırılmıştır. filmin olağanüstü güzellikteki müziklerini michael nyman bestelemiştir. bu filmle patrice leconte, 1989 yılında düzenlenen cannes film festivalinde ödül almıştır. görülmelidir bu film.
patrice leconte bu filmde başarılı bir gerilim havası yaratmıştır, üstelik bu hava buram buram cinsellik kokar. lakin filmde cinsel içerikli görüntü sayısı parmakla gösterilecek kadar azdır. peki bunu nasıl başarır leconte? bu da filmi izledikten sonra anlaşılacaktır.
patrice leconte'un kıyıda köşede kalmış, etkileyici filmi. sandrine bonnaire la ceremonie'de olduğu gibi yine itici bir karakteri canlandırmakta. neticesinde kendini izlettirebilen hoş bir film.
