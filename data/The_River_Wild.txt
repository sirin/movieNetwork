meryl streepin 40 küsür yaşına ve olanca zarifliğine rağmen aslında fiziksel olarak da ne kadar güçlü olduğunu ortaya koyan, 1994 tarihli macera filmi. kötü adam rolünde de kevin baconu, fon olarak da eşsiz colorado nehrini izlemek zaten filmi mükemmel yapmaya yetiyor belki ama üstüne çok iyi yazılmış bir senaryo ile çok iyi çekilmiş bir film var. konusuna gelince: eski kurtlardan, rafting kılavuzu meryl teyze pazar gezintisi niyetine kocası ve oğluyla beraber botla nehir sefasına çıkar ama yolda başlarına dertleri nehir yoluyla sıvışmak olan iki hırsız musallat olur, heyecan başlar, film tadından yenmeyecek bir lezzet ve hızlı bir tempoyla sonuna kadar ilgiyle izlenir. show tv'nin bir ara haftada bir yayınladığı film olduğundan çoğumuzun meryl streep ile ilk tanıştığı filmdir. elli kere seyredilmiş olsa da, çıksa yine seyredilecek filmler kategorisinde. kevin bacon'a süper giden kötü adam rolü özellikle iyi. küçük çocuğu da arada dövmek geliyor içinizden.
yönetmenliğini curtis hanson'un yaptığı bir filmdir. kevin bacon sahiden döktürür. nehirdeki heyecanlı sahnelerde meryl streep'in dublörlüğünü dönemin en büyük rafting ustası olan kelley kalafatich üstlenmiştir.
