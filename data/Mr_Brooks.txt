1 haziran 2007 günü gösterime girecek kevin costner filmi. fragmanını gördüğümden beri sabırsızlıkla beklemekteyim. yönetmenliğini bruce a. evans yapmış. filmde kevin costner a william hurt, demi moore, dane cook, jason lewis eşlik etmekteler. daha geniş bilgi ve fragman için: http://beyazperde.mynet.com/film/3515
filmde ki aktörlerin canlandıracakları karakter isimleri şöyleymiş : kevin costner ... mr. earl brooks demi moore... detective tracy atwood dane cook ... mr. smith william hurt... marshall marg helgenberger ... emma brooks ruben santiago-hudson ... hawkins danielle panabaker ... jane brooks aisha hinds... nancy hart lindsay crouse ... captain lister jason lewis... jesse vialo reiko aylesworth ... sheila matt schulze ... thorton meeks yasmine delawari ... sunday traci dinwiddie... sarah leaves michael cole ... avukat
13 yıllık kevin costner aşkımı bir kalemde silmiş de olsa hayatımda izlediğim en komplike komedi başyapıtı. mümkünse anıra anıra kahkaha atıldıgında ayıp kacmıycak ortamlarda izlenmeli..
bir delinin elinden çıktığını bana düşündürten her anı sürprizle dolu mükemmel senaryosuyla,benzer konuları işleyen filmlerden ayrılan özgün bakış açısıyla her zaman rastlayamayacağınız türden çok kaliteli bir film.bu kadar az kişi tarafından izleniyor olması üzüntü verici.
güzel film. (süper tanım.) gidilesi görülesi film. (bir başka süper tanım.) izlenilse pişman olunmayacak türden bir film. (kayışın koptuğu tanım.)
gayet izlenilesi bir film olmakla beraber dikkat edilmesi gereken tet şey izlenilen sinema salonudur. mesela cevahir megaplex sinemalarından bilet alıcaksanız lütfen şu soruyu sorun: salona çocuklu veya bebekli aileler girebiliyor mu? eğer böyle bir filme evet cevabı alırsanız emin olunuz ki o çocukların geleceğini düşünmekten filme konsantre olamıcaksınız.bunu ben yaşadım.. (bkz: çocuğunu gerilim filmine getiren ebeveyn zihniyeti)
son dönemde izlediğim en etkileyici film kuşkusuz.öyle etkileyici ki günler sonra bile aklımdan çıkartamadım.ve sizlerle paylaşmaya karar verdim.belki benim hüsnü kuruntumdur ancak ben kaygılandım bu filmi izledikten sonra.ve üstüne çokça da düşündüm. --- spoiler --- suça özendiren bir yanı var bu filmin. yakışıklı,başarılı bir adam eğlence olsun diye insan öldürüyor,av olacak insan arıyor kendine şehrin sokaklarında.kendi işlediği cinayetleri örtpas ettiği yetmiyor gibi kızının işlediği cinayetin de üstünü örtüveriyor.bir de güzel neden buluyor işledikleri cinayetlere,onların için de varmış ''o'' .o her neyse... insanlara şiddet için neden bulan bir film bu. içimde olan şeyden dolayı insanlara zarar vermek zorundayım diyen insanları okumaktan korkuyorum 3. sayfalarda. --- spoiler ---
hızlı geçişlerin olması nedeniyle aynı anda farklı hislere sahip olmanıza neden olan film. bu hızlı geçişlerin en büyüğünü finalde yaşayınca iyi bi geriliyor insan, orda bitmeliydi işte hazır gerilmişken..genel olarak müzikler durağanken, filmin sonuna doğru giren müzik çok yerindeydi.
hızlı ve hareketli geçen, görmeye değer bir film. ayrıca ufak tefek mizah öğeleri, sanki bir karikatür serisinin filmini izliyormuş hissi verdi.
uzun zamandir gordugum en basarili yapimlardan biri olur. ingilizce'de en sik sartlanan soyadlarindan biri olmasi nedeniyle bildiginiz bir mr brooks olmasi muhtemeldir ancak bu durum filmi daha enteresan hale getirmeyebilir.(bkz: ne dedim ben simdi)
stand up komedyenden bozma aktor dane cook'un performansi kevin costner ve william hurt'un yaninda biraz siritsada ozellikle kevin costner'in hurt'le olan sizofren diyaloglari icin izlenebilecek seyirciyi ustuste ters koseye yatiran guzel film..
genel olarak ikinci kişiliğe sahip karakterleri olan filmlerle kıyaslandığında baş karakterin ikinci kişiliğiyle çok az zıtlaştığı, hatta gayet iyi bir iş birliği içinde bulunan bi ekip oluşturduğu bir film. william hurt ün performansı baştan sona gayet iyi. kevin costner için de kesinlikle iyi bir geri dönüş filmi denebilir. özellikle mezarlık sahnesinde oldukça başarılı. jane in sakladığı asıl neden oldukça kolay anlaşılmasına rağmen filmi tekdüzeliğe sapmaktan kurtarıyor. filmdeki sürprizlerin ve genel olarak aksyon sahnelerinin dozu da oldukça yerinde.
demi moore'un hayranlık uyandırmasına, yıllara meydan okuyorum taş gibi ayaktayım imajı vermeye çalışmasına rağmen kevin costner & william hurt ortaklığının yanında sönüp kaldığı filmdir. zaten yetenekli, zeki katilimiz ve de onun mükemmel akıl hocası öyle bir süper ikili oluşturuyorlar ki bu alanda ideol olacakları fikrini veriyorlar. bugüne kadar çekilen şizofronik durumları ele alan filmlerden de epey ayrılıyor zaten bu yönüyle. gizemli bir durum yok ortada gayet açık bir şekilde şizofren olduğu belli olan zeki katilimiz en az onun kadar zeki olan diğer kişiliği ile ilişkisinin sınırlarını iyi çizmiş ve uyumu yakalamış. ama tabi ki her zaman ki gibi ikinci karaktere tam olarak hayır demek imkansız burda da...
etkileyici ve sürükleyici konusu ile keyifle izlenesi film. --- spoiler --- seri cinayet işlemeye meyilli kişiler için ise ciddi taktikler verebilecek bir filmdir. mesela tanıdık kişileri öldürmenin sakıncalarını bile dile getirmiştir. öte yandan kevin costner heroes dizisindeki mr bennetkarakterine çok benzetildiğini düşünmekteyim. özellikle kızını koruyan kollayan ve hatta onun için cinayet işleyen baba ile bana sık sık mr benneti hatırlatmıştır. öte yandan film boyunca costner ve demi moore hiç yanyana gelmemiş ve başlamasını umut ettiğim aşk filmde başlamamıştır. --- spoiler ---
demi moore dışında bir falsosu bulunmayan etkileyici film.. zaten polis veya dedektif rollerindeki korkusuz, zeki ve bir taraftan da kendi özel sorunlarıyla uğraşmak zorunda olan kadın tiplemelerine hep uyuz olmuşumdur.. bir de bu filmde demi moore, kevin costner ve william hurt gibi iki ustanın yanında iyice ezilmiştir.. ayrıca marg helgenberger 50 yaşında olmasına rağmen demi moore'dan çok daha güzeldir.. neyse demi moore'a olan nefretimi kusmam bittiğine göre filme geçelim.. film çok güzel, süper, alın izleyin.. --- spoiler --- sonunda mr. brooks yakalansaydı ya da ölseydi film aynı derecede etkili olmazdı.. mutlu sonla bitmeyen filmleri hep takdir etmişimdir.. --- spoiler ---
oldurme bagimliligini anlatirken, aslinda hepimizin icinde yatan katilleri ortaya cikaran film(mis). satir arasinda hayata dokunan diyaloglari var, misal: hayatinda en azindan bir asagilik adam olmadan gercek kadin olamazsin
ruhat mengi'nin kurtlar vadisi'nden daha tehlikeli bularak yasaklanmasını istediği film. vatan'daki yazısından seçtiğim iki cümlede şöyle diyor: "zevk için cinayet işleyen ve sonra hemen normal günlük yaşamına dönen, kendini de “cinayet bağımlısı” olarak tarif eden başarılı bir iş adamını anlatıyor film. türkiye gibi zaten şiddeti ve şiddete eğilimli insanı (aynı zamanda eğitimsiz veya bunalımlı) bol bir ülkede asla gösterilmemesi gerekir. " mr. brooks filmi sebepsiz yere adam öldürmeyi özendiriyor diyor. tam aksine film, adam öldürme gibi bir günahın yanlış olduğunu beyniyle bildiği halde bağımlılık sebebiyle o günahı işleyen bir adamın öyküsü. esas olarak felsefe'deki moral weakness problemini ele alıyor. (moral weakness şu: bir şey yanlış onu biliyorsun, fakat hayatta yine de o yanlışı işliyorsun. yanlışın yanlış olduğunu bile bile peki niye yanlışa devam ediliyor işte bu paradoks moral weakness problemi diye biliniyor.) onun dışında da filmde bol aksiyon var tabii. --- spoiler --- özellikle son sahnelerde cinayeti gören adamla mr. brooks'ın sahneleri bol aksiyon yüklü. işte tam bu aksiyonlu sahnelerdeki cinayetlerin işlenmesi gerekli olduğu için, mr. brooks yine zevkle adam öldürüyor ama ilk cinayetlerinden farklı olarak sebepsiz yere adam öldürmüş olmuyor, aslında yapması gereken bir şeyi yapıyor. bu son cinayetlerle kendini ve hamile kızını kurtarıyor. bu da filmin başındaki moral weakness probleminden uzaklaşmamıza, filmin bol aksiyonlu bir seyirlik olmasına ve bazılarımızın büyüyünce mr. brooks olacağım demesine yol açıyor. --- spoiler --- ancak bu noktada ruhat mengi'ye hak verilebilir.
nereden alıntılanmış bilmiyorum ama başındaki duayla aklıma kazınmış film. şöyle bir şeylerdi: "tanrım, değiştirebileceğim şeyler için değiştirme cesareti ver, değiştiremeyeceğim şeyler için ise kabullenme gücü. ve bu ikisi arasındaki farkı anlayabilmek için de bilgelik ver." nevi sahsina munhasır katilimiz mr. brooks gerek yılların emektar katili olmasıyla gerek peşindeki kadın dedektif takıntısıyla bir diğer ustat hannibal lecter'i da hatırlatmadı değil. bir çok farklı tiplemeyle yıllardır öldürdüğünü söylemesiyle geriye ileriye uzayabilecek bir hikayesi de var. tabi ki mr. brooks yaptıgının yanlış olduğunun farkında ama kendine hakim olamayan bir bağımlı görüntüsü verirken, sınır tanımayan gurme psikopat hannibal ise halinden gayet memnun cızbızını yapar.
beklemediğim derecede iyi olup beni sasırtan sürüsüyle romantik filmde oynamıs olan kevin costnerı sonunda gözümde iyi yere getiren film olmustur. ama nedense demi moore o güçlü silahlı polis kadın rolune oturamamıstır. ama ne olursa olsun 2 saat gecmiş sonunda da paraya yazık oldu dememişimdir.
kevin costner abinin dexter kıvamında rol kestiği , william hurt ile birlikte hacivat&karagöz tadı yakaladığı, filmin prodüktörlerden biri olarak da demi moore ablayı araya sıkıştırıverdiği, müzikte de fear factory'i cuk oturttuğu keyifli bir izlence...
son sahnesinde inanılmaz bir girişle beni benden alan bi şarkıya sahip olan filmdir. aytıntılı bilgi için : (bkz: the veils) (bkz: vicious traditions)
(bkz: bagımlıyım)
--- spoiler --- filmin bir yerinde brooks bey "my name is earl" diyerekten bir yerlere gönderme yapmış mıdır? bir de filmin ya prodüktörü ya senaristi ya yönetmeni ya hepsi ya da bu üçlünün ikili kombinasyonlarının oluşturduğu kümenin elemanlarından herhangi birisi lise mezunu ve zamanında bu konuda birileri tarafından "ezilmiş" sanırım. zira kızının, "aaaaa, ama sen de lise mezunusuuun ve çok başarılısın" gibisinden çektiği yağ sayesinde lise mezunu olduğunu öğrendiğimiz brooks bey, benzer biçimde atwood hanımın "makine mühendisi olduğunuza göre çok zeki olmalısınız vıdı da vıdı" şeklinde şişirdiği smith efendiyi zekasıyla ve küreğiyle alt ediyor. yukarıda bahsettiğim prodüktör, yönetmen, senarist kombinezonlarının herhangi bir elemanı, o küreği, zamanında kendi(leri)siyle alay eden üniversite mezunu züppelerin suratına indirmeyi hayal etmiş olabilir mi kurguyu yaparken? tabi yönetmen aynı zamanda, filmin senarist kümesinin de elemanıdır. hımmm, şüpheler bruce a evans üzerinde toplanmaya başladı... ---spoiler---
--- spoiler --- soundtrack the veils adlı gruba aittir. mr brooks'un öldürüldüğü sahnede ve finalde zihinlerimize kazınan, içimize işleyen şarkı ise vicious traditions olup, grubun 2004 çıkışlı ilk albümü the runaway foundda bulunmaktadır. fikrimce finalin bu kadar etkili olmasında bunun payı büyüktür. --- spoiler ---
insana "ben de keser, eder, oldururum oyle. nihaha!.. kimse de yakalayamaz beni" dusuncesini asilayan, ama sonra "param yok ki benim, nereden bulcam o kadar imkani?" bahanesiye vazgeciren filmdir. bunun nedeni sirf zeka ispatidir, belki biraz heyecandir. --- spoiler --- soyle bir dusuncem var ki; marshall, earl'un sizofrenisinin sonucu olusmus bir karakter degildir. soyle ki, onlarin iliskisi(konusmalari, birbirlerini teselli etmeleri vs) earl'un gunluk hayatini (ya da diger karakterlerle olan iliskisini demeliyim) etkilememektedir. bu sahnelerdeki gercek-hayal iliskisinin birbirine karistirilmadigina dikkat cekerim. earl, marshall'la konustugu anlarda diger karakterlere dusunuyor (en azindan marshal diye bir yaratikla konusmuyor) gozukmektedir. marshall'in neyi simgeledigine gelirsek, kanimca bu, zeki bir insanin gizlice sahip oldugu ikinci kisiliktir. burada ikinci kisilikten kastettigim apayri bir karakter degil, tam tersine herhangi birimizin gun icerisinde kendi kendine konustugu varliktir. yani marshall, earl'un kendisidir. bunu da bu iki karakterin konusmalarindaki, dusuncelerindeki aynilik sayesinde gorebiliriz. hatta isteyen marshall icin earl'un icindeki seytani deha da diyebilir. --- spoiler ---
mükemmel değil ama çok güzel bir film. --- spoiler --- özellikle emma brooks polise ifade verirken earl brooks'un kızının dudak hareketlerini ve mimiklerini takip etmesi güzel bir sahneydi. kevin kostner rolünü öylesine etkileyici oynuyor ki izleyicilerin hepsi birer seri katile dönüşüyor. katili benimsiyor. bu yüzden film, finalde mr.brooks ölmediği için iyi bir sonla bitmiş oluyor. gereksiz uzatılmış; yine dine, duaya bağlanmış. halbuki katil amcamız öldüğünde bitseydi mükemmel bir film olacaktı. hayretler içinde "ohaa nasıl bir final bu ya" ya da "babasına bak kızını al" diyecektik. şimdi sadece çok etkileyici, aksiyon dolu, zekice diyebiliyoruz. imdb'de aldığı 7.6 oy da belki 8'lere çıkacaktı. top 250 olacaktı. dane cook da rolünün hakkını vermiş. tebrik etmek lazım. demi moore'un peşine düştüğü hapis kaçağı ve arkadaşının intihar sahnesi şaşırttı ve güldürdü. --- spoiler ---
(bkz: devami cekilesi filmler) edit: o kadar iyi değilmiş aslında. hatırlamıyorum bile şimdi.
yönetmeninin anlatım tarzının farklı olduğunu bazı sahnelerde çok net hissedebileceğiniz bir film. senaryosunun da çok iyi hazırlandığını belirtmek lazım. yönetmen : bruce a. evans senaryo : bruce a. evans , raynold gideon --- spoiler --- 1)çift karakterli kişinin karakter çatışmaşlarını ve dayanışmalarını çok güzel ifade etmiş. 2)kızının ifadesinde derin düşüncelere dalarak sadece dudakları izlemesi. 3)polisin bir suçluyla çatışırken klasik, alıştığımız silah sesleri dışında hoş bir müzik eşliğinde aynı zevki alabileceğimizi farkettirdi. 4)son sahnedeki kızın babasını öldürmesi senaryo olarak çok özel; yönetmende çok güzel işlemiştir. polisin seni tanıyorum. bunu mu yaptın? buradaydın tarzı cümleleri sahte geldi ve filme odaklayamadı. --- spoiler ---
sonundaki makas sahnesinde calan $arki vicious traditions'tir. (bkz: the veils)
güzel bir film ama ama gençliğini deli cevat okuyarak geçirmiş bir bünye için mr brooks un film boyunca marshall ile yaptığı her diyaloğun sonunda di mi benjamin cümlesini duymayı beklemekte gayet doğal olabilir. zira ben bu sebepten film izlenilen partnerin beni aptal sanmasına rağmen çoğu yerde alakasızca sırıttım. (bkz: di mi benjamin)
--- spoiler --- şu güne dek izlediğim alter egosuyla bir şekil münasebet içinde olan, konuşan eden; 'öldür, öldür deyu bir ses döner durur kafamın içinde, vallah elimden bir kaza çıkacak şimdi' pozisyonu içerisinde olan karakter konu edinen filmler arasında bu durumu en olması gerektiği gibi, saçma sapan abartılara kaçmadan ele almayı başarabilmiş yapım oldu mr. brooks. bu tarz diğer filmlerde, bu filmin de başında olduğu gibi normal yaşantısını sürdüregelen ama 'onu bir de siz bu halleriyle tanıyın bakalım' perspektifiyle resmedilen kahramanımız bir yerden sonra kafasındaki sesle yahut hayali ahbabıyla hoşbeş ederken birden insan içinde avazı çıktığı kadar "hayır, hayır diyorum sana lanet olsun! bu son olacak demiştim sana, bir daha aslaaeeiiuu!" diye bağırınır durur, maksat seyirciye gerilim olsun "ay aman oğlan şimdi yakayı ele verecek bak gördün mü bey" ve "yakalayıversinler artıkın kaç kişiyi doğradı, hak hukuk yerini bulsun gayrı" catışmasından medet umulur; dahası eleman kafasından geçirdiği mevzulara dalar ve biz bu muhabbeti izler iken birden muhabbet bitip de karakter realiteye dönünce "hoop kime diyorum sandviçini tavuklu mu ton balıklı mı istiyorsun diye sordum sana 15 dakika oldu" abukluğuna meyledilir. karakterin filmin başında resmedildiği yapısıyla çelişilir durulur. işte baş karakterin yaşadıkları, bu tarz abukluklara itibar etmeden, başta çizilen "bir yandan bu tarz bokları yer iken diğer yandan hayatını normal bir insan pozuyla idame ettiren" kişi profili karikatürize edilmeden işlendiği için saydığım, sevdiğim bir film oldu mr. brooks. adam planlarını da kurdu, marshall'la çatır çatır kavgasını da etti ama bir allah'ın kuluna renk vermedi, alter egosuyla 10 dakika sahnelenen mevzulara daldı ama gerçek dünyadan gidip gelmesi bir saniye sürdü, aynen olması gerektiği gibi. --- spoiler --- bunun dışında efendim suça özendiriyormuş, suçluyu övüyormuş, taktik de verir dururmuş argümanlarını geçiniz efem. elimizi kana bulayacaktık da tek eksiğimiz iki saatlik hollywood filminin bize vereceği son dakika ipuçları kalmıştı. şimdi o da tamam oldu, artık huzur içinde dalabiliriz birbirimize... bu mu şimdi?
--- spoiler --- keşke filmin sonu kevin costnerın kabusundaki gibi bitseydi dediğim film. --- spoiler --- aha noluyo lan diye koltuklarımızdan fırlatmadı değil. sinemadayken afişinden dolayı bu film kesin boktandır, zaten kevin costner son zamanlarda pek kayda değer film de yapmadı diye düşünüp gitmemiştim ama kevin costner cidden döktürüyor. psikopat katil ve aynı zamanda aile babası rolü cuk diye oturmuş.
adam öldürmeye gönül vermiş kişilere ders olarak sunulabilecek bir film.
portland, oregon'da gecen bir film. bir baskasi icin; (bkz: untraceable)
devamını beklediğim filmdir. filmin sonu kabustaki gibi bitse devam etmemesini kabul edebilirdim ama bu haliyle olmaz.. aynı zamanda kuzuların sessizliği ve hannibaldan sonra en çok insan öldürme isteği uyandıran film.
--- yer yer spoiler içerebilir --- zekice kurgulanmış bir film. şöyle ki son sahnelere bi göz gezdirelim: seri katilin son olayda işemesini polisler tabii ki yemeyecekti. yani sen o kadar adam öldür iz bırakma. sonra git işin birinde altına sal. e buna kimse inanmazdı haliyle. senaryonun bi gerçekçiliği kalmazdı. mr. brooks, o yüzden dedektif tracy atwood'u aradı. devamı çekilesi bir film denebilir. ayrıca mr. brooks'un ölmemesi filmin akılda kalıcılığı açısından gayet yerinde bir karar. şimdi kız babasını öldürseydi, yani türk filmlerindeki gibi ilahi adalet tecelli etti, ahanda belasını buldu deseydik, filmin sikkoluğu üzerine konuşabilirdik bu durumda. zannımca herkes, iyi ki de kötü karaktere (mr brooks) bişey olmadı demiştir . başrol, karakter olarak kötü mötü. her filmde iyiler kazanacak diye bi kural yok. nihayetinde bir sylvester, bir tom, bir coyote kolay yetişmiyor. lütfen ama. --- yer yer spoiler içerebilir ---
neredeyse hiç tanıtımı yapılmamasının yanı sıra; özelliksiz, itici, hatta kötü bir kapağa sahip olması sebebi ile uzun süre yüzüne bakmadığımız; izledikten sonra da kal getiren başarılı film. senaryodan kısmamışlar orası kesin. uzun süredir izleidiğim en içerikli senaryolardan birine sahip film.
--- spoiler --- genel görüşlerin; evlat brooksun mr. brooksu öldürdüğü sahnenin daha iyi bir final olacağı yönünde olmasının ötesinde ben kendim bu sahneyi izlerken "bu film böyle biterse bunu bok finallerle biten fimler listemde en başa yazacağım" diye düşündüm . tamam harika bi sahneydi. izleyen her normal insan suratta hassiktir ifadesi yaratan tavana vurmuş bi gerilimle atlattı o sahneyi ama sırf hani bu da böyle insanı gere gere bitsin de etkileyici olsun diye filme zıbıttırık bi nokta koymanın anlamı yok. filmin "neden bu kadar çok mücadele ediyorsun earl" diye başlayıp yine "neden bu kadar çok mücadele ediyorsun earl "diye bitmesi çok daha şık olmuştur.filmin esas adamı mr. brooks gibi gözüksede gizli kahraman marshall brooksu ikiye katlayıp yan cebine koymuştur. --- spoiler ---
--- spoiler --- kevin costner 'ın, normal hayatında yılın adamı seçilecek kadar örnek bir insanı, diğer taraftan hayali kahramanının telkinleriyle zekice planlanmış cinayetleri de işleyen iki kişilikli bir seri katili, mr brooks'u canlandırdığı filmdir. "parmak izi katili" cinayetlerinin ortak özelliği, katilin cinayetten sonra çiftlere tablo gibi pozlar verdirerek fotoğraflarını çekmesi ve etrafı süpürerek iz bırakmamasıdır. dvd'sindeki ekstralardan mr.brooks'un ikinci kişiliğini oluşturan kahramanını (william hurt), 12 yaşında okuduğu bir kitapta bulduğunu ve o günden sonra kahramanı olduğunu öğreniyoruz. filmde şantajcı fotoğrafçıyı oynayan dane cook'u oldukça başarısız bulduğumu belirtmeden edemeyeceğim. bir de filmde çıkarılan bir sahne yüzünden devamlılık hatası vardır ki onun nedeni de dvd ekstralarından anlaşılabilmektedir. dedektif atwood'un (demi moore), şantajcı fotoğrafçı mr smith'e (dane cook), ağzından laf almak için boş atıp, dolu tutmaya çalıştığı sahnelerde, seramik hobisi olup olmadığı ile ilgili bir şey sorar. ancak filmin akışında katilin seramikle bir ilgisinin olduğunu belirten "kil testi sahnesi" yer almamaktadır. herşeye rağmen akıcı ve izlenilesi bir filmdir. filmin sonunda öldürmekten zevk almanın kalıtsal bir hastalık olup olmadığı sorusu kafanıza takılabilir. --- spoiler ---
--- spoiler --- unutulmaz repliği; "bir kadının hayatına en azından bir alçak girmeden yetişkin bir kadın olmuş sayılmaz." --- spoiler ---
filmde izlediğimiz ilk cinayetinden sonra öylesine tarife sığmaz bir zevk alır ki, batı dünyasının uygulama aşamasına geçememiş seri katil adaylarına, irak ve afganistan gibi bölgelerde askerlik yapan vatandaşlarına güzel bir örnek teşkil etmiştir.
ilginc bir sekilde bir seri katile sempati duydurabilen bir film. sadece bu dusunulurse bile basarili sayilabilir
sadece sahura kadar bir film izlemek istediğimden oturup şöyle dvd yi taktım. ehh, geçen vakte acımayacağım bir film olduğunu düşündüm. şizofren bir katil ile ( kevin costner ) babadan zengin ve boşanma süreci süren idealist polis ( demi moore ) arasındaki kovalamacayı nakleden bir polisiye macera. hani kibrit kutularındaki ufak yazılarda “vasati kırk çöp” yazar ya, film de kendisi için aynısını söyletiyor işte, o da yine o ayarda öyle bir şey… on üzerinden altı falan… senaryonun omurgası, şizo babanın şizo bi kıza sahip olması, babanın kızını kurtarmak için yaptığı hamleler; sorunlu polisin eskiden içeri tıktığı, takıntılı mahkumlar tarafından takibi gibi ögelerle desteklenmeye çalışılmış. dağınık bir senaryo var karşımızda. katilin polise kontrası, polisin müşkül halleri vs…sırf tempo yükselsin diye yapılmış hamleler… sanki senaryoya sonradan mütemmim cüzü eklenmiş gibi sırıtıyor. hatta film bittikten sonra ilave edilmiş çekimler de olabilir. bu filmin uncut versiyonuna bakmak lazım… bence böyle sahnelerden daha bir çoğu öyle duruyordur. hep monte sahnelerle gerilim arttırılıyor hissi oluştu bende… bir de şu fotoğraf hobisi olan gencin manyak çıkması meselesi… bu oğlan ne iş abi? kim komşusunun çıplak resimlerini çekmekten hoşlanır? onu bırak katili de hataen çekince, insan tırsıp kimseyle konuş(a)maz. bu bülbül oğlan, insanların öldürülmesinden sonra onların katiline gidip yüklüce bir para, gayrimenkul ve sonra da kaçmak için yurt dışı bileti istemez de “ben de bundan sonraki cinayetlerine gelmek istiyorum” der. türk insanı burada, şöyle bir silkinip “ hade ordan be yalakağızlı” diyor. senariste de oyuncuya da… bu hollywood’daki cinayet filmlerinde geçen şahit tipleri etüte değer. kimi böyle manyak çıkıyor, kimi başkalarının işlediği suçtan hedonistçe bir haz alarak filmin sonu dek itirafta bulunmuyor, kimi cinsellik karşılığında kartı açıyor. evvelden tanık korumayla namusunla kaçarlardı; şimdi senaristler arsızlaşmış anam! amerika ne boktan toplum ki ekstrem tipler giderek daha fazla tutuyor. senaryolarda bu tarz karakterlerin sayısının artışı hayra alamet değil! velhasıl ben bu sapık şahit olayını anlamadım. olaya heyecan katıp düğümü katmerlese de gençteki kan görme arzusu, sahip olduğu sadist güdüler ve katili ispiyonlamakla tehdit yerine beraber işe çıkma teklifi yapması çok garip geldi bana. he bir de cinayet esnasında işemesi… dediğim gibi son dönem şahit tipleri tam psikanalitik vakıa…
seneler evvel tv'de, her bir reklam arasından dolayı başka film ve programlara dalmam dolayısıyla, 5-10 dakikalık eksiklerle izlediğim, dün gece tüm kopuk parçaları birleştirmeye nail olduğum, zannımca en iyi seri katil filmlerindendir. tabii film gerilim kategorisinde inceleniyor fakat pek de bir gerilim filmi havasında değil. daha çok bir seri katilin iç hesaplaşmalarını, her ne kadar yaptığının yanlış ve kötü olduğu bilincine varsa da bunun kendisinde bağımlılık yarattığı ve her şeyden öte (tıpkı bir alkol ve uyuşturucu bağımlısı gibi) bağımlılığının ailesi için tehdit oluşturduğunu bilerek uzak durmaya çalışması anlatılmış. fakat kendisini bunlara zorlayan ve ikide bir bağımlılığını körükleyen hayali dostu, alter egosu marshall'ı, en yakın dostu olarak görmekten de vazgeçememek de, diğer alter ego çatışmalarına bir selam çakmakta. yani mr. brooks'un çatışmaları bir sevgi saygı çerçevesinde fikir ayrılıklarından oluşmakta. yine de aynı şeylere gülüp, aynı şeylere üzülmekteler. --- spoiler --- kızının polislere ifade vermesinden sonra, acı gerçeği anlayan mr. brooks, yıkıldığında ağladığında, başını dayadığı omuz marshall'ın omzudur. --- spoiler --- kevin costner'ın yıkıldığını düşündüğüm kariyerinin henüz yakın tarihte kanımca tekrar tavan yaptığı filmdir. gişe başarısı vs. olarak değil, oyunculuk olarak. kontrolünü kaybetmeyen bir bağımlıyı harika canlandırmış. william hurt de her zamanki gibi. filmin eksik yönlerinden birisi, demi moore. senaryo da çok güzel işlenmişti fakat havada kalan tek bir konu kaldı; --- spoiler --- eski eşinin ve avukatının öldürülmesinden sonra, nasıl anında demi moore aklandı ve kabak smith'e patladı, merak etmekteyim. nitekim biraz daha kurcalansa vakalar, vakaları demi moore'un da işlemiş olabileceğini güçlendiren kanıtlar var. parmak izi katiline olan tutkusu işi başkasına vermeme arzusu, bir türlü yakalanamayışı ve düşünce yapısının uyması arkasından ölmesini istediğini söylediği eski eşinin ve şirret avukatının öldürülmesi, bundan sonra davayı üstüne yıkmayı çalıştığı smith'in bulunamaması vs. --- spoiler ---
izlediğim en underrated film. neden bilinirliğinin bu kadar az olduğunu gerçekten anlayamıyorum, tanınmamış oyunculardan çıkan bir film de değil. earl'in metodlarını gerçek hayatta uygulayan birinin yakalanabileceğini düşünmüyorum, ancak bir tesadüf ile yakalanabilir. bu gerçekçiliği vermiş olması bile başlı başına bir başyapıt olma nedenidir, ayrıca william hurt'ün oyunculuğuna şapka çıkartılır.
vasatın çok üstünde bir film. bu filmin görünen mesajları, empoze ettikleri, özendirdikleri konuşuluyor ama mühim bir mesaj es geçiliyor diyebilirim. --- spoiler --- kızının bir dediğini iki etmeyen, onu el bebek gül bebek yetiştirdiği için hatalarını da sineye çekmek zorunda kalan, bu tercihin tüm kahredici sonuçlarına rağmen, kızına bir an olsun sırt çevirmeyen bir baba olan mr. brooks bu yönüyle de uçuk bir karakter. ama film neredeyse zıtlıklar üzerine, kontrastın belirginleştirdiği uçukluklar üzerine kurulmuş diye düşününce, baba brooks'un son sahneden önce binanın tepesinde dedektife telefonda sorduğu soru ve aldığı cevapla atwood'un babasının brooks'un tamamen zıttı olduğunu söyleyebiliriz. bir tarafta çocuğunun kız olduğunu öğrendiği andan itibaren istemeyen, onu hiç desteklemeyen bir baba ve hırsla başarılı bir polis olan kızı, öteki tarafta ise babasının tüm sırt sıvazlamalarına rağmen başarılı olmak şöyle dursun, her türlü hayalkırıklığı yaşatan kızı. --- spoiler ---
teknik olarak tipik bir holywood filmi olarak görünürken, senaryosu ve oyuncuların sergilediği oyun olarak aşmış bir film. benzerini hatırlamıyorum. sonuna doğru eden buldu işte derken, ters köşeye yatırıp beni düşünceler içinde bıraktı. beni en çok etkileyen filmlerden biri oldu. bazı sahnelerin çıkarılması sonucu kopukluklar olduğu kesin. --- spoiler --- demi moore' un hapisten kaçan adam ve sevgilisiyle karşılaştığı koridordaki silahlı çatışma sahneleri güzeldi ama bu kadar atıştan sonra demi moore' un yara almaması çok inandırıcı değildi. iz bırakmayan adamımız kevin costner filmin sonunda müthiş bir şekilde iz bıraktı ama ancak devam filminde buradan bir şeyler çıkardı. sandalyeye asılı çantasından telefonunu çaldığı (tahminimce) kadın, telefonunun peşine düşseydi, restoranın güvenlik kamerası kayıtlarından telefonu kimin çaldığı bulunabilirdi. --- spoiler ---
çok güzeldi lan bu film. itiraf ediyorum filmin ortalarında "lan bu bayacak heralde" diye düşündüm ama sonra coştukça coştu. hele ki tam da istediğim gibi biten finali yok mu; bana küçük çaplı bir orgazm yaşattı. daha önce de söylenmiş ama final sahnesindeki soundtrack* seçimiyle de yardırmıştır. sanki bu final için yaratılmış şarkı. ayrıca bende mi anormallik var bilmiyorum ama resmen brooks ile marshall diyaloğu gibi algılıyorum bu şarkıyı. mr. brooks ile başlıyor sonra marshall giriyor ve en sonunda mr. brooks dayanamayıp gene cinayet işliyor. dedim ya, çok güzel film be sözlük. zeki kötü kahramanlara bayılıyorsanız dakika beklemeyin, açın mutlaka izleyin.
çevrenizde çok zeki ve soğukkanlı bir arkadaşınız varsa izlemenizi tavsiye etmediğim bir film. --- spoiler --- “şeytan” dediğimiz şey sağ tarafımızda olmaz diye biliyoruz asırlardır. sol taraf şeytan, sağ taraf melek yeridir. melekler ve şeytanlar birbiriyle kavga eder ve bizim asıl kişiliğimizi belirler. bu filmde ise şeytan sağdan atağa çıkıyor. sağ omuzdan. nasıl bir amacı var ilerleyen sahnelerde göreceğiz elbet. kevin costner’in bu film için her şeyini ortaya koyduğu açıkça belli oluyor. aşırı derece konsantre olmuş kendisi. ilk 10 dakika bunu gösterdi. bakalım, umarım buna değmiştir. sadece aktör olmadığını her fırsatta dile getiriyorsun, hırslı adamsın, ama bu filmde başka bir hırs gördüm. rivayete göre zamanında sana feci ayar vermiş ahmet çakar şu filmini izleseydi ne derdi acaba? kim bilir… http://alkislarlayasiyorum.com/…ar-vs-kevin-costner bu kadın da nereden çıktı. iğrenç bir şey de mi bu? üstelik dedektif rolünde. üstelik bol pantolon. azıcık kadınsı bile değil. ne işin var senin burada anlamış değiliz. 2 yıllık tövbeden sonra dansçı çifti öldüren serial kevin’in adını serial yusuf olarak değiştirmesi an meselesi. seri katil ile seri katilin sağ omzundan hayata bağlanan şeytanın kendi aralarındaki konuşmaları senaryoyu oldukça yükseltiyor. daha doğrusu akıcı kılıyor. uzun soluklu filmlerde katalizör şarttır. tepkimeyi hızlandıracak, lakin kendisini ve içine girdiği şeyi bozmayacak. “bu çok yakın.” “öldürmesi eğlenceli olacak birisini bulmak biraz, âşık olmaya benzer. bir sürü adayla tanışırsın. bazılarından hoşlanırsın. iyidirler. ama doğru kişi değillerdir. sonra o özel kişi ortaya çıkar. ve kalbin, daha hızlı çarpar. ve onun o kişi olduğunu anlarsın.” bir seri katil çocuk yaparsa çocuğu da seri katil ya da en azından katil olur mu? senarist bunu da düşünmüş, yönetmen buna da onay vermiş ve ortaya türk filmlerine yakın bir komiklik çıkmış. sağlık olsun. bakalım buradan nereye doğru yürüyeceğiz. filmin bir yerinde makine mühendislerinin çok zeki olduğu tanımlanıyor. hemen şu metni kopyalıyorum sizlere: “siiihhhhktiirrrr. bakın bakın, bütün her şey yalan olacak aslında biliyor musunuz? insanlar… bütün bu varlıklar, bakın. işte, işte her şey bu. bir hiç… bu bedeni görüyor musunuz? gördünüz mü? ben bile yokum, ben kimim bilmiyorum.” kendi kafasına sıkan katillerin yer aldığı bir film elbette ilgi çekici olacaktır. yav, nasıl desem, bu kadar stratejik bir yönetim ya da yönetmenlik sizce de aşırı para kokmuyor mu? hele de 2007 yıllarında. daha heroes, breaking bad, lost vs… yeni yeni filizlenirken… bunların hepsi para. hem de nakit para. nakit para aga. cash. keş. yalnız, capslediğin fotoğrafa dikkat ettiyseniz, erkek şahsın kafasında kurşunun girmesi gerektiği delik yok. keh keh. olur öyle. bir seri katilin, bir inşaat mühendisinden kat be kat zeki olduğunu anlatan bu film için -lütfen inşaat mühendisleri alınmasın, genelleme yapmak istememiştir film eminim-, ne desek az değil de orta kalır. seri katil duası: “tanrım, bana değiştiremeyeceğim şeyleri kabul etmek için sabır, değiştirebileceklerim için cesaret ve farkı anlayabilmem için erdem ver. her seferinde bir günü yaşamam için. her seferinde anın tadını çıkarmam için. zorlukları kabul etmek barışa giden yoldur. o’nun yaptığı gibi, bu günahkâr dünyayı olduğu gibi kabul ediyorum. o’nun iradesine teslim olursam, her şeyi yoluna koyacağına güveniyorum. bu hayatta mutlu ve öteki dünyada o’nun yanında çok daha mutlu olabilirim. amen.” --- spoiler ---
polisiye sevenler için oldukça ideal, ki ben severim çok memnun kaldım. senaryo güzel, kevın costner minare yıkılsa da mihrap yerinde dedirtiyor. adamın tipi gitti amma karizması maşallah duruyor yerinde. 2 bakışı vardı o iki bakışı tekrar tekrar seyrederim artık ben: --- spoiler --- 1. yancısı olan mal tip altına ettiğindeki bakışı, 2. hemen sonraki sahnede yine aynı malın yan tarafa geçerken gürültü çıkartması ve kurbanlardan birinin bunu fark etmesi akabindeki bakış. --- spoiler ---
bu filmi bir çıktığı yıl (2007) bir de bu sene (2012) olmak üzere iki kere izledim. 5 sene aradan sonra bile hâlâ çok eğlenceli bir film; gece gece aynı gevşeklikte güldürdü beni, azıcık da gerildim filan, kafam dağıldı güzel oldu. öncelikle bunun için teşekkür ederim. gel gelelim, 5 sene önce ben iyice liberalliğe doğru meyletmişim sanıyorum, zira filmdeki ”zengin-aristokrat-zeki erkekler (çekici mekici ama kanımca demi moore'u da filmin erkekleri arasında saymalıyız) kadın-orta sınıf-mal-beyinsiz-gerizekalılara karşı” dengesini farketmemek için insanın gözünün güç aşkıyla filan boyanmış olması lazım.
(bkz: ustalara saygı)
