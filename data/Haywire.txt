ingilizce'de saman rulolarını bağlamaya yarayan tele de denir.
ing. karmakarışık, arap saçı gibi... "to go haywire" deyimi ile kullanılır çoğunluk: "night shift makes metabolism go haywire" (http://www.wired.com/…edscience/2009/03/nightshift/)
(bkz: charles patoshik)
iphone için uygulaması olan bedava sms servisi. seviyoruz.
steven soderberghin yönettiği ve daha önce adı knockout olarak açıklanan ama haywire olarak değiştirilen henüz gösterime girmemiş film. kadroda gina carano, ewan mcgregor, michael douglas, channing tatum, michael fassbender, antonio banderas, ve bill paxton var.
20 ocak 2012'de amerika'da vizyona girecek olan soderbergh filmi... görev sırasında ihanete uğradığını düşünen kadın bir özel harekat timinin intikam hikayesi anlatılıyor(muş) filmde. full aksesuarlı bir aksiyon görünümünde bir film. fragmanı ve posteri de burda: http://www.bakiniz.com/…-haywire-steven-soderbergh/
(bkz: gina carano/@filippo)
türkçe alt yazılı fragmanı için (bkz: http://sinefabrik.wordpress.com/…011/07/26/haywire/) bir kadın ihanete uğruyor ve intikam alıyor. aslında tam angelina jolie'lik filmmiş.
(bkz: ewan mcgregor)
bugün itibariyle "çapraz ateş" adıyla türkiye'de de gösterime giren film. tanıtım metni şöyle: mallory kane, güzel, genç ve işinin ehli özel bir dedektiftir. koruyucusu kenneth hükümetin onaylamadığı ve 'derin devletin' tepesindekilerin bilmemezlikten geldikleri tehlikeli bir göreve mallory'i yollar. fakat ispanya'daki başka bir operasyon başarısızlığa uğradığında kenneth, mallory'i dublin'e başka görev için yollar. mallory burada başka bir gizli dedektif paul ile ortak çalışacaktır. fakat bu yeni görevde bir gariplik olduğunu sezen mallory oyuna getirildiğini anlar ve asıl macera bundan sonra başlar! artık uluslararası bir seviyeye çıkan insan avından canlı çıkmak için bütün yeteneklerini ve kurnazlığını kullanacaktır. yegane amacı ülkesi amerika'ya geri dönüp ailesini korumak ve kendisine bu ihanet komplosunu düzenleyenlerden intikam almaktır.
az önce bitirip geldim. çekilecek çile değilmiş. ne ewan mcgregor'ın, ne michael fassbender'in, ne antonio banderas'ın, ne de red alert 3'teki canımız ciğerimiz natasha'yı canlandıran gina carano'nun varlığı filmi kurtarabiliyor. halbuki ne hayallerle gitmiştim, ewan mcgregor'ın kötü adam performansını feci merak ediyordum. rezil bir senaryo, rezil oyunculuklar, rezil bir son... ulan afyon mu verip oynattınız bu adamları ya? niye hepsi donuk. ölü gibi? en keyif aldığım film türü haksızlığa uğradıktan sonra alınan sağlam intikam konulu olanlardır. hele ki baş kahraman kadınsa daha da ilgimi çeker. ama bu bile kurtarmaya yetmiyor. senaryo öyle boktan yazılmış ki, sizin sempatinizi kazandığı takdirde anlam kazanabilecek filmde gina carano'ya zerre sempati beslemiyorsunuz. du bakali n'olcak diye bekleyip duruyorsunuz, bi skim olmuyor. olumlu olarak söyleyebileceğim tek şey yakın dövüş sahnelerinde gaz müzik kullanılmaması olmuş. gerçekçiliği bir nebze artırmış. ancak filmin geneli öylesine kötü ki, gitmeyin, gitmek isteyene engel olun. indirip izlemeye bile değmez.
çok sevdiğim film olmuştur. steven soderbergh türden türe atlamayı seven birisi. bu kez intikam konulu aksiyona elini atmış, kanımca altından da kalkmayı bilmiştir. gene filmine sağlam oyuncuları doldurmuş ve hiç şaşırtmayan bir şekilde bu oyuncuları beşer dakika oynatıp hikayesini daha fazla önemsediğini kanıtlamıştır kendileri. contagion'ı izleyenler zaten bu filme giderken eminim karşılaşacakları filme karşı hazırlıklıydılar. değillerse bile hazırlıklı olsunlar. contagion'da da steven onca yıldızı çok az oynatmış, hikayeyi daha fazla önemsediğini kanıtlamıştı. evet, koskoca kate winslet'ı, güzeller güzeli marion cotillard'ı, sadece dizisiyle bile ona "usta" sıfatını rahatlıkla bahşedebileceğim bryan cranston'ı ve gwyneth paltrow'u daha fazla görmeyi ben de isterdim. ama şu haliyle de contagion'ı başarılı bulduğumu söyleyebilirim. dolayısıyla yönetmenin haywire'ına giderken içimden bir hissin gene onca oyuncuyu fazla oynatmadığını söylüyordu. nitekim öyle de oldu. soderbergh, fassbender'ı on dakika oynatmış. banderas, tatum ve douglas ise iki üç sahnede görünüp filmi bitiriyorlar. başrol ve filmin tamamı gina carano'ya ait. kendisi de deneyimli olduğundan dövüş sahnelerinde döktürüyor. oyunculukta da fena değilmiş. yani göze batan bir performans sergilemiyor. diğer oyuncular yardımcı yardımcı takılıyorlar filmde. fassbender oyunculuktan çok dövüş sahnelerindeki yeteneğini sergiliyor. on dakikalık rolüyle ileride kendisine bu türden bir teklifin gelmesinin önünü açıyor. filmin kötüsü ewan mcgregor da "yönetmenin istediği" performansı ortaya koyuyor. yönetmen gene soğuk bir anlatım tutturmuş. tıpkı contagion'daki gibi. bir ocean'daki gibi bizleri karakterlerle bağdaştırmıyor. yani karakterin başına bir şey geldiğinde duygularımızı hareketlendirmiyor. bu onun yapmaktan hoşlandığı bir şey. contagion'da da bizlerin duygularını şahlandırmaktan çok düşüncelerimizi hareketlendirmeye çalışmıştı. yani karaktere üzüleceğine hükümetin, toplumun geldiği nokta üzerine düşün demek istiyordu. burada da bizleri dönen dolaplar üzerine düşündürtmeye çalışıyor. o yüzden filmdeki kötü karakterden zevk alınmıyor. evet, ewan'ın döktüreceği bir karakter (ardı ardına çektiği aşık ve iyi karakterlerden sonra onu kötü bir karakterde daha fazla ve daha baskın bir şekilde izlemek güzel olacaktı) var ama soderbergh soğuk bir anlatım tutturduğundan ve başrole bir kadın karakteri yerleştirip hiçbir karakteri bu kadın karakter kadar önplana çıkarmadığından ewan'a da yazık oluyor. artık dileğimiz usta oyuncunun çok yaşlanmadan şu hali daha fazla bozulmadan bir kötü karakterde daha yer alması. filmdeki dövüş sekansları çok başarılıydı. özellikle fassbender ile carano arasındaki dövüş. bunun dışında filmde müziğin fazla kullanılmaması da bir artı bana göre. yer yer sahnedeki seslerin kısılması gerilimi arttıran unsurlardan. filmdeki mekanlar da çok sağlam kullanılmışlar. bir gidip görmek gerek düşüncesini ekiyorlar beynimize. sağlam yerlerde çekimler yapılmış yani. son olarak... eğer müthiş bir aksiyon beklentisiyle gidilirse hayal kırıklığına uğratacaktır. eğer kadro için gidilecekse gene hayal kırıklığına uğratacak. eğer müthiş bir intikam beklentisiyle gidilirse hayal kırıklığına uğratacaktır. aslında soderbergh'in contagion'ını sevmeyen çoğu kişiyi hayal kırıklığına uğratacaktır. demem o ki beklentiler düşürülüp ve tipik bir hollywood intikam filmi izlenmeyeceğinin farkında olunup izlenmeli. böylelikle benim gibi filmi çok sevebilirsiniz. öbür türlü dakikalarca filme küfredebilirsiniz.
bugün izledim, hiç beğenmedim, bomboş, berbat bir film olmuş. halbuki büyük beklentilerim vardı filme dair, harika bir kadro, ewan mcgregor kötü adam olacaktı ve çok da iyi olacaktı emindim. michael fassbender vardı, antonio banderas vardı, gina carano vardı, e yönetmen de steven soderbergh, kötü bir film olma ihtimali yoktu. varmış. çok kötü oyunculuklar, berbat bir senaryo, kötü bir kurgu, berbat dövüş koreografileri. bu kadar potansiyele sahip olmasına karşın bu kadar olmamış bir film izlememiştim uzun zamandır. soderberg nasıl film yapılmaması konusunda ibretlik ders olacak bir film kotarmış. hadi diğer oyuncuları bırak ewan mcgregor bile kötüydü ki hep bunun imkansız olduğunu düşünmüşümdür. illa izleyecekseniz bekleyin malum ortamlarda yerini alsın. o zaman bile izleyecek daha güzel şeyler bulunabilir. hiç tavsiye etmiyorum haywire'ı.
bugün ömür gedik'in zeki demirkubuz'un son filmi hakkındaki övgü dolu yazısını okuyunca yeraltı'dan tiksindim. ama sinemaya da gitmek lazım diye yönetmen ve oyuncuların ismine bakarak bu filmi seçtim. evet, çok kötü bir film. bu kadar meşhur ve iyi oyuncuyu bir araya toplayıp bu kadar kötü bir film çekmek zor olsa gerek. hele o dövüş sahnelerinin kötülüğünü anlatacak söz bulamıyorum.
rezalet bir film olmuş gerçekten. ne bir konu bütünlüğü var ne adam gibi bir hikayesi. verdiğim paraya acıdığım filmler listesine eklendi.
film için söylenecek ilk şey kanımca çocuğun olsa sevilmez, 31 olsa çekilmez bir film olmasıdır. hikaye diye bir şey var ama bütünlük arz etmiyor, aslında düzeltmek lazım bütünlük arz ediyor ama size salak muamelesi yapıyor. bak bu kötü adam, bak bu iyi ama arkadaş çevresi kötü adam, bak bu öldü, bak bu şimdi ölücek. ha filmin süresi mi doldu, son adamı da gösterde yazılar aksın mantığında bir şey. bu kadar kötü olmasını cidden beklemiyordum ki bunu yazan ben, chuck norris, van damme, rambo serileriyle güle oynaya büyümüş ve sinemada sanatsallık kaygısı taşımayan bir insan olarak yazıyorum. özet geçmek gerekirse; (bkz: götüm gibi olmuş)
müthiş hikayesi, sikici atmosferi ve delici sahneleriyle insana yaşama azmi aşılayan efsane film. anafikri "sakla samanı gelir zamanı" felsefesidir.
bahçelievler metroport'ta gezinirken chronicle ile arasında kaldıktan sonra, hakkında sözlükteki tek iyi yoruma bakarak ve ayrıca 15 dakika geç olması ve benim bu arada sigara içebilecek olmam sebebiyle tercih ettiğim film. chronicle hakkında sözlükte tek bir iyi yorum bulamazken, bunun hakkında bir tane bulabildim ve iyi ki de bulmuşum. he bu arada film özetinde, dublin geçmesi tercih etmemdeki asıl sebeplerden birisi. filmin dövüş sahnelerini özellikle zevkli buldum. kesinlikle amatör gözükmesinin etkisi var bunda. iyi ki de öyle olmuş. tüm filmlerdeki tüm dövüş sahneleri en profesyonel şekilde hazırlansa o zaman hiçbirinin birbirinden farkı kalmaz. filmin konusu da güzel, beğendim. en beğendiğim ise yönetmenin konuyu anlatış şekli olmuş. yani 'spoiler' yapmak istemediğimden yazmayayım ama giderseniz görebileceksiniz. yönetmeni sevdim açıkçası, kim olduğunu falan bilmiyorum ve unutmazsam kontrol de edeceğim. çünkü sıradan bir filme benzemiyor gerçekten. en sevdiğim kısmı da detaylarda çok şey yatması olmuş. gidin görün bence. eh bir scarface falan göreceksiniz demiyorum elbette ama bana göre boşa gitmez paranız. kısmet olursa "chronicle"a da giderim ve o gün(dün) iyi tercih yapmış mıyım görürüm bakalım.
steven soderbergh iyi senaryoları, etkili kurguyla anlatan bir yönetmen olarak bende yer etmiştir. bunun yanına sağlam bir oyuncu kadrosunu eklersek beklentilerimin yüksek olduğu bir filmdi. fakat hayal kırıklığına uğradım diyebilirim. kendisine kurulan komplo yüzünden suçlu durumuna düşen özel ajanın intikam öyküsü. son derece kısır bir senaryoyu ilginçmiş gibi aktarmaya çalışmışlar. avrupa tarzı verilmiş. barselona, dublin gibi sevdiğim şehirlerde geçmesi bir artısı olsa da genel anlamda kötüydü. soderbergh tarzı kurgu boşlukları doldurmaya yetmemiş. michael douglas, antonio banderas, channing tatum gibi isimler etkili kullanılamamış. dövüş sahneleri ise güzeldi. yine uçuk hareketler olsa da amatör bir hava vardı. benzeri aksiyonlardaki estetik dolu, yapmacık dövüş kareografilerinden daha samimi geldi. müzikler de iyi yerleştirilmiş. yabancı olduğumuz bir isim olan gina carano’ya rol yakışmış. fakat dolu dolu bir aksiyon değildi. aksine ağır ilerleyen bir kurgusu var.
film kamera kullanimi ve gorsel sunum anlaminda gayet guzel ancak bunlar berbat senaryo ve rezil oyunculugun yarattigi hayalkirikligini asmaya yetmiyor. hele hele basroldeki bayan oyuncunun performansi ozellikle yerlerdeydi. 90 dakikalik bir zaman kaybi.
film boyunca izlediğimiz dövüş sekanslarının koreografisi harika yapılmış filmde tek güzel şey budur.
filmin baş rolündeki gina carano karışık dövüş sanatları eğitimi almış gerçek bir dövüşçü olunca doğal olarak beklentiniz aksiyon yönünde oluyor. fakat filmdeki dövüş sahneleri çok gerçekçi olsa da aşırı yavaş geldi bana. profesyonel olarak lanse edilen ajanlar daha hızlı olmalı kanımca. driver'da nasıl arabalı kovalamaca sahneleri beklerken hayal kırıklığına uğradıysam bu filmde de aksiyon beklentim kursağımda kaldı. filmdeki gereksiz uzun ve sessiz sahneler de baya çoktu. buna rağmen filmin süresi 93 dakika. yani filmde senaryo filan yok. ilginç olan filmle ilgili tanıtımları izlediğimde süper bir aksiyon izleyeceğinizi filan zannediyorsunuz. muhtemelen gösterimden kalkmıştır ama sakın ola afişinde michael dougas'ı, antonio banderas'ı, ewan mcgregor'ı görüp de "of kadroya bak, kesin izlemeliyim" filan diye düşünmeyin. zamanınıza, paranıza yazık olur. sana da yazıklar olsun soerbergh. insan senaryo olmadan film çeker mi?
çalışma arkadaşlarının ihanetine uğrayan, bir nevi 'süper kız' özelliklerine sahip bir özel dedektifin, kurulan tuzaklardan kurtulma ve kendisine bunu lâyık gören hainlerden intikam alma öyküsü.. yönetmenin adından kaynaklanan saygınlığının yanısıra, oyuncu kadrosuyla da ayrıca göz kamaştıran film -belli ki asıl amacı olan- aksiyon ve maceranın hakkını alabildiğine veriyor.. lâkin bunun dışında, dişe dokunur bir 'mesaj' taşımayan ya da hissettiremeyen içeriğiyle de, biraz 'etkisiz' kalıyor..
hiçbir şeyi beğenmeyen ekşi sözlük yazarlarının hışmına uğramış malum. yıllar elimizden kayıp gittikçe film endüstrisinin çıtayı yükselteceği, durmaksızın her filmde daha önce yapılmayan bir şey yapacağı, iki paket sigara parasına bir karton malbuş vereceği beklentileriyle yaşayan kitleyi doyurmak kolay değil. kolaysa sen çek dediğinizde verecek hiçbir cevabı da yok. hayır iyi bir seyirciyim diyorsan film seçmesini de bileceksin. kelek çıkınca ağlamayacaksın. her neyse... keyiften dört köşe seyrettim filmi. onca detaya ve aksiyona rağmen yalınlığına diyecek söz bulamadım. pırıl pırıl film olmuş. olmak istediği şeyin en iyisi olmuş. john frankenheimer yaşasaydı da bu filmi görseydi. dedim film bitince...
sex lies and videotape ile tanıdım soderbergh'i. indie sinemanın manifestosu gibiydi, şık bir kariyer açılışıydı. sonrasında kafka gibi yazarın kendisini içselleştiren post-modern bir yorumla devam etti. ilerleyen zamanda kariyer yolunu ikiye böldü ve ana akım sinema damarını da ortaya koydu. oysa içerde hep o bağımsız sinemacı kimliğini korudu. sundance ile yaptıkları, genç sinemacılara olan sürekli desteği, yönetmenlik atölyeleri vs hiç bitmedi. yakın zamanda yönetmenliğe son veya uzun bir ara vereceğini açıkladı. haywire'da bu bakımdan son işlerinden biri gibi görünüyor. peki yeni bir şey söylüyor mu soderbergh buna bakmak lazım. haywire ustanın sevdiği üzere bol yıldızlı bir film. buna rağmen her şey içinde filmin bütçesi 21 milyon dolar. bir bakıma sex lies and videotape ile binlerce sinemaseveri el kamerası ile sinema yapmaya yönelten adam başka bir şey ortaya çıkarıyor. 100 milyon dolarlık bir aksiyon filmini; görsel stilinden ödün vermeden çok düşük maliyetle çıkarırım diyor. eyvallah ona lafımız yok yalnızca bu aksiyon filminin ayrıksı bir yanı, daha doğrusu klasik olabilecek düzeyde doneleri var mı? bence yok. muadillerinin izleklerinden çok fazla dışarı çıkmıyor sodergbergh. gidişat içerisinde de eşsiz bir dokunuş yok. final de vurmuyor hatta çok alışıldık bile denebilir. görüntü yönetimi ve kurgu kusursuz eyvallah lafım yok ama eğer bu bir sinematografik biyografi sonuysa olmamış bana göre. benzer hisleri michael mann'ın miami vice'ın da hissetmiştim. yönetmenliği çok iyi olan vasat bir film. izlenir mi? izlenir. sıkılır mısınız? ı ıh. yeni bir şey görecek misiniz? hayır.
1,5 saat gibi kısa bir süre içerisinde hem oldukça çetrefilli ve bol karakterli öyküyü toparlamayı hem de bir aksiyon keyfi yaşatmayı herhalde ancak soderbergh gibi, standart hollywood normlarını pek umursamayan, öykülerinin tarzına göre sürekli farklı anlatım modelleri geliştirmeyi bilen bir yönetmen başarabilirdi. film daha başlangıçta bir restorandaki beklenmedik dövüş sahnesiyle adrenalini yükseltiyor. devamında geriye dönüşlerle, barcelona, dublin ve abd kırsalında sokak araları, karlı ormanlar ve çatıları kapsayan bir heyecan fırtınası şeklinde devam ediyor. şehirler arası geçişlerde kullandığı farklı renkler ve kusursuz kadrajlarıyla görsel olarak her zamanki gibi muhteşem bir iş ortaya koyuyor yönetmen... (http://hayatimizsinema.blogspot.com/…ates-2011.html)
soderberg adını ilk defa duyduğum, ama bundan sonra unutmayacağım bir film.. dövüş sahneleri daha güzel ve gerçekçi olamazdı. filmin kurgusu, konusu filan umurumda olmadan izledim, yönetmen farkı garip bir şeymiş bunu anladım; sanattan anlamayan bir bünyeye; klişe olmayan hollywood filmi nasıl olurmuş öğretti.
sıradışı tarafları var. dövüş sahneleri çok yalın. belgeselimsi; sanki olan bir şeyi izliyorsunuz. ama, 1- baş aktör kızımızı çıplak görmek isterdim. merak içerisindeyim. 2- baş aktör kızımızın suratındaki donukluk evveldeki filmlerinde / dizilerinde hatta ra3 videolarında da mevcuttu. 3- baş aktör kızımız evveldeki filmlerinde yüksek seviye rolleri bu donukluğu yüzünden alamamış olabilir. yani film hakkında baş aktör kızımızla ilgili maddelerim var. film bu yüzden temiz ancak donuk bir aksiyon filmi olmuş. soderberg'e saygılar, ama filme 10 üzerinden ancak 6 verebilirim.
ben bu filmdeki dövüş sahnelerini, olayların gerçek hayata yakın akışını ve kahramanın hareket tarzını çok gerçekçi buldum. oldukça başarılı bir aksiyon filmi olduğunu söyleyebilirim. sokmuşum senaryoya afedersin! bu abla ve yönetmen, keşke 24'ün yeni sezonunu çekse, 'jackie bauer'lı falan!
bir soderbergh filmi için bunu söyleyeceğimi hiç düşünmezdim ama (ki bu oyuncu kadrosu öyle her zaman bir araya gelebilecek bir şey değildir) harbiden kötü film olmuş lan.. bu kadro hatırına daha da başka olumsuz bişi yazmak istemiyorum..
'özetle ben sevdim; tarantino’nun şımarık bir çocuğun tüm oyuncaklarını dağıtarak olabildiğince gürültüyle oturma odasını işgal eden sinemasının yanında, ki severim, kenarda kalmış olgun bir adamın çocukça eski günleri hatırlaması gibi gayet güzel gidiyor..' http://biletsiz.com/haywire/
uyutucu özelliği ile dikkat çeken film.
