güzel insan,aşmış yönetmen david cronenberg'in aciz kullarını meraka düşürdüğü, 2007'de görebileceğimiz filmi. büyük bir olasılıkla göğüslerini bizden esirgemiyecek naomi watts'ın, viggo mortensen'in ve vincent cassel'in olacağı da düşünüldüğünde çok güzel bir şey olacağı kesindir.
http://www.focusfeatures.com/easternpromises/ http://www.apple.com/…cus_features/easternpromises/
avrasya film festivali kapsamında izleme fırsatı bulduğum cronenberg'in son filmi. ebe olarak bir hastanede çalışan anna'nin, doğum yaparken ölen 14 yaşındaki bir kızın günlüğünü bulması ve günlük yüzünden londra'nın en büyük suç şebekelerinden birinin hedefi haline gelmesinin anlatıldığı filmde, cronenberg'in olmazsa olmazı şiddetinin yanında viggo mortensen'in etkileyici oyunculuğu yer alıyor. rus aksanından pek anlamam ama bilenlerin dediğine göre mortensen aksan konusunda da çok başarılıymış. iyi bir yönetmene, bir de iyi oyunculuk eklenince ortaya izlenesi bir gangster filmi çıkıvermiş.
rus mafyası filmi. içinde bol şiddet kan kavga sahneleri karışmış. gozunu kırpmadan seyreden insanları alkışlamak lazım. filmde bir ara o kadar kanlı bir sahne oldu ki tüm salon hep beraber bir oha cektik. kaba bir durum. direkt gözleri kapatıp oyulan gozleri görmezden gelmek de bir çözümdü oysa. insan ilk başta kulaklarına inanamasa da türkce bir kaç replik vardı. (bkz: hadi canım) --- spoiler --- ve ogrenilen dersler: 1-iyiler ölmez (filmlerde). 2-kralı vurmadan kral olunmaz. --- spoiler ---
"tek kelimeyle tüyler ürpetici..." empire "100 dakikaya sığdırılmış bir insanlık dramı" weekly digest "hayatı sorgulamanıza neden olacak bir şaheser" new york times
altmetni vladimir putin'e övgü olan film. (bkz: #11311909)
insanin gozunu rahatsiz eden siddeti, ruhunu rahatsiz ettirmeden islemeyi basarabilmis muhtesem bir film. --- spoiler --- ''i am driver, i go left. i go right. i go straight ahead. that's it.'' --- spoiler ---
david cronenberg, son filmi "a history of violance" ile beklenini verememiş ve film fazla ticari bulunmuştu. bu sefer daha karanlık bir hikaye ve olay örgüsü hayli karışık bir senaryoyla karşımıza çıkıyor. "a history of violance"'dan önceki filmi "spider"'dan sonra tekrar londra sokaklarına dönüyor ama bu sefer anlattığı konu ve izleyiciye verdiği mesaj bakımından daha farklı bir duruş sergilemekte. ticari olarak iş yapabileceği kadar da sanatsal ve cüretkar, tam bir cronenberg filmi. birçok sahneye cronenberg'in kendine has stili hakim. film bir berber salonunda açılıyor. tabelada türkçe "berber salonu" yazıyor ve bir türk olarak ilk şoku yaşıyoruz. vincent cassel'ın ağzından duyduğumuz bir kaç türkçe cümle sonunda filmi ayrı bir seviyor, benimsiyoruz... viggo mortersen ve naomi watts'ın başarılı oyunculuğu, etkili müzik kullanımı ve tabii ki karanlık bir atmosfer filmin artıları arasında. belki büyük bir kesime hitap etmeyebilir ama crononberg-sevenler için çok başarılı ve uzun süre unutulmayacak bir film. önceki filmiyle hayranlarını düş kırıklığına uğratan cronenberg, bu sefer kalplerini kazanacak gibi.şahsen benim kazandı ve bana unutulmaz bir sinema deneyimi yaşattı. filmin sonuna doğru içimiz buruklaşsada, gerek giriş sahnesi gerekse hamam sahnesi itibariyle kült olacak ve uzun süre unutulmayacak bir film eastern promises. toronto film festivali'nde "halkın seçimi" ödülünü almış. filmekimi 2007 sayesinde izledim ve kesinlikle festivalin merakla beklenip, hiç hayal kırıklığına uğratmayan filmlerinden biriydi. türkiye'de vizyona 30 kasım'da "şark vaatleri" adıyla giriyor. altyazı dergisinin dediği gibi bu ay tek bir film izleyecekseniz, o da bu film olsun!
viggo mortensen'in rolune gosterdigi ozenin gercekten takdir edilesi oldugu film... --- spoiler --- filmin son sahnesinde viggo mortensen'in elinde, rus hapisanelerinde yaygin olan ve mahkumlar tarafindan plastik cakmaklari eritek yapilan tespih benzerimsi seyi gormek mumkun... --- spoiler ---
--- spoiler --- fantastik bir hamam sahnesiyle tam bir david cronenberg üretimi olabilmiş film. cronenberg'in takıntılı olduğu metamorfoz, insan anatomisi gibi konulara bu sahnede bolca gönderme yapılmıştır. viggo mortensen in taşakları bacak arasına sıkışmış, yerden emekliyen görüntüsü çoğu kişiye insan dışı bir anatomiyi çağrıştırıyor olsa gerek. --- spoiler ---
toronto film festivali'nde david cronenberg'e ödül getirmiş filmdir..
71 milletten oyuncunun hepsinin rus rolü yaptığı, cronenberg efendinin* elinden çıkma gangster filmi. yönetmenimizin auteur doğası onu beden üzerine yoğunlaştırdığından kelli filmde en beğendiğim sahne çıplak rus fedainin iki çeçeni hamamda hakladığı bölüm. bir de insanların hayatlarını, tarihçelerini tahta oyması gibi vücutlarına dövmeleri kahramanmaraşlı dondurmacıları bile kıskandıracak cinsten. 3.50/4.00 edit: sahi bir dondurma ustası niçin ben duygularımı özlemlerimi bu dondurmada dövdüm demez. (bkz: duygularını dondurmasına döven dondurma ustası)
david cronenberg’in, bilumum milletten mafyayi arastirdigi gorulen film. tuyler urpertici bir siddet var ama bu siddet gereksiz durmuyor ve hikayeyi iyi besliyor. yine de bazi sahnelerde gozleri kapamakta fayda var. iyi kurgulanmis, iyi anlatilmis, yavas acilan ve vuran bir hikaye. ama asil onem arz eden ozelligi, super oyunculuklari olan bir film. viggo mortensen ve vincent cassel ne yapmis, nasil yapmislar da boylesine asmislar bilmiyorum. ayrica turkiye’ de mafyaydi, devletti, bilmemneydi dizisi, filmi ceken (yahut cektigini zanneden) kisilerin, «nasil yapmali?» minvalinde defalarca izlemesi gereken film.
history of violence'ta kullandığı sinema dilini neredeyse birebir tekrarlamanın yanısıra viggo mortensen'den rus aksanı dışında mimik ve jest kullanımı babında yine history of violence'da canlandırdığı karakterin enkarne versiyonunu oynamasını istemiş sanki üstat cronenberg. şu da var ki sinemada görülmese de olur gibi ama cd'si çıkınca vcd değilde dvd'den izlemek lazım sanki zira bu filmin dublajı ne kadar iyi yapılırsa yapılsın birşeyler eksik kalır. son olarak cronenberg'den spider öncesine dönüş yapmasını rica ediyorum buradan. violence bir promises iki tamam ama bir üçüncüsü fazla olur.
viggo mortensen' li bir hamam sahnesi vardir ki...aman diim!! gerci filmde turk hamami olarak gecer burasi ama daha ziyade bir sauna gorumunundedir. bozuk turk aksaninin en buyuk sebeplerinden biri kullanilan turkce diyalekt koclarinin hicbirinin turk olmamasidir.
filmekimi'nde izlediğimde, hikayedeki *anlatıcıya istinaden sessiz tanık idi bu. $imdi $ark vaatleri diye çevrilmi$, matru$kasına tam oturmu$.
--- spoiler --- undercover şoför abinin polat alemdar vari önlenemez yükselişi ile türk izleyicisini gülümseten film. bu yufka yürekli katil ruhlu, cinai kabiliyeti yüksek abinin ebe anna'yı eve bıraktığı sahnede kızın söylediği "sometimes death and birth go together" cümlesi, tam bu esnada karanlıkta yüzü pek seçilemeyen şoförün yüzüne ışık vurunca daha çok etkileyicilik kazanmış. --- spoiler ---
kavga sahnesi diye viggo mortensen'in takım taklavatını bize izleten film olmustur. bir de izleyen herkeste olmus mudur bilemem ama turkun ve rusların konusmaları beni yordu resmen. hangi turk birini sakinlestirmek için "durguuun, durguuun" demiştir bilmiyorum. keske o kısımlar daha guzel olsaymıs.
rus mafyasının ölümüne sebep olduğu 14 yaşındaki kızın kendi sesiyle aktarılan günlük okuma sahnelerinden etkilenmemek çok zor. ancak film genelde kurtlar vadisi ve godfather'e gönderme yapıyormuş -tamamen rastlantı da olsa- izlenimi verdiğinden gözümde hakettiği yere ulaşamadı. --- spoiler --- born under russian soils... --- spoiler ---
oci ciornieyı söyleyen eleman müthişti. eşcinsel olabilir. bi barda karşılaşıp beni öpmesini isteyecegim en son insan.
sallanan kameralar, ışık patlamaları, gerilim müziklerinden uzak durup hikayeye objektif bakan ve nasıl hissedilmesi gerektiği kararını seyirciye bırakan başarılı film. üst düzeydeki oyunculuk bir yana, hamam sahnesini izledikten sonra "spora başlamak lazım" dedirten film aynı zamanda.
viggo mortensen kadar meşhur olup o hamam sahnesinde oynayabilecek başka oyuncu tanımıyorum. peter north dışında. kötü bir film değildi de, filmdeki akli dengesi bozuk en psikopat tipin türk olması kıllandırdı beni.
bir garip film... sanki rusya mevcut yönetimden evvel tek kelimeyle bir mezarlıkmış, bir bok yuvasıymış da daha yeni yeni iktidar rusya'yı toparlıyormuş gibi bir izlenim yaratılmış... --- spoiler --- filmde iki kez "biz zaten rusya'da, madenci babam gibi, hep toprak altındaydık.. ondan kaçtım ben zaten işte" gibi bir cümle geçiyor.. ve pek manidar yerlerde.. --- spoiler ---
kesinlikle cronenberg'e yakışmayan sığlıkta. naomi watts onca güzel filmde oynadıktan sonra kendine yazık etmiş. mortensen her ne kadar bionik bir adamı oynasa da cassel'la beraber filmin en izlemeye değer yanı. senaryonun tek sürprizi gayet tahmin edilebilir şekilde verilmiş. sinemada izlenmesi kesinlikle zaman kaybı diye düşündüğüm film.
cecen ve ruslarin birbirlerinin bogazlarini kesme fetisi bir yana şarkta onca kacigin bir arada olmasi siddet icerikli fikra gibiydi bir turk bir rus bir cecen bir ingiliz (fantastic 4lu) cecen in teki ingiltere'de bir hamamda koyunden getirdigi,hattori hanzolarla benzerlikler tasiyan bicagini ve maharefetlerini anlatir ingiliz bizim burda koca bitti vodka icmekten cuku kalkmayan "zira cocuk yok" ruslara bayilioruz rus bizim orospularimiz ve vodkamiz meshur kariyi ihrac ederiz kimse yoksa biz fallikleriz,"peydahlariz"vodkayi da biz iceriz baktik satilmiyo sarap araklar satariz fransa'ya goz kirpariz turk chelsea manyagi ve surmenaj olsun,cami duvari bulamazsa mezar tasina isesin ,atasozu vucud bulsun eceli gelecekse memleket degerlerinden kolaj yapmis cornonberg "bizde azim bol" ha bu olaylar olurken kgb nin de ruhu duymaz pek tabi
oldukca klasik bir hikayenin etrafinda donen, yine de hikayeyi bir filme sigdiramamis filmdir. dovme movme gormeye gidilebilir belki, cok fazla bir sey beklememek lazim.
cronenberg'i body horrorin bir numarali ismi yapan brood, rabid, videodrome, crash gibi filmleriyle hatirlayanlari biraz hayal kirikligina ugratan son filmi. ancak, fazla kesip, parcalamasa da bedenle dolayli olarak hala ugrasir: beden, mafyanin ciftlik hayvani gibi alip sattigi bir metadir. nikolai (viggo mortensen) patrona karsi guven tazelemek icin ortaliktaki kizlardan birini tutar becerir. beden, ayni zamanda tarihtir. baska bedenleri koyun gibi satarken, mafiozi abiler kendi bedenlerini nisanlarla yuceltirler. her biri ayri hikayeyi sembollestiren dövmeler uzerinde biriktikce, beden kimlik, tarih ve saygi kazanir. --- spoiler --- son merhalede, cirilciplak gecen hamam sahnesi epey manidardir. kaslari ve dovmeleriyle goz alan nikolai'nin bedeni, her yeri beyaz fayansla kapli, kasap dukkanini andiran saunada kanlar icinde yatarken, bedene dair cok basit bir gerceklik gorunur: beden ettir. --- spoiler --- basit gorunse de karmasik uclari olan beden gibi bir konuyu isin icine kattigi icin, film bilindik gangster filmlerinden ziyade ancak cronenberg'in cekebilegi turden bir ganster filmidir.
şark vaatleri, david cronenberg' in, o hayranı olduğum “çılgın” sinemasını terk ederek, daha popüler, daha geleneksel sinema anlayışına geçiş yaptığı şiddetin tarihçesi' nden sonra, aynı yoldaki ikinci filmi. en son existenz ile, organizma ve makinenin birbiri içinde kaybolduğu, şok edici "meşhur" tarzına nokta koymuş gibi görünen kanadalı dahi yönetmen, yine de formunun zirvesinde. cronenberg, a history of violence' dan sonra yine mafya alemine, yani organize suç dünyasına dalıyor ve bizi de peşinden sürüklüyor.. öncekinde, mekan da, kişiler de amerikan' dı; oysa bu kez londra' dayız ve elemanların çoğu rus, bir kısmı da türk ve çeçen.. film, bir cronenberg filmiyle karşı karşıya olduğunu seyirciye hatırlatırcasına, onu hemen şöyle bir hizaya sokacak, ani ama "ayrıntılı" bir boğaz kesme sahnesiyle başlar.. bu sıralarda bir hastanenin doğum servisine kanlar içinde, hamile bir çocuk-kadın getirilir. 14 yaşındaki tatiana, rus mafyasının beyaz kadın ticareti sırasında -hırpalanmış- bir malıdır.. kendisi kurtarılamasa da bebeği sağ salim doğar. --- hafif de olsa spoiler --- işi icabı, bunlara tanık olan ebe anna, olanlardan çok etkilenir ve tatiana' nın cebinde bulduğu günlüğünden yola çıkarak, onun ailesini, kimliğini ve bu hale gelmesine neden olanları araştırmaya başlar. bu araştırma, onu çok kısa sürede -direkt olarak- bir rus lokantasına, bir başka deyişle, ingiltere' nin seks ve uyuşturucu trafiğinin –yer altı- merkezine götürür. rusya' dan bir cennet gibi görünen londra' ya (tıpkı türkiye' ye de gelenler gibi..) -sadece- daha iyi bir yaşam için gelen bu masum rus kızın günlüğü, eroine bağımlı hale getirilip, fahişeliğe zorlandığı gurbet elde geçen, kısacık ama çok zor bir yaşantının kesitlerinden ibarettir. zavallı kız, film boyunca, gelişen sahnelere de uyan satırlarıyla, günlüğünü bizimle de paylaşır.. merhum babası da bir rus olan ebe anna’ yı, annesi ve amcasıyla birlikte yaşarken görürüz. o masum bir ailenin sıradan bir kızıdır ve bir zamanlar bebeğini düşürerek kaybetmiş olmanın acı verici duygusallığıyla da, büyük bir belaya -ailesiyle birlikte- bulaşmanın arifesindedir.. anna (naomi watts), fazla vakit geçmeden, sahibi olduğu "trans - siberian" adlı rus lokantasını paravan olarak kullanan, ünlü bir mafya örgütü olan "hırsızlar birliği" nin başı baba semyon (armin mueller stahl)' la, şoför/fedai nikolai’ (viggo mortensen)' la ve baba' nın oğlu kirill (vincent cassel)' le tanışacaktır. kısa bir süre perdede görünen polisler hariç film, bizi londra' nın rus ağırlıklı yabancı yüzüyle tanıştırıyor. trajik bir ana tema, yönetmenin etkisinin bariz hissedildiği o garip mizansenler, yabancı aksanlı ingilizce, rusça ve zaman zaman türkçe konuşmalar.. bütün bunlar, londra' nın hep yağmurlu ve kasvetli havasını -içimizle birlikte- sanki daha bir karartıyor.. cronenberg, şiddetin tarihçesi' nden sonra bu filmde de viggo mortensen' le çalışıyor ve oyuncu, "nikolai" rolünde de göz kamaştırıyor. ona artık, "ayrıksı" yönetmenin “yeni favori oyuncusu” gözüyle bakabiliriz sanırım. nikolai, mafyöz ailenin hem şoförü ve onların pis işlerini temizleyen adamı, hem de alkolik ve nonoş oğul kirill' in "zoraki" arkadaşıdır.. görünüşüyle olduğu kadar “sürprizli” senaryonun kilit adamı oluşuyla da gayet gizemli, çok sert hatta vahşi denebilecek bir yapısı vardır. öte yandan, prensipli, kişilik sahibi, -aşık olabilecek kadar- yumuşak yürekli ve kötü yola düşmüş kızlar için dertlenebilecek biridir de o.. vincent cassel' ın "çok iyi" canlandırdığı kirill, doğanın ona verdiği eşcinsellik olayından mustarip, alkolden aldığı cesaretle şiddetin dibine vuran, bu "erkeksi" şiddeti kadınlar üzerinde de kullanarak -o hiç memnun olmadığı- “eksik” cinselliğini gizlemeye çalışan "zavallı" bir gençtir. ancak, kesin öldürme emrini aldığı yeni doğmuş bir bebeğin hayatını, gözyaşlarına boğularak bağışlayan da odur.. başta, yavrusunu doğururken ölen tatiana olayı olmak üzere her türlü kötülüğün baş sorumlusu "baba" semyon ise başka bir alemdir. şirin bir yaşlı beyefendi profili çizen semyon, şer dünyasının işlerinden arta kalan zamanlarda oğlu kirill' i korumaya çalışan bir baba, lokantasının işleriyle uğraşan, mutfakta yemekler, pastalar yapan, çocuklara şefkat gösterip, onlarla keman çalıp, şarkı söyleyen biridir.. bütün bu saptamalar gösteriyor ki, david cronenberg, bu filminde de iyiliği ve kötülüğü kesin, net sınırlarla birbirinden ayırmıyor. evet.. iyiler ve kötüler -pek açık olarak- hikayede yerlerini almışlardır.. ancak onların -öncelikle kötülerin- birer "insan" oldukları gerçeğini hep hatırlatarak.. önceki filmi "a history of violence" hakkındaki yazımda şöyle demişim: "kötü insan yoktur.. iyiliğiyle, kötülüğüyle sadece ve sadece insan vardır. yaratılışı değildir kişiyi iyi ya da kötü yapan, seçimidir tamamen.. iyi insan, kötülüğü denememiş/denetilmemiş, ya da kötülüğü denese de iyi biri olarak kalmayı seçmiş insandır. kötü insan ise, bir şekilde denediği kötülüğü seçmiş/seçtirilmiş ve kendini -belki de- bu bataklıktan kurtarabilecek seçimini yapmamış kişidir.." işte yönetmen, (bence tabii..) yeni filminde de bu anafikirden ayrılmamış görünüyor.. filmin biz türkler için ilginç ve hoş bir yanı, "iyi" bir açıdan bakmasa da iki türk tipine sahip olması.. mesleği berber/mafya olan türk azim' in ankara social club ı ve dükkanının "berber salonu" şeklindeki tabelası, benim için hoş ayrıntılardı. şimdiye kadar çok kötü örneklerini gördüğümüzden, azim' in "tahtası noksan" oğlu ekrem' e 'sakin' diyecek yerde 'durgun' demesi dışında akla ziyan bir türkçe hatanın olmaması, iyiydi.. o değil de, türk oyuncu olmamasına karşın berber azim' in, bizim köşedeki berber mehmet abi' nin tıpkısı olmasına ne buyrulur.. tam burada, muhatabımın bay cronenberg olmasından kuşkulu olsam da –yine de- ona sormak istiyorum: dünyanın her yöresinden artistler bulup oynatırsın da, -hele senin bir filminde oynamak için üste para verecek- sürüyle oyuncu bulacağın halde, türkiye' yi neden es geçersin?. senin hemen yakınındaki avrupa' da bile mebzul miktarda türk varken, çakma türkler yaratmak sana hiç yakışıyor mu?. ha?. (bakalım bu ağır fırçalamadan sonra david nasıl insan içine çıkacak, merak ediyorum doğrusu.) film bitmiş, ancak, böyle bir filmde mutlaka olması gereken bir eksiklik hissetmiştim sanki.. filmi kafamda baştan sona tekrar bir taradım. evet evet doğruydu.. cinayetler işlenen, kanın oluk oluk aktığı koskoca bir suç filmi, tek bir silah ateşlenmeden, hatta perdede bir tabanca bile görünmeden, başlayıp bitmişti.. herhalde bu bir rekordu.. --- spoiler --- son olarak filmden bir anı: hamamdaki bol kanlı, çok canlı, pek sert ve şaşırtıcı kavga sekansı insanı o kadar kapıp götürüyor ki, bi ara kendimi, iki yanımdaki koltukların orasını burasını ellerimle tutup burarken yakaladım. allahtan her iki yanım da boştu.. kavisli, keskin ve soğuk bıçağın insan bedeni içindeki hızlı, derin yolculuğu; objektifin, rus mafya üyelerinin görkemli dövmelerle süslü vücutlarını yakın çekimlerle uzun uzun taraması ve ukraynalı fahişe bir kızın, yatakta şarkısını söylerken kıvrımlı bedeninin kadrajı.. şark vaatleri, tüm bu, klasik cronenberg sinemasını -her şeye rağmen- hissettiren çarpıcı ayrıntılarıyla, iyi oyunculuklarla, güzel bir senaryo ve başarılı bir kurguyla sinemalarda*
cronenberg in itinayla kurdugu, imzasini attigi fantazma sinemasindan, gordugumuz icinde oldugumuz dunyaya ait hikayeleri anlatmaya soyundugu donemin simdilik son halkasi, bir gun arayla iki defa ustuste izledigim nadir filmlerden biri. buna mukabil bati sinemaciliginda her daim bonus kotu adam kategarizasyonunda gume gitmis, karikaturlestirilmis rus mafyasi uzerine ciddi ve detayli bir guzelleme. farkedildigi uzere tabanca bile gosterilmeden siddeti yansitabilmis bir suc filmi. bu ovgu dolu girizgahtan sonrasini oyunculari yaglamakla harcamaya karar verdim zira hepsi hakediyor. rus aksanli ingilizce hoslugunu gectim, viggo mortensen filmde ruscayi en basarili konusan kisi. film boyunca ingilizceden fazla rusca cumleler kuruyor ve filmi izlerken bunu bir rehber esliginde veya prompter okuyarak basaramayacagini dusunmustum zira rusca sarki ezberler gibi seslendirilecek bir dil degil, vurgular ancak aliskanlikla kazaniliyor. nitekim rusyada uzun sure bulunarak bunu bizzat kendi deneyimleriyle basardigini okumamla hersey yerli yerine oturdu. gercekten muazzam bir is basarmis. rusca hadisesinde falsosu yok. vincent cassel ise filmdeki en rus kisi. viggo yu yukarda ovunce bu cumle size biraz garip gelebilir lakin soyle izah edersem niyetim daha net anlasilir ; benimle 1 saatligine moskovada yuruyuse cikacak birine vincent cassell in oynadigi tipin aynisi en az 20 tane adam gosterebilirim. o derece detayli, ince bir gozlem yapmis ve bunu mutesem giymis. viggo rusca da cosarken, cassell tam anlamiyla simarik, vurdumduymaz bir rus erkegi nasil olunurun dersini vermis. izlerken cogu defa rus oyuncu bulsalarmis bundan iyi olamazdi diye dusundum zira viggo mortensen bi rusu italyana ceviren klas, agir ve cool hareketlerle yansitirken, fransiz cassel tastamam bir rus olabilmis. bu baglamda 10 puan kirile, en birinci cassel! turkce telafuzlarin basarisizliginin ve cronenberg in neden turk oyuncu secmediginin cevabini da bi nebze verebildim saniyorum ; ingilizce bilen rus oyuncu bulmak dunyanin en zor isi degil bi ton var, lakin cronenberg inandigi oyunculara rol vermekten imtina etmeyen biri. bir iskandinavi, bir fransizi rus yapmaktan cekinmeyen bir yonetmen kafasindaki tipe uygun birini buldugunda turk olup olmadigini da onemsemeyecektir. bu baglamda berber azim i haluk bilginer in oynamasini istemezdim, bulunan keltos tip senaryonun istediklerine son derece uygun ; guvenilmez, kaypak bir ortadogulu karikaturu. velhasil izledigim en iyi suc filmi degil, en heyecanli film degil, lakin rus oligarklarin hegemonyasi ve chelseanin ( ki filmde klubun isminin gecmesi guzel ve ince bir ayar olarak tarihteki yerini almistir ) son 3-4 yilda guncel sohbetlerimizin bas kosesine oturmasi hususuna crononberg stilinde bir bakis, izlenmeyi hakediyor. turunun kanimca ilk ornegi. seyredin seyrettirin.
izlenmesi gereken bir film, ama abicim; bari bir türk e sorsaydınız, ne o öyle langenscheidt sözlük açıp bakmış gibi, durgun nedir ?
cronenberg rezilliği.. heralde artık "yeni" bir cronenberg filmi izlemeye ikna olmam için kapıma kadar gelip "valla billa spider gibi dehşet bişey oldu ebucum" filan demesi gerekli..
acilisi ile bende bir wild at heart etkisi yaratmiştir bu film...
david cronenbergin oldukça yalın bir konuyu çok temiz bir biçimde işlediği filmdir. temiz derken, hikayeyi ve hikaye içindeki şiddeti pek güzel işlemiştir. başka ellerde klişe, hatta melodrama yakın bir yöne kayması muhtemel, ya da mafya şovuna dönüşme riski taşıyacak bir konudur aslında ele aldığı. ancak filmde gereksiz herhangi bir şiddete rastlamayız. her ne olup bitiyorsa, gerçekçiliği nedeniyle rahatsız eder, daha fazlası değil. ---spoiler--- fakat söz konusu "şöför"ümüzle hanım kızımızın öpüşmesine ne diyeceğiz. filmin anlatımında bir tuzağa düşülmüşse, o da budur. bir diğer nokta da, istihbarat için bir grubun içinde yer almanın sınırları, etik tartışmaları yok mudur? ---spoiler---
açılıştaki berber salonunun sahibi azim bey'in pek bi güzel türkçe konuşmakta olduğu film. hayatımda böyle güzel bir "alışverişe çıkalım mı?" daha duymamıştım. ayrıca, "take this fucking ustura.."
viggo mortensen'in rus olduğuna dair şüpheler duymama neden olan film. bununla birlikte naomi watts'ın annesi rolünde polat alemdar'ın üvey annesinin oynadığı film. insan insana benziyor işte.
david cronberg denilince insanın aklına existenz, crash, naked lunch ve spider gelir. kendine has bir kitlesi olan bu yönetmenin filmlerin de kimsenin kolay kolay denemeyeceği $eyler vardır. kanlarda dola$an virüsler, insanlara geçen garip hastalılar, kolu bacağı olmayan kadınlarla sevi$en adamlar, vajina gibi kullanılan yaralar. bunları bazıları çok a$ırı ya da gereksiz olabilir. ama bunları sevenlere, kendini anlayanlara film yapan bir adamdır david cronenberg. iki yıl önce yönettiği a history of violence david cronenberg'in daha çok tanınmasına, ba$ka izleyiciler tarafından da izlenmesine yol açtı. a history of violence, diğer filmleri oranla daha fazla gi$e ba$arısı yaptı, ve oscar adaylıkları kazandırdı. ama asıl david cronenberg hayranlarını ise bir hayal kırıklığı bekliyordu. aslında kendi içinde oldukça ba$arılı sayılacak bir film vasat bir david cronenberg i$i haline geldi. belki de populerlik ayağına asıl kitlesini satmı$dı. eastern promises, bu filmin bir devamı gibi, olayın yine özünde mafya var. yine onlardan mı değil mi anla$ılmayan bir adam, filmin tam ortasında duruyor. gerçi hamam sahnesi, bazılarına a$ırı gelecek $iddet sahneleri gibi cronenberg izi ta$ıyan sahnelerde yok değil. sinema tarihi için oldukça iyi/ba$arılı bir mafya filmi olduğu söylemek yalan olmaz. viggo mortensen'in tek kelime ile kusursuz bir oyunculuğu var. rus soğuk kanlılığı mümkemel yansıtıyor beyaz perdeye. mafya reisini semyon'u oynayan armin mueller-stahl bir ba$ka alem. sakin, yava$ ve kibar insanın içinde yatan psikopatlığı, sapıklığı çok iyi yasıtıyor. belki de son yılların gördüğü en iyi mafya babası. bunlara vincent cassel ve naomi watts'da katılınca ortaya oyunculuk yönünden oldukça ba$arılı bir film çıkıyor. bir de filmin senaryo yazarı steven knight'in türklere kar$ı özel bir ilgisi var herhalde. dirty pretty things'de bir türk kızını anlatmı$tı. burada da bir türk berberini konu alıyor. ama bu nasıl konu$madır. ne vardı bir türk oyuncu filan oynatılsaydı. kötü bu olurdu. sonuçta, bundan kötü olmazdı.
sırf viggo mortensen in oyunculuğu için bile izlenmesi gereken film.
klasik mafya filmlerinden ustaca sıyrılmış cronenberg yapıtı.. oyunculuk açısından incelendiğinde viggo mortensen'in son derece soğukkanlı performansı , tamamen içinde yaşayıp dışarıya yansımayan öfkesi , semyon karakterinin* filmin sonuna kadar düşürmediği maskesinin kusursuzluğu,vincent cassel'in başınabuyruk tavrı ve bastırmaya çabaladığı cinsel kimliğinin şiddetle birlikteliği ,nispeten durağan senaryo yapısının içinde parlayanlar. oyunculuk başlığında tek zayıf halka beklediğimin aksine naomi watts'ın filme daha fazla yedirilememiş olması. malum "günlük" ekseninde ilerleyen hikayenin kilit noktası olan naomi watts filmde oldukça pasif kalmış açıkçası. neticede, başta da değindiğim gibi türünün tipik örneği olmayan(mermilerin havada uçuştuğu kısırlıktan arınmış) senaryosundan çok -en azından benim için- oyunculuğun dikkat çektiği bir film olmuş eastern promises.. ha bir de filmin başındaki berber azim'in akıllara zarar repliğinin tamamı: "take the fucking ustura and finish this rus!"
filmin ilk sahnesinin çekildiği berber dükkanı gerçekten londrada yaşayan bir türk'e ait.dükkan sahibi sıradan bir film diye düşünüp işinden gücünden olmamak için razı olmamıştır başta çekime günlerce yalvarıp filmin yönetmeni zor ikna etmiştir bu sahneyi çekmek için.epeyde yüklü bir para ödenmiştir bu kısacık sahne için kendisine 10 gün çalışmışlardır dükkanı sahneyi çekime hazırlamak için.filmin sonunda bu türk'e teşekkürde edilir.
cronenberg'in içindeki çocuğu artık uyuttuğu olğunluga tam geçiş yaptığı film desekte, klasik cronenberg öğeleri filmde gene mevcut, birde oscar alırsa tam olur..
filmdeki adı anna olan naomi watts kişisinin ural marka rus yapımı motosiklet kullanarak gönülleri fethettiği film.
vakit ayırılıp izlenecek, pişman olunmayacak filmdir. viggo abinin french inhale i muhakkak görülmelidir.
viggo mortensen'i fena halde enemy at the gates'deki ed harris'e benzettiğim film. ben filmi beğenenlerdenim, hikaye ilginç, olaylar çekici, bunların üstüne oyunculuklar eklenince zamanın nasıl geçtigini anlamıyorsunuz. soför karakteri mafya babasıyla ilk ciddi muhabbette kgb değil fsb muhabbeti yapmasa eleman gizemini biraz daha sürdürebilir gibime geldi.
şiddet sahnelerinin tamamını gözümü kırpmadan izleyebildiğim film. belirtme ihtiyacı duyuyorum çünkü ne kan ne şiddet görmekten zerre haz etmem. filmin akışında o kadar doğaldı ki o sahneler verdiği tüm rahatsızlığa rağmen böyle anlatılmasaymış olmazmış gibi sanki. karakterlerinin hiçbiri hakkında doğru dürüst fikir sahibi olmamıza izin vermiyor yönetmen başta, birçok detayı parça parça, birdenbire ve net olarak sunuyor sonra. parçaları birleştirmek zor olmasa da semyon’a dair çok az şey görebiliyoruz, bir şeyler eksik kalıyor orada. --- spoiler --- mesela anna’nın bebeğe duyduğu yakınlığın kendisinin de rus kanı taşıyor olmasının dışında ki muhtemel sebebinin çocuğunu kaybetmesinin verdiği acı mı, eğer öyleyse anna’nın bunu hangi ara atlattığını veya atlatamadığını ya da ne zaman yaşadığını bilemiyoruz. --- spoiler --- tamam yönetmen yalın anlatmış ve etkili olmuş ama daha kuvvetli, daha akılda kalıcı olmanın ucundan geçmiş sanki. neticede çok güzel, çok etkilendiğim, zaman zaman izlemeyi isteyeceğim ama kalbime ağırlık yapacağını bildiğim bir film. 13-14 yaşında ki kız çocuklarını fahişe olarak görmek ve bunun abartı olmadığını az bile yansıtılmış olduğunu hissetmek acıtıcı. viggo mortensen bu kadar az mimik ile, o soğuk hali ile, o hamam sahnesi ile aragorn’da neymiş be dedirtti bir de.
a history of violence ı çok da fazla beğenmemiş biri olarak onun izinden giden bu filmden de pek ümitli değildim açıkçası. daha önce başka bir cronenberg filmi de izlemedim, zaten söylenenlere bakılırsa klasik cronenberg filmlerinden daha farklı filmlermiş bu son ikisi. belki beklentimi düşük tuttuğumdan belki de hakkaten iyi bir iş çıkartıldığından bilemiyorum, bayıldığım bir film oldu benim, eastern promises. evet başyapıt değil ama kesinlikle iyi bir film. şiddetin gayet dozajında verilmiş olduğu bir film aynı zamanda. daha kanlı ve sert filmler izlemiş biri olarak, bazı sahnelerden çok da rahatsız olmadığımı söyleyebilirim. üstelik o kadar aşırıya kaçmadan gerçekçi bir şekilde verilmiş ki, bayağı, estetikten uzak, kanın gövdeyi götürdüğü filmler yapanlara ders olarak gösterilmeli diye düşünüyorum. cronenberg'in görselliğinin yanında senaryonun işlenişi de çok başarılı. film gayet sakin ilerliyor ama bir dakka sıkıldığımı hatırlamıyorum. hatta aksine biraz daha uzun olabilirmiş süre. film boyunca ince ince işlenen karakter ve olaylar filmin sonunda o kadar apar topar bağlanmış ve film o kadar ani bitirilmiş ki "nası yani? bitti mi şimdi?" tepkisi bile verdim. süre daha uzun olsaydı, havada kalan şeyler toparlanabilirdi. senaryonun çuvalladığı tek nokta burası olsa gerek. oyunculara gelirsek, viggo mortensen'a şapka çıkarmak lazım. rolüne çok çok iyi hazırlanmış. fazla söze gerek yok, gidip görün kendisini. ben sanmıyorum ki başka populer bir oyuncu hamamdaki o çıplak sahnelerde oynamayı kabul etsin. biraz uzun kaçmış yalnızca. vücudunun her ayrıntısını bu kadar görmemize gerek var mıydı, tartışılır ama şüphesiz ki çok iyi oynamış. tonton, sevimli mafya babası semyon rolündeki armin mueller stahl asıl takdiri hakediyor sanırım. kibar gözükmesine karşın siz adamın duruşundan nasıl psikopat bir herif olduğunu anlıyorsunuz. vincent cassel da rus aksanını oturtmak konusunda viggo mortensen kadar başarılı. o da rolünün hakkını vermiş. şahsen naomi watts'ın filmin en zayıf oyunculuğunu sergilediğini düşünüyorum, ya da diğerlerinin yanında öyle gözüktü gözüme. kısaca senaryosu, anlatımı, tam ayarında gerçekçi şiddet sahneleri ve oyunculuklarıyla çok başarılı bir film olmuş. çok iyi ama evet başyapıt değil. filmi en iyi tanımlayan cümleyi beyazperde.com'da filmle ilgili bir köşe yazısında gördüm: "neredeyse başyapıt".
şiddetin tarihçesini çıkarıyorsa cronenberg, bu tarihçenin sonuna geldiği filmdir eastern promises. çünkü artık son safha olan şiddetin olağanlaşmasından bahseden film, maksat fazlasından kurtlar vadisine gönderdiğimiz boğaz kesme sahnesiyle açılıyor. motivasyon nedir gibi sorulardan ziyade nasıl sorusunun cevabını veriyor boğaz kesme olayı, bol bol kan gösteriyor yönetmen. sonrasında yine dingin bir anlatımla devam ediyoruz. film gerilime evrilmeden sindire sindire anlatıyor meselesini. aslında cronenberg'in en önemli farkı da bu biçim olayında yatıyor zannım-ca. viggo mortensen'a değinmeden olmaz. değindik, oldu. cronenberg dedik de fiziksel deformasyon demeden olmaz, olmaz dedik de o dövmelerden iyi de deformasyon metaforu olmaz sanırım.
filmdeki rus mafyası grubu için (bkz: vor v zakone)
anlamadığım bir şekilde izmir'de gösterime girmemiştir bu film. filmle ilgili bir detay'da hamam sahneleri ibrahim tatlıses'in ayağında kundura** filminden çok daha cesur** çekilmiş.
viggo mortensen'in karizması ve çok güzel poposu uğruna tekrardan izlenebilirliği olan filmdir.
berber azim in göstermelik bir berber olduğunu anlamak bu kadar kolay olmamalıydı. dükkanda * ne bir dua asılı, ne tuttuğu takımın ilk 11 iyle basılmış poster takvimi , ne sıcak havlu , ne gurbette vatan özlemini gideren bir türkiye haritası , ne de tavandan asılı fön makinası ... girmezdim ben o berbere. korkardım.
hamam sahnesi, hayatımda izlediğim en tüyler ürpertici ve aynı zamanda etkileyici sahnelerden biriydi.
"güçlü" bir sinematografi, "hayatın gerçekleri" bezeli bir senaryo, "değişik" bir son. oyunculuklar da gözden kaçmasın.
bir gün bir cronenberg filmine berbat , dördüncü sınıf , stallonesk, schwarzenegerrian demek ukalalığı da nasip olacakmış ki işte buna sebep olmuş filmdir.yaratıklarının kendisini düzenli yelpazelediği tahtına kurulmuş davut efendi, çeşitli milletlerden insanlar ingilizceyi nasıl bir aksanla konuşur sorunsalına dahi eğilmeden lütfedip biz fanilere çarpık fikirlerden mürekkep bir cehalet sinematografisi üzerinden sesleniyor.srilanka köylüsü aksanıyla ingilizce konuşan türklerle girilen film, başından sonuna yuh artık dedirten sahnelerle kaynıyor kaynaşıyor. vincent cassell'in disleksiya fransız damağından çok şey beklemek haksızlık olurdu zaten.. viggo mortensen kardeşimiz ise yönetmen falan dinlemeyip işine bakıyor ve filme rağmen göz dolduruyor yine, adam rustan rus. yapma cronenberg , grotesksin sen gargoyle kal giy dedim tulumları.
ikinci izleyişimde fazlasıyla hoşuma giden, cronenberg filmografisinde nacizane üst sıralara yerleştirdiğim film. viggo mortensen'e ezelden beridir ısınamamıştım bir türlü ama bu filmde son zamanlarda izlediğim en iyi performanslardan birini sergiliyor. vincent cassell de gayet inandırıcıydı. ama ilk izlediğimde sürekli viggo mortensen'in midesinden roketatar, vincent cassell'in kulağından lada niva, vs. çıkacak hissiyatı hakimdi bende. cronenberg uzun süredir new flesh olayına el atmıyor ama zamanında çektikleri kazındı resmen beyne. dede korkut hikayelerini çekse benim gözler yine deli dumrul+zirai traktör kırması karakterler arayacak ekranda.
londra değil de prag'ı hatrlatan film.
kerameti, türkçe'ye "şark vaatleri" olarak çevrilmiş isminden menkul olan film. cronenberg'in geçmiş filmografisinden farklı bi film olmasi bir yana, klişe filmlere, türlere aykırı gittiği bilinen yönetmenin, bu kadar "oryantalist", bu kadar 'pis şarklılar' öyküsü çekmesine şaşırmadan edemiyor insan bu film karşısında. üstelik şark sadece ortadoğu, arap falan değildir; rusya da avrupa'nın şarkıdır; hiç bir zaman tam batılı olamamıştır orta avrupanın gözünde. --bu noktadan sonrası ciddi biçimde spoiler içermektedir-- bu bağlamda, türk mü kürt mü olduğu tartışılan karakterlerden başlarsak, filmde farklı milletlerden gösterilen karakterler kendi aralarında hangi dili konuşuyorlarsa o memlekete ait olduklarını doğruluyoruz film boyunca. azim'le yeğeni kendi aralarında (diyalog beceriksizce de olsa) türkçe konuşuyorlar; o zaman neden mortensen'in ağzından "kurdish place" lafını duyuyoruz. bir de bu karakterler christmas'ı bile kutlamıyormuş, ne garip! birisi de uyandırmamış "şarklılar müslümandır üstad zaten" diye. ya da ben filmi meslek gereği fazla kurcalıyorum. her neyse, oryantalist örneklerine geri dönelim. filmi bir kez daha seyretme şansınız varsa, ebemiz anna'nın evdeyken, masa başında annesi ve amcası ile oturduğu iki önemli sahne var. birisi akşam yemeği sahnesi; diğeri de semyon'un hastaneye gelip anna'nın gözünü korkuttuktan sonra hemen akabinde takip eden sahne. tek söyleyeceğim şey diyaloglara dikkat edin, hatta ne bileyim alt yazısını bulun, okuyun."hayır, bunlarda oryantalist bakış yoktur." diyenin karşısına edward said'in şarkiyatçılık'ı ile çıkmaya hazırım. öte yandan, mortensen'in film boyunca sürdürdüğü oldukça başarılı aksanının yanı sıra, rusça'nın etkisinin şiirselleştirilip, bazı sahnelere egzotizm katma çabasını da ayrı bir not olarak düşmek istiyorum. (örneğin, bebeğin ölümden kurtarıldığı gece sahnesi.) farkındaysanız "hamam" kısmını bu örneklere dahil etmiyorum. evet, girmesine girer ama filmin akışı içerisinde bir yerlerde o kıpkırmızı kanın oluk oluk görünmesi, görünmesi için de başka şeylerle zıtlık oluşturması lazım. hamamın beyazlığı, temizliği gibi. ve fakat söylemeden edemeyeceğim, hangi hamama izbandut gibi halinizle, o kılıkta girebilirsiniz? neyse ben hiç çeçen mafyası olmadım. olsam girebilirdim belki.. suç filminde silahların konuşmamasını da tastamam bu oryantalist okumaya bağlayabiliriz. batılı çatır çatır çeker silahlarını, doğulular daha geleneksel, daha sessizce (ustura, kasatura gibi), olmadı bilek gücüyle hallederler kanlı işlerini. son olarak cronenberg esas oğlanla, esas kızı bir kaç saniyeliğine de olsa öpüştürerek de, "bari sen yapmasaydın be üstad!" cümlesini kurdurdu bana. bu da en bilindik hollywood klişesidir ki ne gerek vardı..mesela esas oğlan, kızı dudaklarından değil de alnından öpseydi, binbir gece masallarının şarkiyatçılığını yakalardı ki, tam olurdu. çeşitli film dergilerinde oyuncularla yapılmış röpotajları bulabilirsiniz. mesela watts, mortensen'in rusya'dan getirdiği ve çekimler sırasında sete taşıdığı 'materyalleri' 'çok ilginç şeyler' olarak nitelendiriyor. evet, biz şarklılar ilginç insanlarızdır. ben de hint kültürüne dair eşyalar gördüğümde bana da ilginç geliyor ama sizin bir tesbihe davrandığınız gibi davranmıyorum buda heykelciklerine. daha da saptama yazardım ama onları da kendi makaleme saklıyorum sözlük, kusura kalma... edit: bu entry'de yazanlar, her ne kadar öyle görünmese de, sosyalbilim yöntemlerini kullanan saptamalaradır; bahsi geçen film bir yüksek lisans ödevinde, yukardaki şarkiyatçılık "bağlamında" akademik olarak incelenmiş ve tam not almıştır. kötülemeyi marifet sanan sayın suserlara duyulur.
müthiş film.. sonundaki öpüşme sahnesi haricinde gereksiz bir sahne yoktu.. bir hikayenin anlatımı hem görkemli hem sade nasıl olur göstermiş david cronenberg.. viggo mortensen bu filmdeki rolüyle oscar alsın.. aragorn halt etmiş, nikolai rules!
türkçe adının kulakta çok güzel tınladığını düşündüğüm film:(bkz: şark vaatleri)
viggo mortensenin rolune cuk oturdugu film. kendisini hem dovelim (bkz: criminal tattoo) hem de dovusturelim diyorum (bkz: hamam). tam aksine film boyunca gozum vincent casseli bir yerden isirdi ama bir turlu cikaramadim. kanimca pek gitmemis.
sweeney todd the demon barber of fleet street filmini izledikten sonra izlemeyin derim ben.. --- spoiler --- ilk sahne ile birlikte gülmekten yere kapaklandım.. komik olduğundan değil, o gün içinde bitti sandığım gırtlak kesme sahnelerinin bitmediğini gördüğüm için.. bu kadar alakasız iki film, bu kadar tesadüf.. --- spoiler ---
a history of violence in obur kutbu..a history of violence da cronenberg normal ve iyi adamin icindeki anormal ve kotu adami anlatiyordu, bu filmde kotu ve anormal adamin icindeki iyi ve normal adami...cronenberg hala ic dunyaya yonelik filmler yapiyor ve guzelde yapiyor..opusme sahneside kulturel amalgamin bir parcasi..yillarca londrada yasamis rus bir pic bile kulturunden suyundan biseyler kapar..
filmdeki motosiklet için: (bkz: imz ural m 72)
hamam sahnesi sinema tarihine geçecek türdendi, biraz abartıya kaçılmıştı yalnız orda fazla ayrıntı iyi değildir* o sahnede oynamayı kabul eden vigo mortensen'e de burdan tebriklerimi iletiyorum, zor bir işe kalkışmıştı.
david cronenberg gerçekten usta bir yönetmen. filmografisine bakıyorum da, a history of violence dışında, yönetmenlik becerilerini pek de sorgulayabileceğimiz bir film söylemek fazlaca zor. ve işin ilginç tarafı, 1981 yılında çekilmiş scanners'dan bu yana her biri ciddi ilgi çekmiş filmlerinin her biri diğerinin üzerine birşeyler ekliyor, kendine has sertliğiyle, hayatın o en rezil şiddet biçimlerini, sonuna kadar yüzümüze vurmaktan çekinmemesiyle, biraz sert ama gerçekten derin sorunlara girebiliyor. biz büyürken, dünya en rezil gelişmeleri yaşadı; postmodernizm pervasızca gözlerimizi boyarken o videodrome'la, the fly'la, dead ringers'la, naked lunch'la, crash'le, existenz'le bizim ne kadar acınası bir durumda olduğumuzu anlatmaktan çekinmedi. spider ile koptuğu zaman, onu anlamakta zorlandık, ama aslen o bütün bu şiddetten ve yanılsamadan uyanışımızı anlatıyordu; uyanışın şahsen keyifli olacağını sanıyordum ben, ama uyanmasak daha iyiydi belki. evet, şirin halüsinasyonumuz bitti, baudrillard bile öldü. artık acemi adımlarla dünyaya müdahale etmeye başladık. o bocalamanın filmi a history of violence oldu; orada yapılamayanı coen'ler daha şimdilerde yaptıysa da, cronenberg sorunun asıl kaynağı olan yere, avrupa'ya gitti ve asıl sorun olan şeyi, rus'ların bugününü ele aldı sonunda. o daha önce yapamadığını şimdi yaptı, onun daha önce yapamadığını no country for old men yaparken o eastern promises ile olayın kökenine girdi. klişe öğeler mi var? ben çok klişe bir şey göremedim. bize klişe gelmesi, belki içinde yaşamamızdan. ama bakıyorum, berberin kürt olduğunu söylememek bile içinde yaşadığımız şiddeti anlatmak için yeterli bir veri. yoksa gelecek ümitlerinin becerildiği yatakta şarkı söylemek mi klişe, yoksa 14 yaşındaki fahişe kızlar mı klişe, yoksa duvar denilen haltın insanın üzerine yıkıldığını bilmek mi klişe, yeterince anti-komünist gelmedi mi bünyelerimize, bu gerçeklerle yüzleşmek mi hoşumuza gitmiyor? film eleştirilerinde, spoilerlarla filmin özetinin değerlendirilmesi ekolünden hiç haz etmedim ve filmin sinema tarihi açısından ne ifade ettiğine bakmaya çalışageldim. "bu film bana ne ifade ediyor" bilgisini sunmak gerekiyorsa; ben bu filmi izleyince, ağzına sıçtığımın kapitalizminin ve liboş şakşakçıların, tüm bu bizi de kapsayan coğrafyayı nasıl mafyaya peşkeş çektiklerini, ama ümidin de halen bu coğrafyada nasıl var olabildiğini hissettim. londra'da geçiyor film, evet, ama film ruslarla ilgili, türklerle ilgili, yugoslavya ile ilgili. biz uyanınca dünya yeniden rayına girecek. biz şiddeti def edebilirsek, biz devrimimizi yapabilirsek bir umut var; yoksa daha çok ağlayacağız. film bana bunları, yeniden, anlattı. cronenberg için söylenecek ise şu olsa gerek. biz büyüdük ya, o da büyüdü. çok büyüdük hem de. çok kötü şeyler yaşadık bu dönemde, birlikte. bu filmi izleyip de kendini sorgulamayan insanın suratını, dünyanın tüm lamaları hedef tahtasına çevirsin.
türk rolündeki karakterlerin türkçe'yi düzgün konuşamadığı film
viggo mortensen ve vincent cassell'in harikalar yarattığı film olarak gözüme çarpıyor açıkçası ilk olarak. bütün hikayeyi, kurguyu falan geçtim; o kadar güzel oynamış kiki oyuncu da, filmin hatalarını falan görmezden gelebiliyorsunuz rahatlıkla. ya şöyle söyleyeyim, filmin kadrosunu hatırlamıyordum seyretmeye başlarken, 20. dakikada falan "ulan kim bunlar ya, süper oynuyorlar" diyerek baktığımda fark ettim vincent ve viggo olduğunu ki; oldukça ilginçti bence. onun dışında, şiddete bolca yer veren bir filmdi ama filmin asıl şiddet unsurunu sahneler değil de altmetinler ve diyaloglar yaratıyordu bence. hamam sahnesi dahil oldukça gerçekçi bir şekilde yansıtmış bir film olduğunu da söyleyebilirim ek olarak. ağır biraz; ama seyredilebiliyor yani, niye seyredilemesin.
londra'da geçen, çarpıcı bir rus mafya hikayesi. --- spoiler --- nikolai'ın yumuşak tarafını bize gıdım gıdım vermiş cronenberg, amca stepan'ı katletmedi mesela, mis gibi otele gönderdi, filmin sonunda kirill'in bebeği sulara bırakmasına müsaade etmedi filan ama her yaptığının tek gayesini de yine kendi söyledi: "how can i become king, if king is still in place?" ayrıca rus hapisanelerini gidip görülesi, mahkumlardan hikaye dinlenesi bir yer haline getirmiştir şahsımın gözünde. jürinin dövmelerden hayat hikayesi okuması, "forced tattoo" muhabbeti vs bombastikti. --- spoiler --- bir de david cronenberg viggo mortensen'i seviştirmeyi ve dövüştürmeyi çok seviyor, a history of violence'dan sonra bir kez daha anlamış olduk. ayrıca pls ltfn: (bkz: vory v zakone)
viggo mortensen'a saygımı kat kat arttıran film. filmdeki muhteşem performansı bir yana çekimlerden önce 6 ay boyunca moskova sokaklarında cirit atması, 'araba kullanması' ve bu kısa sürede rusçayı yutması inanılmaz... aktörler(yardımcılar dahil) açısından üretken, bu kadar çok ve başarılı performansın bir arada olduğu yıllardan biri olan 2008de oscarı daniel day lewis'e kaptırması pek abes kaçmasa da kendisi açısından şanssızlık. hoş oscar'ı kim sallar; hem film hem oyunculuk gönüllerin oscarını kazanmıştır.
"viggo sen izim her şeyimizsin" diyerek sokaklara düşme isteği uyandıran film. viggo mortensen'i sadece görmüşlüğüm vardı, izlemişliğim yoktu. rusları ve rusçayı tanımam etmem, bu bağlamda bir şey diyemeyeceğim lakin ben bu nicholai'ye bayıldım arkadaş... dünyanın en ifadesiz yüzüyle, "sağa dönerim, sola dönerim, düz giderim, hepsi bu" dedi adam. aman allahım... ateşli silah kullanmayan, işini bilek ve bıçakla halleden, bebek öldürmeyen, diz çökmeme işareti olarak dizine dövme yaptıran, hayatının özetini dövme olarak cildine kazıtan, tesbih çeken rus mafyasına, naomi watts'ın dudaklarına yapışmak hiç mi hiç yakışmamış. ama zaten, nicholai rus değildi. anna da "aaa beni dudağımdan öpmemeliydin halbuki..." diyecek durumda değildi. seyirci olarak tercih etmezdim öyle bir öpüşmeyi, hatta gayet gereksiz buldum. ama böyle bakınca çok da bir sorun yok gibi. --- spoiler --- filmin sonunun havada kalmışlığı iyi olmuş. anna'nın bebekle mutlu hayatını görmemiz bile fazla bence. o kadar gerçekçi ve sert bir senaryoda, kızın bebekle ve ailesiyle beraber mutlu hayatına devam etmesi klasik bir "iyiler daima kazanır" mesajı ama gerek yoktu. yine de, bebeğin anna'nın yanında kurtulmuş bir hayat sürdüğünü ve süreceğini izlerken, arkada tatyana'yi dinlemek gerçekten çok güzel olmuş. buruluyor insan. nicholai açısından ise, sonun havada bırakılması çok yerinde. eğer onun da bir "mutlu son" unsuru olduğunu görseydik "e niye sert yaptın abi o zaman filmi bu kadar, madem sonunda her şey klişe olucak?" derdik. --- spoiler --- ha bir de, anna son sahnede bebek elindeyken bahçede bir banka oturuyor ya, elbiseyle öyle oturulmaz. eteği düzgün düzgün alırsın altına ki rahat edesin. son olarak, yönetmenin filmde türk oyuncu oynatmadığına inanmıyorum. aksini iddia edenin, anna'ın annesi rolündeki kadının serpil tamur olmadığını kanıtlaması gerekir.* öyle bir benzerlik...
oldukça kaliteli bulduğum film. gerek diyaloglar, gerekse anlatımın son derece yalın olmasından dolayı çok gerçekçi bir film ortaya çıkmış. karakterler arasındaki diyaloglar ağdasız, sıradan, günlük konuşmalar izlenimi vererek filmin doğallığını artırırken, farklı kültürel altyapılara sahip kişiler arasındaki diyaloglardaki algısal farklılıklar iyi yansıtılmış. aynı şekilde hikayenin anlatımının da oldukça sade olması filmin doğallığına tavan yaptırırken, sanatsal açıdan çok kaliteli çekimlerle desteklenmiş. film bittiğinde, özellikle açık uçlu bırakılan bir yer* haricinde akılda hiçbir soru işareti bırakmamış, konuyu anlama açısından hiçbir sahne için "dur şu kısmı anlamadım dönüp tekrar izleyim" dedirtmemiştir. filmin bir başka özelliği de ağır ilerlemesine rağmen kesinlikle düşük tempolu bir film hissiyatı yaratmamasıdır. bunun nedeni sanırım istisnasız bütün sahnelerin olay örgüsüyle direk bağlantılı olması, ana olaydan belli bir ölçüden daha fazla sapmamasıdır. filmin kötü ve yapay kalan tek yanı ise türkçe cümlelerin zorlama bir şekilde telafuz edildiğini güçlü bir şekilde hissettirmesidir. --- spoiler --- (yukarıda da belirttiğim gibi), filmin açık uçlu biten tek bir kısmı vardır; acaba nikolai'nin ailenin başına geçmesinin (ya da kirill'i geçirip aslında söz sahibinin kendisi olmasının) altında yatan amaç nedir? nikolai, "undercover" şekilde fsb ajanlığı görevine devam mı edecektir, yoksa artık bu işlerden çekilip fiilen ve isteyerek mafyayı yönetmeye mi başlayacaktır? polis şefiyle hastahanede geçen diyaloglarından aldığım izlenimle ben bu soruya cevap olarak nikolai'nin 80% ihtimalle "undercover" olarak devam ettiğine, 20% ihtimalle de ajanlığı bıraktığına kanaat getiriyorum. --- spoiler ---
"azim berber salonu" tabelasıyla başlayan film.
bilmem kac miletten bilmem kac oyuncu oynatarak yaratilan evrenselligi, henuz ilk dakikalarda turk karakterin 'durgun, durgun' demesiyle sona erdirdigi film. oyle calm'in sozluk anlamina bakip sakin'li, durgun'lu replik hazirlamakla is bitmiyor cunku. rusca ogrensin, aksan yapsin diye viggo'yu alti ayligina rusya'ya yollamakla kalmayip, ayni ozeni turkce'ye de gostermek iktiza ediyor. film olarak da bir 'sey' anlatmaktan ziyade, bir mafya ailesinin yasamindan ufacik bir kesit sunuyor gorunumunde. o kadar ki, film aniden bitince her sey havada kalmis, hicbir gelisme yasanmamis, hicbir sey acikliga kavusmamis hissine kapiliyorsun. cunku filmde basindan sonuna degisen tek sey, viggo'nun canlandirdigi karakterin karizmasi. onun disinda zaten degisebilecek, gelisme gosterebilecek, acikliga kavusabilecek bir konu yok. ama demiyorum ki olmak da zorunda. ote yandan yirmi litre kanin akip gittigi bir mafya filmini silah kullanmadan cekmek de hakikaten harikulade olmus. bu tarzi ben en son, yillar once, counter strike oynarken rutine angaje olup sikildigimizda; ''sadece bicak beyler'' dedigimiz ellerden animsiyorum, bir sinema filminden hatirlamiyorum.
--- spoiler --- nikolai ve kirill'in sarhoş olarak eve dondukleri sahnede nikolai semyona '' we went to kurdish place and they not celebrate chistmast '' der.burada filmdeki karakterlerden turkce konusan ve dukkanında turkce yazılar yazan berber azimi turk farzediyorsak ki kuvvetle ihtimal turktur.londra*da gidip icilen ve akabinde sarhoş olunan ama noel arifesinde noelin kutlanmadığı kürt meyhaneleri vardır. ayrıca cronenberg bir taraftan rus-ukrayn-cecen üçlüsü yaparken belkide turk-kürt süper ikilisini gormezden gelemedi. --- spoiler ---
izlediğim an itibariyle taparcasına sevdiğim cronenberg'den beni ciddi derecede soğutmuş filmdir. nesinin beğenildiğini de az çok tahmin edebiliyorum ama bu değil be david abi, böyle değil be.
evinden uzak topraklarda, mutlu bir hayatı arayan yabancıların anlatıldığı filmdir. iyi ya da kötü olmayı seçsinler, başarsınlar ya da kaybetsinler, birbirinden çok da farklı değildir hikayeleri. --- spoiler --- senaryonun bir yerlerinde "how can i become king, if king is still in place?" diyen nikolai'ı, final sahnesinde amacına ulaşmış ve tek başına otururken, tatiana'nın dış sesiyle izliyoruz: "my name is tatiana. my father died in the mines in my village, so he was already buried when he died. we were all buried there. buried under the soil of russia. that is why i left, to find a better life." --- spoiler --- ...ve ekran kararır. final sahnesi, senaryo derslerinde okutulacak kadar iyidir.
devam filmi gelecekmiş; http://moviesblog.mtv.com/…romises%e2%80%99-sequel/
--- spoiler --- naomi wattsın canlandırdığı karakter, anna, başına tesadüfen gelen olaylarla, doğumda ölen kadının günlüklerinden yola çıkarak, edindiği bilgileri irdeledikçe irdeliyor, hatta işin içinden rus mafyasının çıkması bile, bir yere kadar, onu durdurmuyor. sıradan birinin kendi hayatını tehlikeye atacak kadar olaya karışması, karakterin daha derinine inilmesini gerektirirdi, böylece sıradan konumundan çıkabilirdi. buna rağmen güzel bir mafya filmi, şiddet dolu; fakat izleyenin gözüne sokmuyor bunu. sadece hamam sahnesinde çıplaklık, et ve kandan ibaret olan yalın dövüş(şiddet) sahnesi bile izlemek için geçerli bir sebep. viggo mortensenin iyi bir oyuncu olduğunu bir kez daha görüyoruz. değişik bi görüntüsü var, rahatsız edip etmemek arasında... --- spoiler ---
cronenberg'e tapanlar klubünün üyesi olarak zaten beğenmemem düşünülemezdi. açıkçası şiddetin tarihçesini sevdim ama sanki çok tek adam filmi gibiydi. burada mortensen'in yanına çok sevdiğim iki oyuncu cassel ve watts ta eklenmiş. öncelikle film son 5 yıl içinde yapılmış en iyi suç filmlerinden birisi bence. şöyle adam akıllı bu tarz bir film izlemeyeli uzun yıllar geçmiş. film daha 30. sn de seyirciyi koltuğa çiviliyor. crononberg'in mükemmeliyetçiliğini bilirdim ama türk berberi ve oğlunun kullandığı türkçe kelimeler, ve ilk defa bir türkün gerçekten türke benzediği bir film izliyorum sanırım. hele chealse maçı dağılırken çocuğun arsenal atkısıyla millete türkçe küfürler etmesi tamda bizi yansıtan bir enstantaneydi. rus aksanları, kaotik bir ingiltere, sürekli yağan bir yağmur. ve tam bir suç filmi. mortensen çok iyiydi, cassel zaten müthiş bir adam. yaw bu kadar mı rol keser bir insan. senaryo direk bu adam üstüne yazılmış gibi duruyordu. naomi wattsa gelince bence o günü kurtaranlardan bu filmde. yalın ve sade bir oyunculuk sergilemiş. sanırım ondan istenilen de buymuş. vigo mortensen ise bu filmde gözümde 2 kat büyüdü. allahım o nası bi aksandır. hele hamamdaki dövüş sahnesi, şu ana kadar çekilmiş en gerçekçi dövüş sahnelerinden birisi diyebilirim. yüzümü kapadığımı hatırlıyorum ben. inanılmaz bir öykü akışı ve çok sağlam bir senaryosu var. biraz tahmin edilebilir ama. ----------------spoiler------------------------ ama final kesinlikle ters köşe. o son sahnede naomi watts ve bebeği görünce öyle bir çekim yapmış ki sanıyorsunuz mortensen çıkıp gelecek. evlenmişler filan. ama baba kralın yerine geçmek için kralı yok etmiş bile. ----------------spoiler------------------------
--- spoiler --- çok açık film. filmin berberde ustura ile adamın boğazını kesme sahnesi ile başlaması "hazırlıklı olun" mesajı veriyor izleyiciye. gerisi zaten çorap söküğü... hele ki chelsea-arsenal maçına giden ekrem'in mezara işerken öldürülme sahnesi yeterince geriyor adamı. haneke tadı veriyor derken sonu iyi bitiyor. --- spoiler ---
3-5 günlük bir hikayesi var filmin. dolayısıyla karakter gelişimi falan beklemek saçma olur. kolya abimizin biraz daha dikkatli davranan biri olmasını bekliyor ama insan. fazla riskli tercihler yaptı hep. bi de pipisi bamya gibiymiş. en tırt karakter naomi watts'ın oynadığı ebe karakteri olmuş. ama o da senaristin ibneliği, watts değil susan sarandon oynasa da birşey değişmezdi. karakter öyle yazılmış. vincent cassel'in çok daha iyi bir oyuncu olduğunu biliyorum, kanıtlayabilirim. bu sebepten benim yaşadığım en büyük hayal kırıklığı bu oldu. üzülüyorum potansiyelinin altında oynayan/oynatılan oyuncu görünce. türk karakterlerin türkçe konuşamaması bildiğin rezaletti. rusça oyuncu koçlarına ödenen para türkçe oyuncu koçlarına ödense böyle olmazdı. ayıp lan resmen. komik çünkü. adam çok ciddi birşey söylemek isteyip de sultanahmet'te iki saat geçiren bir turistten bile daha kötü bir türkçe ile söyleyince komik oluyor. bunun doğrusu ya o rolde harbi türk oynatmak -ki londra da istemediğin kadar türk oyuncu var-, ya da bu işi adam gibi yapmak. evet bu film yıllar sonra bile hamam sahnesiyle hatırlanacak. olağanüstüydü.
viggo mortensen'in lotr'dan sonra tutturduğu tek dikiş. vincent cassel'a küfür etmekle hayran olmak arasında bir his beslenen, beklenmedik anda gelen gerçekçi ölüm sahneleriyle sarsan, sonuyla hayli tatmin eden, bir yıl arayla iki kez izlenmesi vacip olan büyük bir film..
insanlar david cronenberg'in son bir iki filmiyle çok değiştiğini falan düşünüyor ama ben bu filmdeki üstüne otuz beş sayfa entry girilmiş hamam sahnesinde "yine yaptı yapacağını*" dedim. --- spoiler --- nikolai'ı değiştiren/değiştirecek olan şey ona verilen sıfatlar veya rütbeler değildir. onun yaşadıkları ve tecrübeleridir. yani yaralarıdır. nikolai ölüm ile yüz yüze geldiği zaman metamorfoza uğrar, ona verilen şeylerle değil. --- spoiler --- nihai sonuca gelirsek, cronenberg uzun zamandır sürreal olmayan şeyler çekmeye çalışıyor diye düşünüyorum*. spider'da bile konu gerçekliğin elden kayışı olsa bile onu gerçekliğe bağlı bir bakış açısından izliyorduk. bence her ne kadar çok da kendine özgü gelmese de, bir film olarak gereken şeyleri izleyicisine sunabilen bir film olmuş.
--- spoiler --- david cronenberg’in 2007'de kamera karşısına geçtiği filmi. siddeti gostermek degil yonetmektir tehlikeli olan dusturundan hareketle film içinde geçen şiddet sahnelerine dair tek bir negatif kelam etmek doğru olmaz. yeni nesil tiki tiplerin “ayol gene mi şiddet” şeklindeki yakınmaları kendi kofluğunda boğulmak dışında bir halta yaramaz netekim. hamam sahnesi sinema tarihinde bir klasik olacağa benzer ve a history of violencedaki merdiven sahnesi ne ise burdaki hamam sahnesi de odur vesselam. filmin ilginç ve bir o kadar da önemsenmesi gereken bir mafya okuması vardır ki üzerine kafa patlatmaya değer; mafya bizde kurtlar vadisi eşliğinde sunulduğu gibi adalet arayışının bir sonucu olarak ortaya çıkmaz, bizzat şiddeti kendisine bir yol olarak benimseyen zevatların, şiddet için şiddet dusturundan hareket eden bünyelerin ortaya çıkardığı bir oluşumdur. “iyilik” denen şey, “sessiz” kalma denen o aptlaca eylem nihai şiddetin dibine vurmak için yapılır aslında. nikolainin yaptığı da tam olarak budur ve tüm o göstermelik iyiliklerinin karşılığını final sahnesinde oturuşu sırasında yüzüne yansıyan “şimdi ortalığın koydum .mına” ifadesi özetler. en nihayetinde mafya asla verilmeyen adaleti sağlayan iyiliksever bir oluşum değildir. film şiddet için şiddet temelli okunabildiği gibi iktidar için şiddet temelli de okunabilir. lakin ben yine birincisinde ısrar ediyorum o ayrı. ikincisini de ıskartaya çıkarmamak lazım diyor ve sözün bitmediği dünyayı kendi haline bırakıyoruz. --- spoiler ---
--- spoiler --- daha çok psikolojik yönü ağır basmasına rağmen, filmde ekrem'in berberde rus'un kafasını kesmesi ve chealsea maçının ardından kendi kellesini vermesiyle yeterince kana doyduğum bir film oldu. filmde kısıtlı mekan ve karakterin kullanılması, olayların akışını pek ruh sıkıcı bir hale sokmamış. rus mafyasının cenabet ruh hali gayet iyi aktarılmış. filmde oyunculuk da iyi olmuş. mortensen falan rusça olayını kapmış (her ne kadar rusçaya dair tek kelime bilmesem de, sırıtık durmadığını düşünüyorum). naomi watts her zamanki sadeliği ve etkileyici duruşuyla gayet iyi oynamış. --- spoiler ---
filmin bir yerinde "pederast" diye bir küfür geçiyor. anlamı için: (bkz: #21057046)
(bkz: yanlış anlaşılmış şark sözleri) (bkz: durduk yerde adamın amına koyan şarklılar)
geçen akşam bir defa daha izledim bu filmi. http://en.wikipedia.org/wiki/eastern_promises aslında bunları (yani filmde olup bitenleri) hepimiz biliyoruz. yaşadığımız şehirlerde, iki sokak ötemizde olup bitiyor her şey. uyuşturucuya bulanmış beyaz kadın ticareti. umutla, daha iyi bir hayat için şehir/ülke/kıta değiştirenler ve ardından içine düştükleri/düşürüldükleri pislik. ancak, birileri [bu filmde david cronenberg] gözümüze sokmadıkça, kafamıza kafamıza vurmadıkça, unutuyoruz acıtan gerçekliği. yokmuş gibi davranıyoruz ki en iyi yaptığımız da budur; "-mış gibi" davranmak! bana dokunmayan yılan bin yaşasıncılıkla, dinlerin dogmatikliğine sığınarak -asıl mazoşizm bu olsa gerek-, sessiz ve sürüden ayrılmayan cici koyunlar olarak. hah, ben de buraya kustum, vazifemi yapmış olduğum hezeyanıyla fildişi kuleme dönebilir, viskimi yudumlayıp aşağıyı seyretmeye devam edebilirim. * tebrikler insanlık, her nerede yaşanıyor ve buna yaşamak diyorsan!
filmin nasıl bittiğini anlamadım. insanı içine çeken bir yapısı var bu filmin. devamı çekilsin çok isterim, ki zaten hikaye de devamı gelebilirmiş gibi bitiyor. --- spoiler --- hamam sahnesi neydi öyle arkadaş. çok uzun zamandır böyle etkileyici bir dövüş sahnesi izlememiştim. --- spoiler ---
--- spoiler --- ''i am just a driver.'' --- spoiler ---
tarantino nasıl inglourious basterds filmini christoph waltz'a borçlu olduğunu söylediyse aynısını david cronenberg'de viggo mortensen için söylemelidir. o nasıl bir oyunculuk ve karizmadır?
naomi watts ve viggo mortensen'in oyunculukları ile zirveye çok yaklaşmış bir david cronenberg filmi. bu 3 isim bir araya gelince vasat bir şey zaten beklemiyordum, zira hiçbiri şu ana kadar vasat bir iş yapmadı. beklediğimi aldım ama bir şaheser değil maalesef*.
izledikten sonra; "şimdi sinemada görsem, girer tekrar izlerim" dedirten filmdir. en azından hayal kırıklığı yaşamayacağım garanti. ayrıca filmde 14 yaşında tecavüze uğrayan ve doğum yaparken ölen tatyana'nın sesi ve aksanı ile av mevsimi'ndeki pamuk karakterinin sesi arasında ilginç bir benzerlik bulacağınız filmdir. dramı sürdürmek için, akış sırasında yer yer dış ses olarak kullanılması falan. sinema tekniği tabii, olur böyle şeyler.
bugüne kadar gelmiş geçmiş en iyi popüler-medya eleştirilerinden birini (bkz: videodrome) çekmiş bir yönetmen düşünün. bu yönetmenin aynı zamanda jeremy irons gibi bir oyuncuyu sonuna kadar kullanan cinsellikle alakalı iki film çektiğini de hesaplayın (bkz: dead ringers), (bkz: m butterfly). ve evet, bu yönetmen kalkıp da dümdüz bir suç draması çekmek isterse ne olur? gerçek şu ki bu filmde cronenberg'e özgü olduğuna inandığım tek şey vücuda işlenen dövmeler... onlar da olmasa bu filmde cronenberlik hiçbir şey kalmıyor. naomi watts, yaşlı ve artık sarkmış viggocuk ve evet harika bir vincent cassel dışında filmin aslında çok da özel bir yönü, yanı yok. cronenberg amca... ne olur, history of violence veya eastern promises gibi "main stream" filmleri bir kenara bırak da yeniden the brood gibi şeyler çek, bakarsın dead ringers veya videodrome seviyesine de yeniden ulaşabilirsin.
nikolai'ın aslında bir ajan olması da meseleye iyice tuz biber ekiyor.. eh, çünkü soğuk savaştan beri biliyoruz ki, ruslar -hep, "kötü adam"lar, öyle böyle değiller.. filmin, tek ilginçliği şu: ruslar'la savaşanlar da (anna, nikolai) rus.. ancak bu ilginçlik de sorunun "kültürel" olduğuna işaret etmek gibi dezavantaja sahip.. (http://yucitek.blogspot.com/…/eastern-promises.html)
dün izlediğim ve beni çok çok etkileyen film olmuştur. 9/10'dur bana göre. izlemeyen herkese tavsiye ederim. yalnız bazı sahneleri sağlam mide ister baştan söylemesi.
--- spoiler --- nikolai luzhin: forget any of this happened. stay away from people like me. semyon: soyka had brothers. nikolai luzhin: kirill has me. anna: so you've read the diary. how can you keep doing what you're doing? nikolai luzhin: i'm just a driver. anna: why are you doing this, why are you helping us? nikolai luzhin: i can't become king if someone else already sits on the throne. --- spoiler --- konu olağan, ancak oyunculuklar ve çarpıcı sahneler silmiş olağan sayılabilecek herşeyi..
yine bir sovyetler birliği karalaması. putin övgüsü, rusya federasyonu övgüsü.
okulda az biraz rusça öğrenmiş olmamın bu filmden aldığım zevki sanki arttırmış olduğunu düşünüyorum. rusça konuşulan çoğu yeri anladım ve inanılmaz hoşuma gitti. tekrardan heves ettim öğrenmeye. --- spoiler --- o değil, rusçaları anladım ama türkçeleri anlayamadım yani o derece kötüydü. o ekrem denen eleman maça giderken küfür olsun diye "orospu" ve " siktirin gidin" diyor kendi kendine hani çok alakasız geldi. gerçi elemanın mental sorunları vardı onu düşününce normal sayabiliriz belki. evet. --- spoiler ---
artık david cronenberg ile ilgili olarak bazı gerçekleri yazmak durumundayız... a history of violence olsun ; eastern promises olsun cronenberg'in filmografisini her geçen gün aşağı çeken filmler bunlar..dürüst olalım senaryo iyi, oyunculuklar cidden üst düzey, kurgu oldukça ritmik ve yeterli, dekorlar mükemmel, kostümler gayet iyi, replikler, görüntü yönetmeni kısaca bir filmde olması gereken pek çok faktör üst düzeyde ancak ; yaşadığım kahvede fırlamanın biri orta yaşlı bir ağabeyimize aynen şunu ; abi senin burnun güzel, gözlerin kaşların güzel, ağzın kulakların cildin güzel ama bir araya geldiklerinde neden sen hala çirkin oluyorsun ?? demişti... herhalde "eastern promises" ve "a history of violence" filmleri için bundan daha şık bir benzetme yapılamaz..kabul edelim bazı "kült" yönetmenlere çok fazla artı veriyoruz.. elbette cronenberg sinema tarihinde yerini çoktan aldı ama "scanners" benzeri bir "şok"u bir daha asla yapamadı.. --- spoiler --- ingilterede göçmenlerin yeraltı dünyasını , özellikle rusların mülteci mafya ilişkilerini dramatize eden sıkı bir film bu sadece...bize yeni bir şey sunmuyor..yeni bir bakış açısı vermiyor..karakterlerin sergilenmesinde yeni bir derinlik yok.... acımasızca adını koyalım "donnie brasco"nun çok daha başarısız bir üvertürü bu cronenberg affetsin... hamamda 3 adam kanlar içinde birbirini doğrarken , aksiyonun sonunda hala "göbek taşına" yakın bir yerde oturan ingiliz hemşerimiz de bizi dumura soktu ki o ayrı bir mevzu hemen geçelim ancak artık sıkmaya başlayan şu "mafyanın aile ve kişisel ilişkilerde varolagelen acımasızlık miti" hakkaten baymaya başladı..zira mafya olamamış nadide ailelerimiz de bu konuda pek geri kalmıyorlar..(eş bıçaklama, çocuk gömme, sevgiliyi asit kuyusunda eritme vs.) o yüzden sinema konusu yeraltı dünyası olduğunda maalesef "baba" serisi bu konuda yeni bir şeyler söylemeye pek yer bırakmadı... --- spoiler --- ne diyelim cronenberg yanlış sularda yüzüyor....
cok da ilginc olmamasina ragmen, cozuldukce guzellesen bir hikayesi var bu filmin... ona lafim yok yani, ama ben nedense daha az onemli bi konuya takildim; filmdeki hem rus karakterlerin ruscasi, hem de turk/kurt karakterlerin turkcesi rahatsizlik verici derecede egreti idi... gerci imdb'deki ruslarin cogu viggo mortensen'in aksanini filan basarili bulmuslar, ama hem o, hem kirill, hem semyon - ki sarkiya eslik ettigi kisim felaketti - o kadar "zorla" konusuyordu ki ben bir lise piyesi izler gibi hissettim kendimi... bu filmi de animsatmadi degil (bkz: running scared)...
bugün saunada üç tane dövmeli rus arasında kalınca direkt aklıma gelen film. merak etmeyin her anlamda götü kurtardık.
a history of violence'de yalnızca tabanca ve tüfekler konuşurken, bu filmde yalnızca kesici aletler vardır. bu da böyle bir ayrıntıdır.
