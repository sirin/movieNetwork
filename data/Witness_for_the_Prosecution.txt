daha gecen gun cnbce'de yayinlamalari da ayri bir guzelliktir. tekrarini kacirmamak farzdir.
charles laughton'a hayran kaldigimiz, marlene dietrich'in bir cesit maria braun'u canlandirdigi *, eglenceli, sürükleyici billy wilder eseri.
sinan aygün, bu filmin agatha christie'nin yüzü suyu hürmetine ingiltere'de çekildiği için bu ülkenin envai sektörüne para kazandırdığını duysa tahminimce hemen polisiye yazdırmaya koyulur; ama evvela ülke dışına göçen akif pirinççi, erje ayden gibi yazarların listesini ve istatistiğini çıkarırdı: "sırf bu yüzden amerika'da mukim wilder, dietrich gibi isimler tutmuş ingiltere'ye gitmişler. bu paraların türkiye'ye akışını neden sağlamayalım? polisiyeden alınan vergi azaltılmalı." filmin şöyle bir özelliği var ki, son 3 dakikada senaryo sayabildiğim kadarıyla 21 kez twist yapıyor. spoil etmeyin diye boşa not düşmemişler jeneriğe. trivia yapalım: dietrich'in şantörlük yaptığı barın girişinde "die blaue.." yazılı bir tabela var. laughton'ın hemşiresi, gerçek hayattaki karısıymış. bir de charles laughton, ilber ortaylı'ya benzemiyor mu?
güzel bir şaşırtmalı mahkeme filmi. insanlar haksızlık eder, ama kader adalet eder
belki de birçok kişinin duymadığı belki de bir bölümünün kitabını okuduğu agatha christie'nin en iyi eserlerinden biri olduğu ileri sürülen bu film imdb top 250'de olmasaydı kendisiyle tanışmak bu kadar kolay olmazdı. iyi ki de varmış, the practice, 12 angry men tarzı yapımları seven kişiler için kaçırılmaması gereken bir yapımmış. film konusu ve olaylar hakkında pek bir şey söylemenin izleyecekler için seyir zevkini mahvedeceği için olaylar hakkında bir şey anlatmamak en doğrusu ama konuyu kısmen anlatmak gerekirse; cinayet ile suçlanan leonard vole'un kendisini mahkemede temsil etmesi için sir wilfrid'e(ki kendisi son derece saygıdeğer ayarcı, lafı gediğine oturtan tecrübeli süper bir avukattır) gelmesi ve bu süreçte yaşanan olaylar olarak özetleyebiliriz. hikayede o kadar çok dönüş-kıvrım* var ki olay gidişatının devamlı değiştiği filmleri sevenler için bu film gerçekten bir başyapıt olarak değerlendirilebilir (saw gibi) çünkü ne olacağı hiç kestirilebilir değil, yani ben kestiremedim en azından.(eheh) hikaye ve film temel olarak diyaloglara dayandığı için filmde devamlı konuşuluyor hiç susulmadan, hiç sıkmadan daimi bir sürükleyicilik var. 116 dakika olmasına rağmen bir an bile sıkılmıyorsunuz, "hah tamam olay böyleymiş" dediğiniz anda bambaşka bir olay oluyor veya bir karakter öyle bir laf ediyor ki akış değişiyor; siz de ne düşüneceğinizi şaşırıyorsunuz. şimdi bu kadar övgü sonunda çok büyük beklentiler ile filmi izleyecekler belki alacakları hazzı minimuma indirebilirler, bu yüzden hiç bir beklenti içerisine girmeden filmi izlerseniz, çok beğenebileceğiniz; sinema tarihinin en güzel filmlerinden birine şahit olabilirsiniz. başyapıt, süper, şahane.
1957 yılı yapımı bir billy wilder filmidir.
http://www.imdb.com/title/tt0051201/
dört dörtlük, tekrar tekrar izlenen bir klasik. filmin temeli, basit görünen bir cinayet. genç ve çekici bir adamın, yaşlı bir dulu önce kandırıp daha sonra öldürdüğü iddia ediliyor. filmin neredeyse tamamı da ardarda günlerde yapılan duruşmalarda geçiyor. film ve senaryo başkalarının elinde olsa, son derece sıkıcı bir film ortaya çıkabilirdi ama tam tersine 1957'den beri sıkılmadan izlenen bir başyapıt var ortada. öncelikle, senaryo -ekibe de dahil- agatha christie uyarlaması, dolayısıyla son derece akıcı, gizemini koruyan ve finale doğru twist üzerine twist yaşatan bir senaryo var. filmin tüm olayı diyaloglara dayandığı için karakterler çok iyi işlenmiş ve her bir karakter için güçlü oyuncular seçilmiş. marlene dietrich ve tyron power bir yana bu film sırf charles laughton için bile izlenir. kendisi, hastaneden yeni çıkmış sivri dilli ve huysuz ama adaleti hayatının merkezine yerleştirmiş, duygusal biri. kendisinin özellikle hemşiresiyle sağlığı yüzünden girdiği tartışmalar günümüz için de komik, kendisi bir nevi erken dönem stand-up'ı yapıyor bu sahnelerde. son olarak da filmin yönetmeni billy wilder; kendisi ağır cezalık bir davayı işleyen filmine mizahı her zamanki gibi dozunda yedirmiş. trajik konuşmalar yapılırken bir yandan gülümsetiyor. eklenebilecek iki konu var. birincisi, filmin çok şaşırtıcı sonu maalesef sıkı agatha christie okurları için o kadar da sürpriz değil, çünkü dame christie aynı plot'u birkaç kitabında daha kullandı. ikincisi de 12 angry men ile olan benzerliği. her ne kadar ikisi de çok iyi mahkeme filmleri olsalar da temel yönlerden ayrışıyorlar. öncelikle 12 angry men hiç mizah içermiyor. oysa witness for the prosecution ironi dolu bir film. ikincisi, her iki filmin sonu merak edilse de 12 angry men'de önemli olan süreç, bu filmdeyse sanık suçlu mu suçsuz mu son ana kadar merak edilen bu. en önemlisi ise, 12 angry men'de karakterler sidney lumet'nin özellikle vurgulamaya çalıştığı şekilde "anonim". böyle olmasının sebebi, o 12 kişinin hepimizi temsilen orada bulunuyor olması. hepimiz, o jüri üyelerinden herhangi biri olabiliriz. bu filmdeyse, karakterler tamamen nevi şahsına münhasır. ortada bir suç var ama karakterlerin kendine özgü durumları onları bu hale getirmiş. yani, toplumsal bir sorun yok ortada sadece "evil" insanlar var ve sistem bunları öyle ya da böyle elimine etmenin bir yolunu buluyor. oysa 12 angry men'de , beyazlı adamımız savaş bayrağını çekmese, adalet yerini bulmayacak. kısacası 12 angry men, sisteme karşı güvensiz bir duruş takınıp, adını bile hatırlayamadığımız beyazlı adamın yaptığını yapmaya, hiç olmadı biraz olsun düşünmeye çağırırken, bu film adalet öyle ya da böyle yerini bulur diyor (bunu derken de oldukça püriten). filmin sanırım tek eksiği bu noktada, yoksa sinema seyirliği olarak gerçekten de dört dörtlük bir klasik.
billy wilder sinemasına yakışmasa da agatha christie uyarlamalarına en çok yakışan, en iyi uyarlanan 1957 yapımı film.
sürükleyici, hukuk düelloları ile dolu, çok harika film. film o kadar dolu ki, hiçbir sahneyi kaçırmamak için çok dikkatli izliyorsunuz. ayrıca o yaşlı avukatın oynayışına bayıldım. yetenek fışkırıyor. --- spoiler --- filmin sonunu tahmin etmenin imkansız olduğu filmlerden biri. zira cinayet nedeni zaten filmin sonunda çıkıyor. (aslında ortalara doğru mahkemedeki tavırları ile dikkatimi çekmişti kız, ancak cinayete sebebiyet vereceğinden şüphelenmek pek mümkün değildi.) --- spoiler ---
oldukça heyecanlı ve şaşırtıcı bir filmdi... --- spoiler --- finali biraz kargaşalı olmuş ama. gereksiz kargaşa var biraz. --- spoiler ---
her izleyişimde keşke daha önce hiç izlememiş olsaydım da o heyecanı, finaldeki sahneleri ilk defa izliyormuşçasına heyecanlansam diyorum kendime. bir anını bile, bir diyalogunu bile kaçırmadan defalarca izlemekten bıkmadığım bir film.
filmi izlemediysen ve daha önceki entryleri okumadıysan bunun da gerisini okuma, hakkında daha fazla hiçbirşey bilmeden tez zamanda izle bu filmi ey sözlükçü abavvvv ne muhteşem hadiseydi bu!!!!11!! vay babey vay! sürpriz üstüne sürpriz!! twist and turn twist and turn shake it shake it shake it up shekerim!!! başlarken ben pek tutmayacağıma emin gibiydim. zira billy wilder filmleri bende her zaman büyük titreşim yaratmıyor açıkçası. the apartment'ı çok severim de mesela some like it hot'ı pek komik bulmamıştım. sunset boulevard zamanında hollywood'u birbirine katmış katmasına lakin bugün izleyince kekremsi. veya double indemnity film noir'ın ders kitabını yazdı ama sonra onu fersah fersah geçen çok film oldu... neyse işte yine çok zevk almayacağımı düşünerek tamamen beklentisizce izlemeye koyuldum ki sonra ne iyi film çıktı öyle. gecenin köründe uyku getirsin diye açtık; meraktan sonuna kadar cin gibi seyrettik. üstüne some like it hot'tan hatta the apartment'tan bile daha çok güldürdü* ezcümle çok büyük sürpriz oldu. film zaten bazilyon tane sürprizle dolu. alkış kıyamet
öykücü bir film. --- spoiler --- doktorların ceza davalarına bakmasını, alkolü tütünü ve kadınları yasakladığı avukat wilfrid, tüm sağlık sorunlarına rağmen hala bir deli fişek. kalp krizi onun için ceza davalarında bir sanık sadece. geçirdiği taze kalp krizinin siniriyle avukatların yaşlı kralı olan wilfrid, alengirli bir davayı büyük bir hırsla kabul ediyor. öykücü bir film. sanki içinde 10 tane kısa film barındıran bir uzun metraj gibi akıyor. kalabalık senaryosundan dolayı film bittiğinde tek oturuşta bir roman okumuş kadar yorulacaksınız. filmin yetmişinci dakikasından sonra son ses zardanadam – sarışınlar boktur şarkısını dinlemeye başlayabilirsiniz sevgili izleyiciler. yani sarışınlara fena halde içerleneceksiniz. tüm seksiliği ve albenisi gözünüzde bir mum gibi sönecek. yani mahkemedeki dava öyle bir hal alıyor ki, tülay ne olur geri dön diyen abimiz gibi haykırmaya başlıyor mahkum. şaka bir yana, işin aslı 50’li yıllarda yapılan şaheser filmlerle dalga geçilmez. çünkü bu filmi adeta dostoyevski yazmış ve yönetmiş. konsantre olabilirseniz her şey o kadar inandırıcı ki, filmi hem görüyor hem de duyuyorsunuz. bu derece büyük bir sürpriz final ise ellili yılların sinema izleyicisi için ne büyük nimet olmalı mı olmamalı mı? her şey bittikten sonra avukatımızın ruh haline dikkat edin. tamamen değişiyor. hemşiresine birden anlayışlı davranıyor ve sarışın kadına tapıyor. hayatı boyunca öyle bir kadına sahip olamadığı ve öylesine bir dişiyi en azından tanıyamadığı için esef ediyor bir an. sonunda da haline şükrederek hayatına devam ediyor. filmin kendi notu: bu filmin yapımcıları, henüz izlememiş dostlarınızın da zevk alabilmeleri için filmin sonundaki sırrı kimseye açıklamamanızı önerir. --- spoiler ---
oyunculukların ve finalin öne çıktığı süper bir mahkeme filmi.avukat rolündeki charles laughton u çok merak ediyorum gerçekten avukatlık yaptı mı bu nasıl bir oyunculuktur kendimi gerçekten mahkemede sandım ve savunma işte böyle yapılır dedim --- spoiler --- özellikle şarışın bayanın yalan söylediği sahne de savunma avukatının hadi bakalım bunu nasıl açıklayacaksın diye beklediğim de ses tonunu ve vücut dilini öyle kullanarak cevap verdi ki helal olsun deyip sustum.finaline gelince adalet her zaman dengeyi bulacaktır sözü kapak gibi oturmuştur başrol deki elemanda o kadar içten ben yapmadım diyordu ki ben inandım yani öldürmediğine itiraf edeyim şarışın bayanın savunma oyunu da süperdi tek kelimeyle süper ötesi filmlerden biri daha. --- spoiler ---
tür. iddia makamının tanığı
elli beş sene öncesinin bir filminde hala finalinde şaşıracaksın deseler inanmazdım, ama tam anlamıyla bir beyin fırtınası dönüyor filmde. hele o oyunculuklar, atmosfer inanılmaz güzel. zaten sanıklar, mahkeme, avukatların arasında bir anda olayı yaşadığınızı hissediyorsunuz. tamamen beklentisizce izledim ve müthiş keyif aldım, herkese öyle sonunu tahmin etmeye çalışıp boşa kafa yormadan filme adapte olmasını tavsiye ederim.
nerdeyse tamamı mahkeme salonunda geçen ama bir o kadar da sürükleyici olan iki filmden biri benim için. diğeri için; (bkz: anatomy of a murder) --- spoiler --- daha en baştan yaşlı ve hasta avukatımızın bu davayı üstleneceği belliydi zaten. hem hırslı hem de epey deneyimli olan avukatın hemşiresiyle olan iletişimi de tam komedi ve billy wilder filmi olduğu bu güzel diyaloglardan anlaşılıyor. yalancı tanıklar, yazılan mektuplar, kağıt aldatmacası, avukatın yanlış bir şeyi savunması, bir kadın aşkı var filmde. sonu da hem kargaşalı hem heyecanlı hem sürprizli sayılır. --- spoiler ---
artık eskisi gibi sağlam mahkeme filmleri çekilmiyor. halbuki özellikle 50'ler ve 60'ların en sevilen türlerinden bir tanesi idi mahkeme filmleri. 70'ler ve 80'lerde de bu türden filmler çekilmeye devam edildi. ama 90'lardan sonra azalmaya başladılar. şimdilerdeyse tıpkı western gibi bir kaç senede bir karşımıza çıkıyorlar ya da çıkmıyorlar. hollywood'un bu tür filmleri neden bıraktığını merak ettim birden. para getirmediği için mi acaba? halbuki agatha christie olsun, michael connelly olsun çok sağlam polisiyeler kaleme aldılar ve bu romanlar mahkeme konulu olmasa da mahkeme filmlerine çevrilebilirler. neyse umarım yakın zamanda sağlam bir mahkeme filmi karşımıza çıkar. her ne kadar amerika'nın jüri sistemini hiç mi hiç adil ve doğru bulmasam da bu türdeki filmler epey gerilimli olduklarından izleyene epey zevk veriyorlar. dileyen aşağıdaki bakınızlara tıklayıp daha fazla örnekle karşılaşabilir. (bkz: mahkeme filmleri) (bkz: filmlerdeki gelmiş geçmiş en iyi duruşma sahneleri) dönelim billy wilder adlı ustanın çektiği en muazzam eserlerinden bir tanesine, witness...'a. tıpkı diğer sağlam mahkeme filmleri gibi bu film de izleyiciye hiçbir ipucu, hiçbir bilgi vermiyor. ellerindeki sürprizleri öyle bir saklıyorlar ki finalde bu sürprizlerle karşılaşınca izleyen doğal olarak çok şaşırıyor. bu türdeki bir sürü film izlenmesine, hatta olası bir sürprize hazırlıklı olunmasına rağmen sonlara doğru şaşırmak mümkün. en azından beni epey şaşırttı. hep bir şeyler beklememe ve bu beklediklerimden birisi karşıma çıkmasına rağmen epey şaşırdığımı söyleyebilirim. çok kaliteli bir mahkeme filmi olduğunu söylemeye gerek yok sanırım. neticede kameranın arkasında amerikan sinemasının önemli yönetmenlerinden billy wilder duruyor. her filmiyle kendisini tekrar tekrar kanıtlayan bir yönetmen. burada da hikayeyi nasıl anlatacağını, izleyicinin duygularıyla nasıl oynayacağını ve ortaya nasıl sürükleyici bir film çıkaracağını çok iyi bildiğini kanıtlıyor. mahkeme filmi çekmek kolay gibi görünebilir ama aslında o kadar da kolay değil. iş senaryoda bitiyor tabi ki. wilder da bunu biliyor ve senaryoya gereken önemi veriyor. sonuçta ortaya çok sağlam bir film çıkıyor. ben sevdim, sen sever misin, bilemem. gene de bunları yazdım diye aşırı bir beklenti içine girme. belki hayal kırıklığına uğrarsın, kulaklarımı çınlatmanı istemem şahsen. ya da anneminkilerini... --- spoiler --- filmin mutsuz sonla bitmesini isterdim şahsen. yani adamın elini kolunu sallaya sallaya gitmesi daha vurucu olabilirdi. zira tam "vay şerefsiz, o.ç., ben senin..." diye düşünürken adamın bıçaklanması tabi ki mutlu ediyor ama filmin etkileyiciliğini azaltıyor. halbuki bazı filmlere mutsuz sonlar daha fazla yakışıyor. bu filmde de adam elini kolunu sallaya sallaya gitseydi izleyen bence çok daha fazla etkilenecekti filmden. ama nedense şimdi olduğu gibi eskiden de stüdyonun bir mutlu son takıntısı vardı. hala anlamış değilim bu takıntıyı. bütün filmler mutlu sonla, ya da en azından daha az mutsuz edecek bir sonla bitmeli diye düşünüyorlar stüdyo sahipleri. o yüzden mutlu sonun yakışmayacağı filmlere mutlu sonu reva görmekten çekinmiyorlar. bu da finalde o filmin daha az etkileyici olmasını sağlıyor. neyse ki şu dönemlerde bu mutlu son takıntısı kırıldı fazlasıyla. stüdyoların mutlu sonda bu kadar diretmelerinin nedeni tabi ki para. bu mutlu son takıntısı yüzünden o dönemde çekilen filmleri izleyince daha az zevk alıyorum. özellikle alfred hitchcock'un filmlerinde. zira bu filmlerin "genelde" mutlu sonla biteceklerini biliyoruz. bu da alınacak zevki azaltıyor bana göre. stüdyonun david fincher'ın se7en'ı için de mutlu son istediğini okuduğumda az sövmemiştim onlara. yeri gelmişken, ya da gelmememişken belirteyim istedim, içimde kalmasın. --- spoiler ---
1957 yapımlı billy wilder imzalı sağlam bir cinayet davası.yine de oldukça sürükleyici bir sıra dışı uyarlama diyebiliriz. finalde çözülen düğüme emin olun şapka çıkaracaksınız.iki saate yakın adım adım hazırlanan süreç; finalde patlatılan sürpriz bombasıyla sizi ters köşeye atıyor.filmde yer yer kullanılan flashback tekniği dönemine göre oldukça dikkat çekici.adalet, mahkeme, suçlu, cinayet, gerilim ve kafa karıştırıcı bir sona merakınız varsa doğru yerdesiniz izleyin.
şimdiye kadar izlediğim en iyi mahkeme filmlerinden. savunma avukatı bir yana, filmin akışı ile sonunun sizi şaşırtması başka bir yana. yapım yılına göre bu kadar iyi bir film olması ise, filmi arşivlemek için geçerli sebep. filmin bitişindeki not ise şu: "bu filmin yapımcıları henüz izlememiş dostlarınızın da zevk alabilmeleri için filmin sonundaki sırrı kimeye açıklamamanızı önerir."
12 angry men ile aynı yıl çıkmış fakat son itibariyle kroşeyi vurmuş film. muhteşemdi. --- spoiler --- hukuken salt adaletin aslında tam da gerçek adalet olmadığını gözümüze gözümüze soktu. gerçeğe giden yolu örerek doğru döşediğinizde bir şekilde "gerçeğe" ulaşılabiliyormuş. peki o "gerçek", hakikaten "gerçek" değilse? --- spoiler --- iç ses: iyi ki hukukçu olmamaşım lan.
çok çok iyi bir film. kimi yapımlar vardır ya insanı film izlemekten soğutur, bu ise tam tersi insanın sinema aşkını kabartıyor. spoiler yenmeden izlenmeli.
hakkındaki bir ayrıntının kimse tarafından açıklanmadığı film. --- spoiler --- mektupları avukat sir wilfrid robarts'a satan isimsiz kadın ile vamp kadınımız christine helm vole aynı kişidir. aktristliğini kullanarak avukatı kurduğu tezgaha düşürmüştür. --- spoiler --- not; filmin sonunu avukatın içine kurt düştüğü an çözmüştüm. agatha christie hayranı; mahkeme filmleri düşkünü bir avukatım.
--- spoiler --- sürpriz finalle seyircisini şaşırtan filmlerin yalnızca günümüzde çekildiğini düşünen zevatın suratın okkalı bir tokat aşk eden enfes film. hatta olayı bir adım ileriye götürüp twist'li finallerin atası sayabileceğimiz film bile diyebilirim. hatta demekten kendimi alamıyorum. film, imdb trivia'larından öğrendiğimiz kadarıyla ilk defa ve gelenek olduğu üzere kraliyet eşrafına izletilmiş ve gösterimden önce sürprizli finalinin kamuoyuna açıklanmaması için izleyenlerden söz alınmış. yapımcı firma tarafından filmin sonuna eklemlenen spoiler de alelade sinema seyircisinden bir rica niteliğinde ve ben daha önce bu tarz bir kullanımına denk gelmedim. seyirciyi de geçtim, adamlar son güne kadar oyunculardan ve dahi set ekibinden saklamışlar filmin final sahnesini. bütün ekip ancak son gün fark edebilmiş filmin nasıl sonlanacağını. 50'li yıllarda çekilen filmlerde bir aktörlü bir aktrisli filmlerin aksine filmde üç ana oyuncu arz-ı endam etmekte ve izlediğimiz ve idrak edebildiğimiz kadarıyla üçünün de oyunculukları tavan yapmakta. filmin geneli itibarıyla charles laughton'ın enfes performansını izliyor olsak da femme fatale'i oynadığı sahnelerde marlene dietrich ve yine aynı sahnelerde yıkılmış, mahvolmuş, aldatılmış adam performansıyla tyrone power sazı eline almakta. üç oyuncunun böylesine iyi oyunculuk sergiledikleri bir film yalnızca oyunculuk performansları açısından dahi izlenebilirken senaryosu agatha christie tarafından yazılıp billy wilder tarafından yönetildiğinde ortaya aynen böyle enfes bir film çıkmış. (yalnız marlene dietrich nasıl bi kadın öyle ya. kadının vesikalığını al, altına "almanlıktan aldığım tadı hiçbi şeyden alamadım" yaz, zerre sırıtmaz. bakışlarındaki ve tavırlarındaki donukluğu, soğukluğu ve olaylar sırasında gösterdiği soğukkanlılığı beni benden aldı.) ancak bunca güzel yoruma rağmen filmin mesajı konusunda tam bir açıklık olmadığını düşünüyorum. sanki bir yandan "size bugüne kadar femme fatale anlatıldı ama asıl çıbanın başı erkektir. bak adam bir kadını parası için öldürdü, diğerini kullandı ve aldattı, sonuncusunun da gözlerinin önünde ölüp gözü yaşlı bıraktı" derken; diğer yandan "işte bin türlü zorluğa göğüs gererek kurduğumuz ve sarsılmazlığına yürekten inandığımız adalet sistemimiz. bir ingiliz askeriyle evlenip almanya'dan gelen göçmen bir kadın, bozuk ingilizcesiyle (filmde en az üç defa vurgulanmakta bu ayrıntı) has be has ingiliz jurimizi binbir oyunla kandırıp adalet sistemimizi alt etti, en gözde ceza avukatlarımızdan biriyle ve genelde ingiliz adalet sistemiyle dalgasını geçti" gibi bir mesaj vermekte. belki de filmi yapan ekibin hiçbir mesaj verme kaygısı yoktu, bilinmez. çok aradım ama ekibin film sonrası seyirci tepkileriyle ilgili veya "biz şu mesajı vermek istedik arkadaşım" minvalinde kelamlar ettikleri herhangi bir mülakatını bulamadım. zaten orası da ayrı bi garip. film biraz underrated bi film gibi. her filme iyi kötü bi şeyler yazan roger ebert dahi bu filmi es geçmiş. mis gibi film halbüse, neden göz ardı edilmiş anlamadım. aynı yıl gösterime giren bir başka mahkeme filmi olan 12 angry men'in ulaştığı kitleye de ulaşamadığını düşünüyorum. oysa bu filmde ne zaman ki duruşmalar biter ve juri nihai kararını vermek için toplanırsa orada 12 angry men ortaya çıkar gibi bi korelasyon kurulabilir. belki içeride juri üyelerinin geneli doğru yolu izleyip leonard vole'ü suçlu buldu ama aradan bi henry fonda çıkıp halet etti ve hepsini öyle olmadığına, adamın suçsuz olduğuna ikna etti, nerden biliyoruz? demem o ki aralarında böyle bir bağlantı varken 12 angry men'in imdb top 250'de 6'ncı, bu filmin ise 103'üncü olmasına anlam veremiyorum. tabi ki imdb'nin puanlama algoritmasına sırtımızı yaslayıp filmleri kıyaslamalıyız, ama bir veri olması hiç veri olmamasından iyidir. yine de imdb top 250 list'e sallamam, sallayamam. sayesinde bu ve bunun gibi 200'ü aşkın kaliteli filmi izlemiş oldum, vefasızlık yapmayayım --- spoiler ---
