"anne frank'ın hatıra defteri" adlı romanın sinema uyarlaması, 1959 abd yapımı film. george stevens'ın yönettiği filmde anne frank karakterini ilk filminde oynayan millie perkins canlandırmıştır.
güzelim günlük, insanın içine yaralar açan günlük hollywood elinde sulu sepken bir duygusallığa bürünmüş. piç edilmiş. hollywood kitabın yayınladığı yıllarda parsayı toplamak amacını gütmüş ve bunu aleni şekilde belli etmiş.yine de günlüğü okuyanlar için fena sayılmayacak bir film denilebilir. kızılan nokta işin cıvıklaştırılması afedersiniz. bakalım yeniden çevrimi nasıl olacak.
anne frank'ın günlüğü'nü ilk kez 11 yaşında okudum, belki bir çok insana tuhaf ve saçma gelebilir ama sonrasında defalarca okudum. her okuduğumda biraz daha büyümüştüm ama anne hep o çocukla yetişkin arasında kalmış haliyle ordaydı. her okuduğum tüm olanları baştan yaşıyormuşum gibi hissettirdi bana, her seferinde rolüm değişti, baştan kendimi anne gibi hissederken zaman zaman margot oldum, yaşım büyüdükçe kızını çok sevdiği, elinden geleni yapmaya çalıştığı halde bir türlü istediği bağı kuramayan edith yerine koymaya başladım kendimi. sadece bir yahudi/alman meselesi olmadı benim için, bir insanın başka insanlar için duyduğu nefretin, önyargının ve genellemenin ne denli korkunç ve tehlikeli olduğunu tekrar tekrar hatırlattı. şimdi bu yazdıklarımı het achterhuis başlığına yazmam daha yerinde olabilirdi ama asıl girmek istediğim konu "the dairy of anne frank" adında olan 2009 yılı bbc uyarlaması. bu uyarlamaya kadar nedense tüm anne frank uyarlamalarından uzak durdum, 1959 yılı yapımının samimiyetsiz olacağını düşündüğümden, diğer uyarlamalarda ise anne'i canladıran aktristi kendimce uygun görmediğimden... sonunda bu inadı kırarak bbc'ye duyduğum güvenle oturdum başına. uyarlama toplam 5 bölümden, her bölüm 22 dakikadan oluşuyor. kesinlikle yalın ve samimi , olayları abartıya kaçmadan anlatan, günlükten uzaklaştıracak propaganda öğeleri barındırmayan bir uyarlama. aynı günlükte olduğu gibi savaş ortamında kapana kısılmışlığı, korkuyu ve çaresizliği hayat dolu 13 yaşındaki bir genç kızın gözünden, onun hayata bakış açısıyla aktarıyor. her bölümü ayrı güzel ve etkileci elbette ama en derinden yaralayan yeri şüphesiz uyarlamanın sonunda bulunan, sıradan bir günmüş gibi devam eden günün ortasında gelen gürültü, gizli bölmenin deşifre oluşu, anne'in panikle saklanmak isteyişi, tüm gizli bölme sakinlerinin korkulu gözlerle ve titreyen ellerle toplanmaları, anne'in iki sene boyunca sinirlendiği bay dussel'ın anne'in ayakkabısını giydirmesi... defalarca okuduğum kitabın hiç okumadığım ve kafamda canlandırmaktan kaçındığım sonu... oyuncu seçimini taktir ettiğimi özellikle söylemek isterim( ki zaten bbc uyarlamaları genelde bu konuda iyidir) anne frank rolünün üstesinden çok iyi şekilde gelmiş ellie kendrick dışında, bayan van daan rolündeki lesley sharp ve kel saçlarıyla arzı endam eden iain glen 'e özellikle dikkat edilmeli.
