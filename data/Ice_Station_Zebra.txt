1968 tarihli bir casus filmi, kuzey kutbundaki bir uzay aracini ele gecirmeye calisan amerikalilarla ruslarin mücadelesini anlatir... basrollerde rock hudson, ernest borgnine ve patrick mcgoohan var. yönetmen john sturges. müzikler michel legrand.
yarısından fazlası denizaltı'da geçen bir casusluk filmi. denizaltı sadece mekan olmaktan da çıkıyor yer yer, filmin sıkı bir unsuru haline geliyor, bu yapısıyla espionage türünden çok denizaltı filmleri kategorisine de rahatlıkla giriyor. soğuk savaş bazlı diyebiliriz, hatta bir avuç amerikalı'yla bir avuç rus'un tutup kuzey kutbunda burun buruna gelmesine bakarak rahatlıkla soğuk savaş yergisi de diyebiliriz. uzun bir film olduğunu ama sıkmadığını ekleyelim. 1968 aynı zamanda stanley kubrick'in 2001 a space odyssey'i yaptığı tarih. yani sinemanın bakışında bir kırılma var bu tarihte. john sturges'in doğal olarak bu fenomenden etkilendiğini söyleyebiliriz, tür olarak çok farklı bir film de olsa zebra'da direk 2001 etkileri gözlenmekte. örneğin film bir denizaltı görüntüsünün donmuş karesiyle, klasik müzik eşliğinde, ve altta büyük puntolarla 'overture' yazarak başlıyor. episodik yapı bu girişle kalmıyor, aynı senkansın benzeri 3 bölünme daha yaşanıyor. hikayenin anlatımında da benzer yaklaşımı görmek mümkün, mesela bir casusluk filminden beklenmeyecek uzun sekansları, karakter tahlilleri falan var. oyuncular yer yer hikayenin önüne geçmiş, ki bir casusluk filminde olmaması gereken ilk yanlış bu. ama bir başarısızlık söz konusu değil, oyuncuların kimyası tutmuş, paradan da kaçınılmamış, kuzey kutup dekorları şahane. rock hudson da, evet, yakışıklı adam.
tam anlamıyla bir casusluk filmi. hani "james bond'u seveyim sana bişey olmasın" misali, ciddiyeti ve gerçekçi yaklaşımı ile diğer casusluk filmlerini cocuk filmi düzeyine indiriyor. diğer filmlerde çoğu zaman yakışklı ajan bi yandan mikrofilmleri ararken diğer taraftan en yavru hatunları bir bakışıyla düşürüverir, ama ice station zebra bu yaklaşımdan oldukça uzak. tabiki en nihayetinde kurgu bir film ve mantıklı olmayan yönleri var. ama iki buçuk saatlik film boyunca bunu hiç düşünmüyorsunuz bile. ayrıca evet, çekimler, efektler, sahneler de oldukça başarılı, en azından zamanına göre ve şu anda seyrederken de fazla üzmüyor seyirciyi. film ile ilgili başka ilginç bir not daha vermek isterim. filmin başrol oyuncularından patrick mcgoohan, dönemin en ünlü ingiliz televizyon dizilerinden the prisoner'ın başrol oyuncusu aynı zamanda. bu dizide tam olarak ne olduğu belli olmayan, çok üst düzey ve gizli bir görevden istifa eder mcgoohan ama bilinmeyen güçler tarafından bu istifasının nedenlerini bulmak amacıyla nerede olduğu bilinmeyen bir "hapisane kasabası"na götürülür. neyse, ilginç olan, bu filmde mcgoohan sanki the prisoner'daki hikayenin öncesini yaşıyormuş gibi. ve kendisi gerçekten de çok başarılı bir oyuncu, uzun süren the prisoner dizisinin çekimlerine ufak bir ara verip bu rolü oynamış ama gerçekten de çok başarılı oynamış. filmin konusuna fazla girmeyeceğim ama çok yönlü ve sürükleyici bir casusluk filmi seyretmek istiyorsanız bu filmi edinin ve seyredin derim.
