jamaika'da bir fırtına,richard hughes jamaika'da yaşayan ingiliz kökenli bir ailenin çocukları, ingiltere'ye yaptıkları yolculuk sırasında korsanlar tarafından kaçırılır. kötülüğün sembollerinden biri olduğu düşünülen korsanlarla masumiyeti simgeleyen çocukların bir araya geldiği bu tuhaf yolculuk, giderek insan doğasının karanlık yönünü ve onun kendini en dolaysız biçimde gösterdiği çocuk ruhunun sırlarını açığa çıkaran tekinsiz bir maceraya dönüşür. kaynak: netkitap.com "her kişi çocukluğunda, kendi bilincinin apansız ve şaşırtıcı biçimde ortaya çıktığını gözlemiştir. gide bunu si le grain ne meurt'te yazmıştı; ondan sonra maria le hardouin la voile noire'da söz etmişti. ama kimse, hughes'un un cyclone a la jamaique'de söz ettiği kadar güzel değinmedi bu konuya: " (emily) geminin tam burnunda, bir köşecikte kendine bir ev yapma oyunu oynamıştı...bu oyundan bıkmış, amaçsızca kıç tarafına gidiyordu, ansızın aklına kendisinin kendisi olduğu gibi sarsıcı bir düşünce geldi...şimdi emily bas-thornton oluşuna bir kez iyice inanınca, bu şaşırtıcı olayın neler içerdiğini ciddi olarak araştırmaya koyuldu...hangi irade karar vermişti onun dünyadaki bütün bu varlıklar arasında, zamanı oluşturan bütün bu yıllar arasında şu belirli yılda doğmuş olan şu tikel varlık, emily olmasına...kendisi mi seçmişti acaba? yoksa tanrı mı? ama belki de tanrı kendisiydi...o güne dek bütünüyle hiç ayrılmadığı bir ailesi, belli sayıda erkek ve kız kardeşleri vardı: ama böyle ansızın ayrı bir kişi olduğu duygusunu kazandığı bu anda, artık şu gemi kadar yabancı geliyorlardı ona...birden dehşete kapıldı: biliniyor muydu acaba? demek istiyordu ki, onun bir belirli kişi -herhangi küçük bir kız değil de- emily -hatta belki de tanrı- olduğu biliniyor muydu acaba? nedenini bilmese de, bu düşünce karşısında dehşete kapılıyordu...ne pahasına olursa olsun, bir sır olarak kalmalıydı bu " bu sarsıcı sezgi tümüyle boştur: çocuk herhangi bir kişi olmadığı inancına varmaktadır, oysa tam tersine bu inanca vararak herhangi biri olmaktadır. başkalarından başkadır, bu kesin; ama bu başkalarının her biri de aynı şekilde başkadır" jean paul sartre, baudelaire
