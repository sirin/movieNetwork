kasım 2009'da avrupa'da gösterime girecek karanlık atmosferli, komplolu, dramalı bilimkurgu animasyon. siz ecnebiler nasıl diyoğ... kafkaesk. distopik. isveçli-mısırlı solak yönetmen tarık saleh'ten. http://www.metropiathemovie.com/ http://www.imdb.com/title/tt0985058/ içinde animated udo kier bile var.
ifistanbul kapsamında gösterilecektir.
ifistanbul 2010 kapsamında keşif adlı bölüm altında gösterilecek olan tarik saleh filmi. http://2010.ifistanbul.com/tr/movie/metropia
ifistanbulun aşırı gidilesi filmlerinden, seslendirenler arasında juliette lewis de var.
--- spoiler --- bisikletle gezmenin yasak olduğu, paraşütle atlamanın kısık seslerle anıldığı 2024'te geçmektedir. kapitalist sistemin doruk noktasına ulaştığı bu tarihte; bir şirket zaman mekan sıkışmasının taşeronluğunu üstlenerek dünyayı metro hatları ile birbirine bağlamış ve üretttiği şampuanlarla insanların saç telini anten olarak kullanıp beyinlerine nüfuz etmiştir. bu yaratılan iç ses insanların kafasını bulandırmakta ve onları çaktırmadan kapitalist sistemin temel ibadeti olan tüketime yönlendirmektedir. bu duruma seyirci kalamayan zengin patronun güzel kızı ile beynine nüfuz edilen gencolardan biri ortak hareket ederek sitemi yıkar ve artık unutulmuş mevsimlerin tekrar yaşanmasını sağlar. --- spoiler --- kısacası; sinemada izlenilmesi gerekendir.
yanımdaki elemanı uyutan filmdir. adam ciddi ciddi horlayacaktı nerdeyse, ben de dürtecektim.* başlangıcı güzel başlayıp ardından bi an temposu düşen, ortada tekrar ivme kazanıp bitişini pek güzel yapmış filmdir. yalnız tekniğinden muhtemelen, arada insanın başı dönüyordu.
!f kapsamındaki en şahane filmlerden biri. mısır asıllı isveçli yönetmen tarık saleh i tebrik etmek gerekir. gerek konusuyla, gerekse animasyon tarzıyla izlerken kendimden geçtim, o derece.
animasyon tekniği çok ilginç idi. koca kafalı insanlar vardı. insanların kocaman kocaman gözleri vardı. sanki sırf gözler için bu teknik seçilmişti. film boyunca bu gözlere bakmaya doyamadım. velhasıl, bir şekilde edinin, izleyin, keşfedin efendim...
yönetmen şöyle demektedir: o: bu sizin ilk uzun metrajlı filminiz. ilk filminiz için neden bir distopya evren seçtiniz? s: bana göre toplumun şu anki durumunu betimleyem bir film yapmak istedim. insanlar metropia’nın gelecek hakkında bir distopya olduğunu söylüyorlar. hayır, gelecek hakkında değil. şimdiki zaman hakkında. ben şu anda avrupa’yı öyle görüyorum. o: metropia ile 1984 arasında nasıl bir ilişki var? s: 1984, 60 yıl önce yayınlanmıştı. o kitap, o dönemin betimlemesiydi. o dönemde soğuk savaş vardı. demir perdenin arkasındaki dönemdi. insanların kendini ifade etmeleri yasaktı. orwell, o dönemde gerçekten var olan “büyük birader” toplumundan söz etmiş. telefonun dinleniyormuş. hükümet seni izliyormuş. bugün seni izleyen hükümet değil. seni şirketler izliyor. alışkanlıklarına bakıyorlar. ne tükettiğine, kalıplarının ne olduğuna bakıyorlar. böylece sana daha çok şey satabiliyorlar. bu duyguyu betimlemek istedim. akşam evde televizyon izlerken sanki seni tanıyorlarmış gibi seninle doğrudan konuşan ve sürekli gelen mesajlar vardır. “daha iyi bir hayatının olmasının hoş olacağını düşünmüyor musun? şöyle hissetmiyor musun?” derler. sonra birden telefonun çalar. telefonu açarsın ve biri "merhaba tarık. nasılsın?” der. “iyiyim. sen nasılsın?” derim. “iyiyim. hangi telefon şirketini kullanıyorsun?” diye sorar. konuştuğum kişiyi tanımıyorum. bana bir şeyler satmaya çalışan biri. ilk adımı biliyor. nasıl hissettiğimi soruyor. uyanık olduğumuz her saniye tüketicilere dönüştürülüyoruz. ben bunu ürkütücü bile bulmuyorum. metropia’da sadece betimliyorum. ama birçok kişi için korku filmi haline geliyor. “aman tanrım, bu bir distopya.” diyorlar. hayır, biz o distopyanın içinde yaşıyoruz. bu yalnızca çok alıştıkları için görmedikleri bir gerçek. size bir örnek vereceğim. bence metropia bir aynadır. çoğu zaman bütün gün etrafta dolaşır ve aynada kendimize bakmayız. güzel olduğumuzu düşünürüz. güzelmiş gibi davranırız. çok güzel görünüyorum, deriz. sonra akşam eve geliriz. kazara kendimizi aynada görürüz. “aman tanrım. ben böyle mi görünüyorum?” deriz. “ben bu kadar şişman mıyım? aman tanrım. demek böyle görünüyorum. brad pitt’e benzediğimi sanıyordum.” deriz. bu tipik bir örnek. tüm hayatımız boyunca her şey yolundaymış gibi etrafta dolaşabiliriz. ama biri bizi bir kamerayla takip etse ve biz de onu izlesek nasıl göründüğüne çok şaşırırdık. bu biraz metropia’ya benziyor. insanlar şaşırıyor. çok depresif bir film diyorlar. ben öyle düşünmüyorum. ama siz depresif olduğunu düşünüyorsanız toplumun şeklini değiştirmeniz gerektiğini söyleyeceğim. çünkü toplum, metropia’da olduğu gibi. o: insanlar neden büyük birader tarafından, şirketler tarafından izlenmek istiyor? s: orwell,1984’ü yazdığında büyük birader deyişini icat etti. büyük birader ürkütücü bir şeydi. birinin seni sürekli izlediği anlamına geliyordu. o kitabı yayınladıktan 60 yıl sonra insanların büyük birader’in içinde olmak isteyeceklerini asla hayal etmezdi. bunu gerçekten istiyorlar. büyük birader’de olmak için gerçekten kamera önünde seks yapmak istiyorlar. genç insanlar büyük birader’in içinde olmak için sırada bekliyorlar. bence bu bizim işlediğimiz bir kültürle ilgili. görülmüyorsak hiç kimseyiz. bu yüzden görülmemiz gerekir. çelişki ise güvenilirlikten söz etmemizdir. “internette güvenilirliğe ihtiyacımız var, kimsenin bizi izlemesini istemiyoruz.” diyoruz. aynı zamanda bütün hayatlarımızı sergilediğimiz bloglar, twitter, facebook var. bunu yapmamızı bizden kimse istemedi. ama biz özel fotoğraflarımızı koyduk. herkese arkadaşlarımızın kim olduğunu, ilgi alanlarımızı hangi filmlerden, hangi müzikten hoşlandığımızı söyledik. herkesin kim olduğumuzu ve bu dakikada ne yaptığımızı görmesini isterken neden güvenilirlik istiyoruz? insanların twitter hesapları var. “ailemle birlikte akşam yemeğindeyim. çok sıkıcı.” yazıyorlar. aman tanrım. kendin hakkındaki bilgiyi sen veriyorsun. bu kültür bir anlamda gözetim kültürünün ters çevrilmiş hali. çünkü gerçekten sürekli olarak herkese nerede olduğunu ve ne yaptığını söyleyen bir kişiyi kontrol etmek ne kadar kolaydır. hiç sır yok. herkes herkese ne yaptığını söylüyor. bence metropia bir anlamda bundan söz etmeye çalışıyor. aslında kendimizi gözlediğimizi söylemeye çalışıyor. kendi düşmanımız haline geldik. post modern insanoğlu da budur. aslında başka insanlardan korkmuyorsun. kendinden korkuyorsun. çünkü sınır sensin. sabah uyandığında o aynaya bakınca sınırı görürsün. o kişiyi görürsün. “daha iyi olabilir miyim?... başka bir şey olabilir miyim? değişebilir miyim, belki işimde daha iyi olmalıyım, belki eşimden ayrılıp daha iyi birini bulmalıyım.” bütün bunlar her şeyin değiştirilebildiği bir kültürün parçası. her şey tüketilmeli. her zaman güncellenmeli. her zaman kız arkadaş 2 nokta 1, 2 nokta 2 olmalı. şu anda bir şeyleri nasıl yapmamız gerektiğini söyleyen bir mesajla gelen bir peygamber gibi konuşuyor olabilirim. o yanıt bende yok. ama bence bundan kimsenin söz etmemesi garip. metropia’da insanların bunu hissetmesini ve kendilerine modern hayat hakkında bazı ciddi sorular sormalarını istedim. metropia’da en sevdiğim sahne; roger, insanların hayatlarına baktıkları yere, şirketlerin insanların özel hayatlarına baktıkları yere gelir. kendi masasına gelir. kendi hayatına, kendi dairesine bakma şansı vardır. buna karşı koyamaz. izlemeyle başlaması gerekir. çünkü kendisi de bunun bir parçasıdır. kız arkadaşı orada otururken ona bakmaya başlar. onu ayartmaya çalışan bir de “arkadaş” vardır. bu sahne benim için çok önemlidir. çünkü kendimize aynada bakmalıyız ve “ben gerçekte kimim? bunu istiyor muyum? yoksa değiştirmek mi istiyorum? der. kendime bu soruyu sormalıyım. sanırım çoğu insan bu soruyu kendisine sormaktan korkuyor. buna bir parantez açmak istiyorum. zamanımızda avrupa’da, amerika’da, tüm batı dünyasında özgürlükten söz ederiz. amacın özgürlük olduğunu söyleriz. bir insanın erişebileceği en yüksek değer özgürlüktür. söylemedikleri ise ne zaman bir tercih yapsan bir panik atak yaşanır. bu psikolojik bir olgudur. büyük bir yemek mönüsünden seçim yapacağım. seçtiğim için endişe duyacağım. çoğu kişi seçim yaparken endişe duyar. çünkü bir sorumluluktur. yanlış şeyi seçersen üzülürsün. kendi hatandır. hayatın mutsuz olur. bu kendi suçun. bu batı fikridir. totaliter bir toplumda, diktatörlükte yaşarsan ve o seçimleri senin için yapan bir diktatör varsa her zaman şikayet edebilirsin. “evet. yukarıdaki şu aptal bütün seçimleri yapıyor ve berbat.” ama mutlu olabilirsin. çünkü seçimleri yapmana gerek yoktur. ben diktatörlükten yana olduğumu söylemiyorum. kesinlikle hayır. yanlış seçimler yapıp üzgün olmayı daha çok tercih ederim. ama ilginçtir. çünkü bence batı dünyasında ve bütün dünyada çoğunluk seçim yapmak istemiyor. bence yönetilmek istiyorlar. daha az özgürlüğe sahip olmak istiyorlar. bunun için bir deyiş bile var. özgürlükten kaçış diyorlar. insanlar sadece tercih yapma korkusundan kaçmak için aşırı dinci gruplara giriyorlar. örneğin metropia’da kendi düşüncelerin gibi düşünceler üreten bir şirket var. benim avrupa’da böyle bir şirketim olsaydı ortada olurdu. reklam yapardım. “gerçekten iyi, olumlu düşünceler üretirim. abone olabilirsiniz.“ diye reklam yapardım. çok sayıda insanın abone olacağına yemin ederim. olumlu düşünceler üretmem için bana para öderlerdi. çünkü bu bilinen bir olgu. insanlar düşüncelerinden nefret ederler. “aman tanrım. keşke daha iyi şeyler düşünebilsem. keşke doğru düşünebilsem.” derler. bu yüzden üretebilirsin ve “evet, haydi bunu yapalım.” derler. sadece olumlu düşünceler olsun. başarılı bir şirket olur. film yapımcısı olmamalıydım. o: bu film için juliette lewis ve udo kier'i nasıl ikna ettiniz? s: filmde istediğim kişilerin bir listesi vardı. filmlerin seslerini alıp ipod’umda dinledim. çünkü çoğu aktörün ve aktristin sesinin aynı olduğunu fark edersin. sesleri gerçekten benzerdir. rol yaptıklarında çok farklı görünürler. ama onları seslerinden tanıyamazsınız. çok azının farklı bir sesi vardır. ben de farklı sesleri istedim. vincent gallo, juliette lewis, udo kier ve stellan skasgard’ın hepsi çok farklı sesi insanlar. ayrıca dünyadaki en iyi oyunculardan biridirler. bunun için onları istedim. yapımcım onlarla irtibat kurdu. hazırladığımız birkaç dakikalık denemeyi gönderdi. sanırım ilgilenmelerini sağlayan da bu oldu. farklı göründü. o seviyeyi tutturmak çok hoştu. çünkü çok gerçek oluyor. normal animasyon filmlerinde sesler hep komiktir. simpsons’daki gibi “tanrım, marge oraya gitme.” gibidir. gerçek değildir. yani komiktir. ben de severim. ama gerçek değildir. bu insanlar normalde animasyon yapmıyorlar. bu yüzden karaktere bir filmdeymiş gibi yaklaşıyorlar. o: babanız bir kukla ve animasyon ustası. film sonrası söyleşide bir ara animasyondan nefret ettiğinizi söylemiştiniz. neden ilk filminizi animasyon yaptınız peki ve animasyon bu filme ne kattı sizce? s: babam bir animasyon ustası. ben de o ortamda yetiştim. benim için çok zordu. çünkü animasyon yapmak için çok sabır gerekir. o kadar kısa süren bir şeye nasıl o kadar zaman verildiğini anlamıyordum. normalde bir ay çalışırdı ve sadece 20 saniye çıkardı. o kadar kısa bir iş için nasıl o kadar çok çalışabildiğini anlamak benim için mümkün değildi. ama aynı zamanda büyürken favori filmlerim animasyonlardı. izlediğim ilk film dumbo’ydu. koca kulaklı filin olduğu film. hâlâ favori filmlerimden biridir. çünkü bence animasyon canlı aksiyon filmlerinde yapılması çok zor olan bir şeyi yapabiliyor. nesneleri göründükleri gibi betimlemez. animasyon nesneleri hissettikleri gibi betimler. örneğin gece uyuyamıyorsanız normal bir filmde bunu betimlemek çok zordur. ama donald duck uyuyamayınca onu borudan akan damlalar ya da gıcırdayan bir şey gibi küçük sesleri dinlerken görürsünüz. bana göre bu animasyonun en iyi olduğu yöndür. nasıl hissettiğini gösterir.
21. ankara uluslararası film festivali kapsamında gösterilecek olan tarik saleh filmi.
21. ankara uluslararası film festivali dahilinde 12 mart cuma günü batı sinemalarında neşredilmiş filmdir. 4 dakikayla kaçırmasaydım hayat daha güzel olacaktı.
tarik saleh'in kartvizit niyetine cektigi filmdir. filmde animasyon kalitesi disinda baska birsey yok. distopik filmdir, belki dise dokunur biseyler vardir diye giristim ama hikaye hakikaten cok cok kotu, iki dakikada yazilmis herhalde. yani hikaye 'sadece' orada, porno filmlerdeki gibi iste.
animasyon için izlenebilir. hikayenin yetersizliği, konuyu anlatmak için kullanılan objelerin çok basit seçilmesinden kaynaklanıyor. --- spoiler --- şampuan nedir abi? siyah-beyaz ekran ve kulaklıkla insan izlemek? --- spoiler --- birde avrupanın bütün aksanlı ingilizce çeşitleri var bu filmde.
filmdeki keli vincent gallo seslendirmiş, sarıyı da juliette lewis. değişik bi animasyon.
iyi başlayıp kötü biten filmlerden. ilkbaşlarda sağlam bir distopik film seyredeceğim diye düşünebilirsiniz ama öyle değil durum hatta sıkıcı bir hal alıyor film. yönetmende distopik film çekme derdim yoktu demiş ya, doğru öyle bir film değil. ama izlenir bu film. animasyon.
izmir ve üsküdar isimlerinin belirdiği film
ana karaktere sinir olmama rağmen tuhaf bir şekilde çok da beğendiğim film. benim çelişkim mi yoksa animasyonun başarısı mı bilemedim o ayrı. ha tabi bir de bu var; http://www.otekisinema.com/metropia-2009/
1984, brazil, dark city ve hatta matrix ile aynı kaygıyı taşıyan, isveç yapımı olmasına rağmen ingilizce seslendirme yapılmış film. senaryo, martin hultman, fredrik edin, tarik saleh, stieg larsson'a ait. (stieg larsson ismi özellikle dikkat çekici) film fikir bazında denenmiş ve çok başarılı örnekleri olan bir türde yeni bir girişimde bulunmaya çalışmışsa da, animasyon tekniğindeki muhteşem görselliğe ve karanlık atmosferindeki başarıya rağmen türünün sayılı örneklerinden biri haline gelememiş. ancak bu onun izlenir olmasını engellemiyor. --- spoiler --- film 2024 avrupasında geçiyor. yani başbakanımızın hedef yılı olan 2023'den bir yıl sonra. ne yazık ki herşey planlandığı gibi bitmemiş, milenyumun sonu bir çok yıkıma sebep olmuştur. ulaşım güçlü şirketler tarafından metro ağı ile sağlanmaktadır ve bisikler illegal bir ulaşım aracına dönüşmüştür. kahramanımız roger, bu tür filmlerde rastladığımız üzere, kalabalıklar içinde tüm sıradanlığına rağmen kendince rahatsızlıkları olan bir karakterdir. üstün yetenekleri, yüksek iq'su ya da sıradaşı bir çevresi yoktur. illegal tek hareketi de bisiklete binmektir zaten. filmin ana temaları; asuylum adlı televizyon şovu (ki anlayabildiğim kadarı ile ortadoğulu mültecilerin avrupada kalabilmeleri için yapılmış bir yarışma programı idi) aracılığı ile evlerin izlenmesi, dangst adlı bir şampuan vesilesi ile insan vücudunda organik bir izleme sisteminin oluşturulması; mesela saçların antene dönüşlmesi, devletin ve onun da üstünde imiş gibi görünen büyük şirket patronlarının insanlar üzerindeki, "illegal" (ya da legal) yaptırım gücü, hello kity oyuncakları... aklımda kalan bir diyalog şöyle:"düşüncelerini durduramazsın." ayrıca duvar panosunda yer alan: "listen to inner you" sözü. --- spoiler ---
