kathryn bigelow'un usame bin ladin'in öldürülmesini konu alan yeni filmiymiş. öyle diyorlar. yaşadığımız zaman diliminde, düşünmeye üşenildiği için beynin tezeğe dönüşmesi hastalığından muzdarip insan sayısında yaşanan artış en çok bu sığ yönetmenlere yaradı ya, gel de üzülme.
yepyeni mukemmel bir aesop rock parcasi. beat, flow her sey mukemmel. http://soundcloud.com/…/04-zero-dark-thirty/s-vfra3
kathryn bigelow'un çekimlerine başlanan yeni filmi. vizyon tarihi 19 aralık 2012 olarak gözüküyor. ayrıca white house kathryn bigelow'a tam destek veriyor gibi film için çünkü bin ladin'i indiren ve kimlikleri kimseye açıklanmayan gizemli seal team 6 ile bigelow'u ve kankası, senaristi olan mark boal'a görüşme izni vermişler. http://www.imdb.com/news/ni28715230/ yalnız kadro baya iyi ya. joel edgerton, mark strong, jessica chastain, kyle chandler ve chris pratt var hepsi sağlam oyuncular. bakalım ortaya nasıl bir şey çıkacak. bu arada zaten kariyeri warrior ile beraber yükselişe geçen ve the great gatsby'de rol olacak olan joel edgerton bu film ile yine 6 oscarlı bigelow filmi olan the hurt locker ile hayvani bir çıkış yapan jeremy renner gibi patlama yapacak.
katherine bigelow'un gene anlı şanlı, pek kahraman, gittiği yere ışıltısını, adaletini götüren, kendisi dışında iğrenç araplar dahil herkesi düşünen, görkemli amerikan askerlerini anlattığı yeni propagandası. bu kadın böyle filmler çekmeye devam ettikçe sırtı yere gelmez. nefret ederim kendisinden. tıpkı scott'tan, spielberg'ten nefret ettiğim gibi. tıpkı oliver stone denen geri zekalıdan nefret ettiğim gibi. çünkü hepsi aynı şeyi yapmışlardır bir zamanlar: propaganda ve ben amerikan propagandasından nefret ederim. eskiden o kadar nefret etmezdim, kendi filmleri, normaldir derdim ama artık katlanmak giderek zorlaşıyor bu propagandalara. özellikle dünyanın her noktasındaki çirkeflikleri arttıkça bazı yönetmenlerin bu olayları sömürmeleri, bu acılardan prim yapmaları, asıl acı çeken tarafı göstermek yerine kendi taraflarına odaklanmaları nefretimi arttırıyor. vietnam'a girerler, onca vietnamlı'yı doğrarlar. sonra filmlerinde psikolojimiz bozuldu derler. yazık, amerikan askerinin psikolojisi bozulmuş. afganistan, ırak ve diğer yerler. yer değişir, işgal edilen ülke değişir ama hikaye değişmez. amerikan askerinin psikolojisi bozulmuştur. böyle yüzlerce film çektiler. sonuncusunu da katherine bigelow çekmişti. hurt lucker'da propagandadan ötesini yapmadı. yazık bize, acıyın bize, bakın psikolojimiz bozuldu. senin psikolojin bozuldu, o adamların aileleri öldü, kızlarına tecavüz edildi, neyden bahsediyorsun pezo? neyse böyle bir film çekmiş, çok alkışlanmıştı katherine bigelow. şimdi de bin ladin olayına el atmış. 6 kahraman amerikalı askere odaklanacakmış filmi. nedense (!!) bu bin ladin'in öldürüldüğünü düşünmüyorum. bu adam yaşıyor da olabileceği gibi (zayıf bir ihtimal), yıllar yıllar önce öldürülmüş olabilir (yüksek ihtimal). ama medyaya geçtiğimiz sene yansıdı. operasyonları medyaya yansıtmak orgazmvari zevk alan amerikan medyası nedense bin ladin'le ilgili operasyonu basına sızdırtmamıştı. nedense bin ladin'in cesedinin fotolarını basına dağıtmamış, cesedi kameraya almamıştı. sonra bizden inanmamızı bekliyorlar 99 yalan söyleyip bir doğru söyleyen medyalarına. bigelow'un filminin nasıl olduğu belli. yoğun propaganda, iğrenç-cahil-gerzek araplar, kahraman askerler, yarım saatlik nefes kesen çatışmalar, her karede dalgalanan amerikan bayrağı, cahil amerikalıların operasyon sevinçleri ve and the oscar goes to... yıldız oyuncularla süslü, vasat film.
şimdiden amerikalıların sonunda alkış tutacağına emin olduğum kurgusal film.
haklı olarak bir çok kişinin ön yargı ile yaklaştığı film. muhtemelen filmin amerika birleşik devletleri ve amerikan askeri propogandasıyla yüklü olduğu tahmini doğru çıkacak. özellikle abd'ye bir sempati duyulmuyorsa, gitmek için tek sebep savaş filmi/ politik-askeri gerilim filmi izleme isteği olabilir, açıkçası bunun için de daha iyi örnekler bulup, izleyebilirsiniz. mark strong için bile izlenmez bence.
(bkz: buralar hep entry dolacak)
amerikan milliyetçi sinemasının son örneklerinden olan kathryn bigelow'un son filmi zero dark thirty. ne denilebilir ki ? the hurt locker ile film şirketlerinin isteğine göre fazlasıyla yanlı ve faşistçe bir film yapıp, büyük bir propaganda ve lobi faaliyetleri sonucunda 2010 yılında iki oscar alan, bir de utanmadan ırak'ta "onuruyla" çarpışan askerlere selam gönderen bu kadın, tüm hızıyla beyin yıkama sekanslarına devam ediyor. sırada 9/11 olaylarını ajite etme, çarpıtma işlemleri; usama bin ladin'i öldürme operasyonunu büyük bir milli gurur ile yansıtacak. kusura bakmayın ama vietnam, kore gazisi emekli amerikalıların bile duygularını sömüremeyecek gibime geliyor. sinema sektörünü gizli güçler amerikada televizyondan önce de sonra da çok iyi kullandılar. ve kullanmaya da devam ediyorlar. bu kadın yüksek faşizan duygular ile böyle filmler çekiyor zannedenler iki kez düşünsünler. kimse bu riski k-19 the widowmaker'dan beri bu denli göze almaz. çünkü o kıtanın yarısı artık bu numaraları yemiyor. bu film de zaten o yarıya karşı yapılmış bir propaganda ürünü. ama bigelow'un kendi isteği ve arzuları doğrultusunda değil. hollywood, yozlaştırdığı sinemaya bir de milliyetçi porno türünü ekledi, tebrik ediyorum.
ilk fragmanı yayınlanmış.
fragmanı filmin konusunu bilmesen heyecanlandırabilirdi. ancak iğrenç bir propaganda filmi olacağı zaten belliydi, film de şaşırtmayacak. ancak artık düzen eskisi gibi değil. rambo izleyip amerikan kahramanlıklarına hayran kalan bir dünya yok ortada. hollywood istediği kadar kaktırsın, bu filmin etki alanı da amerika ile sınırlı olacak. artık dünya çapında böyle bir etki oluşturulması mümkün değil. bu filmin mide bulandıran hallerine karşı tek tesellim bu. kimse yemiyor, yemeyecek de.
ikinci fragmanı yayınlanmış.
ödülleri toplamaya başlamış filmdir. eleştirmenler hala böylesi propaganda filmleri desteklemekten vazgeçmiyorlar. new york eleştirmenler birliği yönetmen ödülünü filmin yönetmeni bigelow'a, görüntü yönetmenliği ödülünü ise filmin g.yönetmenine paslamış. "ama filmi izlemedin, bi izle önce". lannn! usame bin ladin, mark boal ve kathryn bigelow'un olduğu bir projeden başka ne beklenir? edit: herkes amerikan propagandası yapsın, milliyetçiliğini konuştursun, ödüle giden yol bu. film ödülünü de kazanmış. şaşırtıcı değil. hep tekrarlanan bir şey nede olsa.
ödül sezonunun açılmasıyla birlikte şimdiye kadar kazananlarını açıklayan üç grubun da (new york, national board of review ve boston online) en iyi film ve en iyi yönetmen ödüllerini kazanarak oscar yarışında şimdilik zirvede bulunuyor. henüz izlemedik ama amerikanlar işin içine milliyetçilik girince filmin iyiliği, kötülüğüne pek de önem vermiyorlar bilindiği üzere. kathryn bigelow daha iki sene önce oscar aldığı için ona tekrar vermezler ama en yakın rakipleri spielberg ve tom hooper da oscarlı oldukları için meydan ben affleck'e kalabilir gibi duruyor.
boston ve new york online film eleştirmenleri'nden de en iyi film ve en iyi yönetmen ödüllerini kaparak yalnızca tek fireyle (los angeles) oscar yarışını önde götürmektedir.
turkiye de gosterime "operasyon: bin ladin" olarak girecek. demedi demeyin.
film hakkında neler dediler..
fragman ve konu itibariyle yine katrhyn bigelow, yine sonuna kadar militarizm, gırla milliyetçilik. off, yazarken bile sıkıldım. ama yine de önyargılı davranmamak adına izleyeceğim. bunu da neden yapacağım bilmiyorum.
hakkinda kathryn bigelow'a hitaben yazilmis guzel bir yazi icin: http://readersupportednews.org/…thirtys-torture-lie
the hurt locker'da olduğu gibi gelen harikulade eleştiriler ve bolca ödüle rağmen beklentilerimi yükseltmediğim, zira altından ne çıkacağını herkes gibi tahmin ettiğim, gereğinden fazla şişirilmiş bir film. teknik anlamda ortalamanın bir hayli üstünde olsa da oyunculukları sönük, senaryosu ise milliyetçiliğe kurban gitmiş bir klişeden öteye geçemiyor.
the hurt locker ile karşılaştırıldığında bayağı bayağı olmuş bir filmdir. hurt locker'ı izlediğimde güzel ama sıkıcı gelmişti ancak zero dark thirty düşmeyen temposuyla bizi sürekli parmaklarımızın üstünde tutuyor. belki bu kadar beğenmemin sebebi hurt locker balonu yüzünden beklentilerimi minimum'da tutmamdır. ama şunu da söylemeliyim ki hurt locker'ı gündüz zero dark thirty'i gecenin bir köründe izlediğim halde hurt locker'daki kadar bir uyku gelmesi olmadı. filmin bölüm bölüm olması da çok hoşuma gitti pulp fiction'dan beri böyle bölüm veren pek film görmedim yani nerede ara vereceğinizi seçmeniz bir nevi kolaylaşıyor. jessica chastain'in performansı gerçekten harika oscar'ı alır mı bilmem çünkü arada gülecekmiş gibi geliyordu bana, belki the helpdeki unutamadığım karakterinden dolayıdır. chastain'in karakteri maya ile homeland'deki claire danes'in karakteri carrie gerçekten birbirine çok benziyor tamam belki carrie kadar içine girmemişler filmde ama yine de bir benzerlik seziyor insan belki sadece cia'de çalışmalarından benzetmiş olabilirim ama yalnız olmadığımı gördüm. ki claire danes'in bütün ödülller topladığı düşünülünce bunun da oscar'ı kucaklayabileceğini düşünüyorum ki haketmiyor da diyemem hani. kathryn bigelow aslında daha çok erkeklere yönelik olan bu filme bir kadın başrol koyarak riskli bir işe koyulmuş ama chastain'in oyunculuğu sayesinde erkek de olsanız kadın da olsanız kendinizi yerine gayet kolay bir biçimde koyabilirsiniz. kyle chandler'ın hem argo'da hem de burada oynaması gerçekten acaibime gitti adam da cia tipi denen bir tip mi var da hep bunu seçiyorlar anlamadım. sanırım o da seneye oscar yarışına dahil olur iki oscar adayı filmde bir yılda oynamak buna delalettir. filmi izlemeyi düşünenlere tavsiyem benim gibi merakınıza yenik düşüp hemen izlemeye kalkmayın zira filmin önemli bir kısmı karanlıkta geçiyor ve bu sahneler gerçekten berbat gözüküyordu. altyazı filan olmadığından anlamazsam kapatırım diye başladım ben de ama merakıma yenik düştüm ve arada anlamadığım yerler olsa da bayağı beğenerek izledim. filme gelen eleştirilerden birinin yersiz olduğunu söylemem gerek o eleştiri de işkenceyi meşrulaştırma meselesi film öyle bir şey yapmıyor tabii kötü bir şey olduğunu da söylemiyor sadece bize işkence sahnesi gösteriyor o kadar. --- spoiler --- öncelikle en beğendiğim yerinin oteldeki patlama sahnesi olduğunu söylemeliyim ben güzel güzel içki içip sohbet edecekler derken hiç beklemediğim anda bomba patlayınca ne oluyor dedim. bir diğer sahne ise maya'nın tek arkadaşı jessica'yı filmin ortasında öldürdükleri sahneydi. patlamaları çok sevmişim gibi göründü ama ikinci sahneyi sevmemin nedeni kızımızın yapabildiğin zaman cevap ver demesi ama hiçbir zaman cevap veremeyecek olmasının vuruculuğuydu gerçi o sahnede maya'nın ekrana hissetmiş gibi bakması acaip olsa da sahne güzeldi. kızımızın sürekli abu ahmed'i bulucam diye sayıklaması arada sıksa da ne kadar takıntılı ve sorunları olan bir kız olduğunu göstermeleri açısından gerekli idi. telefon konuşmalarından abu ahmed'i bulmaları güzeldi ama ne ara emin oldular orasını pek çözemedim. evi bulduktan sonra geçen gün sayısını şefinin cam duvarına yazması gerçekten hoş bir komiklik katmış filme. operasyon sahnesi gerçekten iyiydi ancak dediğim gibi bayağı karanlık olduğundan pek göremedim allah'tan arada yeşil olarak gösterdiler de o kısımları görebildim zaten sonra içeri girdiklerinde bu pek problem olmadı. üç derken dört adamın çıkması biraz şaşırtıcıydı belki bir açıklama yapmışlardır da ben kaçırmışımdır bilemedim şimdi zaten o üç adam sayısı biraz saçma geldi bana bir adamın birden fazla karısı olamaz mı? usame usame diye adamı çağırmaları gerçekten ilginçti, komikti o da efendim john diye çıksaydı bari. sonrasında da adamın kim olduğunu öğrenmek için kocaman çocuğu parlayan salakça bir şey ile kandırmaya çalışmaları da ilginçti ya da ben kızın kaç yaşında olduğunu anlayamayacak kadar salağım. operasyon bittikten sonra uçağı patlamalarının tam nedenini kıt ingilizcemden dolayı tam olarak öğrenemedim sırf o kısmını altyazı çıkınca bir daha izleyeceğim. maya'nın filmin sonunda neden ağladığını da tam olarak çözemedim yaptığı tek şeyin usame'yi bulmak olmasından dolayı içine düştüğü boşluk mu yoksa başka bir şey mi anlamadım ama yine de chastain'in muhteşem oyunculuğu yüzünden ben de neredeyse ağlayacaktım. --- spoiler ---
izlemeden ve 2 ay önceden yazalım. senaryo ya da en iyi film oscarlarından en az birisini alır.
oscar'a aday olması sürpriz olmayan fakat kazanırsa sürpriz olacak film.
askeri dilde 12:30 anlamında kullanılan tabir. bir de jessica chastain, jason clarke ve reda kateb'in oyunculuklarını döktürdükleri, aynı zamanda hem heyecanlı hem de sıkıcı (nasıl oluyor bilmiyorum ama oluyor işte kathryn bigelow filmlerinde) bir seyirlik.
3 haftadır hasılat açısından çakılmasının nedeninin sınırlı gösterimden kaynaklandığını yeni anladığım film. sınırın kalktığı ilk cuma günü 9 milyon dolar hasılat yapmış. yani zarar etmeyeceği belli. oscar adaylığının da açıklanmasını bekleyip öyle gösterime verdiler. akıllıca bir iş. http://boxofficemojo.com/…page=main&id=binladen.htm
izledikten sonra oscar'a aday olmasina sasirdigim, amaci belli olmayan film. elestirmenlerin filmin iskenceyi hakli cikarmaya calistigi savi dogru olmakla birlikte sanki bir yandan da yasanan ve sonuca goturen surecin sacmaligina deginerek elestiri getirmeye de calisiyor gibi geldi bana. eger bu ikincisi yanlissa gercekten kotu bir film izledim. --- spoiler --- oncelikle ekibe bakiyorsunuz, iskenceci ajandan tut bin ladin'i devirecek asker takimina kadar butun beyaz amerikali erkekler dalyan gibi, boylu poslu, yakisikli. insanin filmi izledikten sonra gidip us army'ye yazilasi geliyor. tam bir ordu guzellemesi. sonra kadin ajanimiza bakiyorsunuz once masum, merhametli bir insanken birden canavara donusup -ki bunu hayattaki tek arkadasi patlamada oldurulunce hakli gostermeye de calisiyor film- astigi astik kestigi kestik biri cikiyor. cia gibi bir kurumun baskaniyla konusurken maya'nin f.ck'li cumle kuracak kadar ileri gidebilmesi hic inandirici degil. boyle bir "tough woman" imaji verilmeye calisilmis ama o anca iste boyle filmlerde, cizgi romanlarda olur gibime geliyor. tamam belki iskenceyi kutsamiyor -tutsaklara yemek vermeler, sigara ikram etmeler, obama'nin bir roportajindan yapilan alinti biraz o algiyi kirmak icin- ama "hele bir sor niye yaptim" diyerek iskenceyi gerekli gosteriyor zira kilit isimlere ancak o iskencelerle ulasabiliyorlar. ha zaten film oradan itibaren kopuyor. o kadar kanit niteligi tasimayacak seyleri kanit olarak sunuyor ki film butun bu olay eger cidden boyle cereyan ettiyse -ki girisinde bu iddiada bulunuyor film- tum olan bitenin gercekligini sorgulamamiz gerek dedirtiyor. cia tum ust duzey yetkililerin %60 ihtimal verdigi bir operasyon yurutuyor olabilir mi gercekten? herkesin evini, telefonunu dinleyen, ne yapip ettigini takip eden, tepemizde drone'lar ucuran cia? ayrica hicbir sekilde tam olarak tespit edilemeyen bin ladin oyle evinde askerler gelip beni teslim alsinlar diye bekliyor olabilir miydi? o kale gibi binanin bir tuneli, ne bileyim patlamaya dayanakli siginagi falan yok muydu? sonucta petrol zengini bir teroristten bahsediyoruz. ha bi de ebu ahmed'i bulmak icin gunlerce mahallede jiple dolasan beyaz amerikalilardan hic huylanmamis olabilir mi orgut, veya eve gonderilen yabanci kimselerden? bi de evdeki 3. adamin bin ladin oldugu sonucuna "evde 3 kadin ve 2 erkek tespit ettik, dolayisiyla bir erkek daha olmasi lazim inanclarina gore" seklinde bir cikarimla varmak ne kadar inandirici? ha sonda da evde ladin'den once 3 erkek oldurdu askerler, o neydi? --- spoiler --- oyunculuk acisindan da film cok vasatti. jessica chastain son derece ruhsuz ve itici bir oyunculuk sergilemis ve gercekten nasil oldu da oscar adayligi aldi aklim almiyor. saniyorum bunu tamamiyla son yillardaki popularitesine borclu. parks and rec'in andy'sini de oynadigi role hic yakistiramadim. diyecegim o ki, eger yasananlar gercekten bunlarsa belki de ubl hic olmedi veya hic var olmadi.
"bin ladin'in yakalanmasını abd'nin işkence programlarına ilişkin ahlaki tartışmalardan bağımsız, basit bir polisiye işlem olarak ele alıyor. demek ki, iç savaş öncesi amerika'daki kölelikle ilgili bir film yapmış olsa, sadece pamuk hasadının iyi olup olmadığına odaklanacaktı." http://www.newyorker.com/….html?mbid=social_retweet
hayatımda izlediğim en sıkıcı filmler listesinde ilk ona oynayabilir bu film. gerçi usame bin ladin gibi önemini yıllar önce kaybetmiş bir adamın öldürülmesini konu alan bir filmden fazlasını beklemek hata olurdu. böylesine sıkıcı bir operasyondan mit falan yaratmaya çalışan dangalak amerikalıların ise tez elden acı bir şekilde ölmesini diliyorum cenab-ı hak'tan, amin.
çok tuhaf bir film. propaganda kasedi adeta. --- spoiler --- amerikan kadınının gücünü ve dirayetini överken pakistanlı kadınların öldürülmesini "ama silaha uzanmasaydı" şeklinde haklı çıkarmaya çalışan, 2001'den itibaren batıya yönelik saldırılarla adeta bir saatin zembereğini kurarken batının dünya çapında öldürdüğü milyonlarca sivile değinmeye bile gerek görmeyen bigelow filmi. ha ben meselenin bu noktasında değilim zaten. abd devleti operasyonu yapanlarla konuşmaları için özel izin verdikten sonra aksi yönde bi film beklemek saflık olurdu. asıl mesele neden bu kadar tek boyutlu bu film, neden "maya'nın fendi usame'yi yendi" fikri bu kadar öne çıkarılıyor? ve bunu da çok yavan ve klişe bir yöntemle yapıyor. hal böyleyken sapır sapır adaylıklar kapması da çok anlamsız geliyor. --- spoiler --- demem o ki, izlemek bile anlamsız. iki buçuk saat üstelik.
nilgün cerrahoğlu'nun bugünkü cumhuriyet gazetesinde yayımlanan "hollywood işkenceyi aklıyor" başlıklı yazısından bir bölüm : //el kaide tutsaklarına "waterboarding" usulü işkence uygulayan sahnelerle açılan ve usame bin ladin'in yakalanışını anlatan "zero dark thirty"nin başrol oyuncusu jessica chastain "altın küre"yi aldı. film oscar'a da aday. (...) "bin ladin avında" amerikalıların kullandığı hukuk dışı yöntemleri bu filmle keşfetmiyoruz. 11 eylül zanlılarını sorgulamak için abd dışında kurulan gizli cia kampları ve hapishanelerinin varlığını da öteden beri biliyoruz. bu kamplarda işlenen işkence suçlarından ve insan hakları ihlallerinden de haberdarız... ancak kendi adıma ben, bu insanlık suçlarının hangi oranda meşruiyet kazandığından ve içselleştirildiğinden yeterince haberdar olmadığımı öğrendim. "zero dark thirty"yi izlerken tedirgin olduğum şey bu çıplak gerçeğin ayırdına varmak oldu... türkiye'de şubat başı vizyona girmesi beklenen film, işkencenin pervasız teşhiriyle başlıyor. 40 dakika süren işkence sahnelerinde hollywood'un el üstünde tuttuğu kadın yönetmen kathryn bigelow, hiçbir eleştirel tavır almadığı gibi, meseleyi, bin ladin'in yakalanması uğruna göze alınması gereken bir zorunlu tatsızlıkmış gibi sunuyor. insan hakları ihlalleri ve işkencenin meşruiyetindeki bu tarihi perspektif değişikliğinin kayda geçirilmesi gereken önemli bir kilometre taşı olduğunu düşünüyorum. hollywood yapımları dahil, işkenceye şimdiye değin "yol kazası" gözlüğüyle bakan hiçbir film izlememiştim. yaşamım boyunca gördüğüm filmlerde, izleyici olarak işkenceciyle değil, hep işkence görenle empati kurup, bu insanlık ayıbını lanetlememiz beklendi. "zero dark thirty", işkence görenle değil, izleyicinin işkence yapanla empati kurmasını şartlayan bir film... filmde olumlanan "başkahraman" -cia görevlisi!- maya/jessica chastain, işkencecilerin patroniçesi rolünde. altın küre işte şimdi böyle bir rolü kutsuyor. kathryn bigelow yapıtı bir de oscar'la taçlandırılırsa, hukuk devletini hiçe sayan bu paradigma değişikliği hollywood katında en üst perdeden yüceltilmiş olacak.// * yazının tümü için : http://www.cumhuriyet.com.tr/…kn=47&ka=4&kb=5&kc=47
jessica chastain'in teklifini kabul ettiğine lanet edeceği film. oysa kendisini take shelter ile falan hatırlamak isterdik. bin ladin'in ekmeğini yiye yiye bitiremediler arkadaş. bari bir şeye benzer bir film çekselerdi de aynı konu ama farklı film deseydik. 157 dakikama yazık.
http://i.imgur.com/gyjqazb.jpg
filmin izlemeye değer tek kısmı son 30 dakikası. sanırım o yüzden zero dark thirty demişler.
