(bkz: la monte young) (bkz: marian zazeela)
(bkz: robert miles) (bkz: italian house)
çokça zaman önce oturduğum bir eve taktığım isimdi bu, bugün internetten ev bakarken tesadüfen gördüm ki bomboş artık. kışın kapanan lunaparklar gibi, tatsız, ruhsuz, renksiz... artık sadece dört duvar. sıcaktan buharlaşmak üzere olduğum bir gece balkonunda oturduğum, yine sıcaktan mutfağında atlet-külot bulaşık yıkadığım, süper salatalar yapıp her birine isim taktığım, tv karşısında peynir tabağımın ve şarabımın tadını çıkardığım, her santimetrekaresini ezbere bildiğim, musluğundan çıkan tuhaf sesi sevdiğim, kokumu bıraktığım ev. şimdi ise, 115 metrekarelik, 2+1 bir ev sadece ve en kötüsü, belki artık bir de fiyatı olacak. evler de insanlar gibi, içleri boşalınca hiçbir anlamı kalmıyormuş.
kadrosunda naomi watts, rachel weis ve daniel craig gibi üç starı barındıran eylül 2011 tarihinde vizona girecek olan dram-gerilim filmi.
fragmanında -galiba- konusuna ilişkin devasa bir spoiler verilen film.
30 eylülde türkiye'de korku evi ismiyle gösterime girecek olan film. fragman
türkçe çevirisi ''korku evi'' olan korkuyla ilgisi olmayan bir film. rachel weisz ve daniel craig oyunculuğu başarılı. kızlardan küçük olanı claire geare(dee dee) film boyunca hep tatlı tatlı bakıyor. sinemada izlenilmesi gereken psikolojik/gerilim filmlerden. --- spoiler --- ya adam mistik ya da sağlam şizofren. neticede ''i see dead people...'' --- spoiler ---
senaryo güzel (en azından klişeleri törpüleyip, parlatmışlar), oyunculuklar iyi, ancak havada kalan bir şeyler var. müzikler, gerilimin dozu artırılıp, görsellik konusunda biraz daha uğraşsalarmış senenin en iyi psiko-gerilim filmi olabilirmiş. --- derin spoiler --- gerilim dediysem tam diil aslında. 2. yarıda ağlamak üzreyken "yok artık" diyen iç sesimle kendime geldim. bu kurguya sahip filmlerde (the others ) emeğin çoğu çocuk seçimlerine gidiyor fark etmedim değil... klişe konusuna gelirsek: 23 filminde de kendi geçmişini hatırlamayan karakter üzerinden etkileyici bir senaryo ortaya konmuştu fakat filmin naifliği ve düşündüren farklı olası son versiyonları, the others ve 23 fimleri üzerinden yakaladığımız etkiden daha farklı bi yöne çekiyor. --- spoiler ---
çok ileri düzey bir film değildi belki ama bazı yönlerden oldukça değişik geldi. değişik tatlar bıraktı diyebilirim. açıkçası izlediğime memnun kaldım. akıcı ve sıradışı bir senaryosu var. gerilim biraz daha arttırılabilirmiş belki ama bu kadarı da yeterli. zira türkiye'de lanse edildiği gibi bir korku filmi olmadığı da bir gerçek.
hayal evi ismiyle vizyona girseymiş dedirten film. imdb puanım 7.8. --- spoiler --- sinemaya gerilim veya korku filmi izleme amacıyla gidenler, dokunaklı bir aşk filmi izleyerek çıkacaktır. --- spoiler ---
ben hayatımda bu denli gerzekçe bir fragman ve afiş hazırlama yanlışı görmedim, öyle bir lanse ettiler ki filmi, sanırsın korku filmi şudur budur. ama film öyle yapış yapış bir dramaya soyunuyorki, bildiğin filmin sonunu getirmek için insan mücadele ediyor. o değil de o kadar ünlüyü hangi ara oynattın, hepsi mi aç açıktaydı da kabul ettiler bu filmde oynamayı, şaşılacak şey doğrusu...
son james bond'umuz daniel craig'le şu sıralar pek sık görüşmeye başladık.. cowboys & aliens'in gözü pek kovboyu bu kez, will atenton adında bir 'garip' adam rolünde.. --- spoiler --- filmin başında, emekli olmakta olan başarılı bir yayınevi editörü olarak tanıdığımız will'in, filmin ortalarında bu 'garip'liğine tanık oluyoruz ki şaşırmamak elde değil.. yine bir klasik 'perili köşk' hikâyesi izleyeceğiz diye puflarken gelen bu 'perili kafa' sürprizi pek hoşuma gidiyor.. --- spoiler --- film, 'psikolojik gerilime dönüşme' olayını gayet iyi ve kendine yaraşır dinginlikte götürüyor derken, finale çıkan yolda -gizemli mevzuyu akla uygun bi şekilde açıklama çabasıyla birlikte- öyle kötü bir karambol yaratıyor ki hemen her şey mahvoluyor.. anlamsız ve kim kime dum duma bir aksiyonla finali görmesi de cabası..
adının aksine gerilimle ya da korkutmakla bir alakası olmayan bir film. ama asla kötü değil, çok da keyifli, sonu insanı hüzünlendiriyor hatta. ayrıca o küçük kızı yerim!
alternatif gerçeklik temalı bir film daha. arkadaşlar sizce de bu alternatif gerçeklik temasından gereğinden fazla ekmek yenmedi mi? ama hala izleyip izleyip şaşırmaya devam ediyoruz. tamam bunu zamanında babalar bi kere akıl etmişler, filmini yapan da çıkmış, illa görsellik icab ediyorsa o filmi hepimiz birer kere izleyip şaşırsak yeterli değil mi? yok alternatif gerçekliği rüya diye iç içe sok “inception” olsun, insanları içine doldur “the matrix” olsun (seri bi de bu, bildiğin cıvıtmak değilse nedir?), ölüyle mölüyle karıştırıp bruce willis’in kafasının içine sok “sixth sense” olsun, eşşeğin .tüne sok “alice in wonderland” olsun, kamyona doldur piknikçi tayfa olsun... hala türetiliyor, daha boncuk gibi dizilecek, karadelikten geçilip ulaşılacak, vs. vs. inception’da içinden çıkamadık. matrix neo’yu “gerçek” dünyaya da uygulayıp bir katman daha var dedi. sixth sense’te şizofreni kisvesi altına, ama öteki dünyadan göz kırpıyor. alice in wonderland çocuklara zerkediyor. piknikçi tayfanın ne yaptığı belli değil (bkz: rastlantı ve kaos). bunda da kafanın içindeki alternatif gerçek bu dünyaya temas edebilir mi diye inceden soruyor bir ara, ne bilelim ulan... o değil, hepimiz hayatı, doğayı az buçuk(?) götümüzden anladığımız için, herkesin kendine göre alternatif bir gerçekliği var zaten. bunlara şaşırmayı bırakalım artık lütfen. ki, bir daha önümüze sunamasınlar, bak 12e‘deki hala şaşırıyor, bi yeter artık be ister istemez kıllanıyorsun filmden çıkınca, “ulan ben de tozutmuş olmayayım” diye. şimdi bu filmler yüzünden, gençliği abazanlıkla geçmiş, mühendis, pırlanta gibi bir adam (itü’lü demek istemiyorum çok yüklenildi, insaf) hayatını düzene sokup sevgili falan edinse sonra kıllanıp "ulan bu kafamda yarattığım, gerçek yaşamı ve evreni olduğu gibi görmemi engelleyen alternatif bir gerçeklik olmasın" dese, kızı mızı bıraksa sen yoksun lan diye, sonra gidip psikiyatrları ikna etmeye çalışsa, biz onu ikna edemesek falan, yazık değil mi o kıza, adama, psikiyatra, bunun hesabını kim verecek? ben de size içinde yaşadığım alternatif gerçeklikten sesleniyorum. walla burası çiçek gibi. insanlar akıllarının ne işe yaradığını anlayıp aptallıktan vazgeçmişler, zeka(sıy?)la övünmenin babasının parasıyla(yine ?) övünmekten farkı olmadığı anlaşılmış, bizim sandığımızın (önceki kelime iki türlü de anlaşılabilir, özgür iradeye sınır koymak haddime düşmez) bizde kalmadığı “görülmüş”, bencilliğin uzun vadede kişiye ve çevresine acıdan başka birşey getirmediği anlaşılmış, kaynak yönetimi ve paylaşımının, verimliliğin dibine vurulmuş, dolayısıyla çıkar çatışmasının, cinayetin, savaşın ortaya çıkmasına sebep olan şartlar asgariye indirilmiş, mallar değil imkanlar paylaşılıyor(işe yaramak ve işe "yaratmak" için), en güzeli de bülent ersoy, nihat doğan, fatih ürek, seda sayan ve bunlar gibilerin her biri daha mantıklı ve inanılabilir bir varoluş içerisindeler, insanlar huzur içinde yaşayıp gidiyor. bir de sonsuz enerji kaynağı bulabilsek bunu genelleyeceğiz, böylece ölüme de çare bulunacak “bildiğin” "cennet" olacak burası. alternatif gerçeklikte yaşıyorsun diye beni buradan çıkartmaya çalışan psikiyatra ağır konuşurum. haydi bunun filmini yapsınlar, şaşırmayan en adidir, hatta filmini bırak içine doluşalım gitsin.
sadece konusunu okuyup, ismi abuk subuk korku evi diye türkçeye çevrilince cidden korku filmi sandım ve bu benim hatam. çünkü filmin fragmanından korku filmi değil de psikolojik gerilim-dram olduğu gayet belliymiş, filmin adıyla da birleşince oldukça açıkmış. ve hatta sürpriz sandığım şeyin önemli kısmı fragmanda varmış zaten. benim nefis sinema bilgimle anladığım, şaşırtıcı gelişmeler olan çok feci bir gerilim/ korku değil bu, zor bir seçimle karşı karşıya kalan adamın dramı. korku filmi olsa 4/10 ama bu haliyle benden 7/10. konu: "yeni bir şehre taşınan aile, bir süre aradıktan sonra kendilerine uygun bir ev bulduklarını düşünürler fakat patterson ailesinin bu eve girdikten sonra başta aile babası olmak üzere tüm aile kötü bir gerçekle karşılaşırlar." --- spoiler --- filmi izleyenler için ve spoiler uyarısına aldırmayıp okuyanlar için, zor seçimden kastım şudur ki efenim; dream house bu tür filmlerin genelinin aksine gerçek ve alternatif gerçek arasında insanı oldukça ikilemde bırakıyor. benim bildiğim türün diğer örneklerinde izleyici tarafından tercih edilmesi istenen/ anlamlı olan "gerçek" olanın seçilmesidir. örnek mi, ilk aklıma gelenler; - matrix: neo iyi ki o kırmızı hapı seçti. - sixth sense: dr. malcolm crowe ölüymüş ve karısı onu çok seviyormuş meğer, biz de ne oluyor diye üzülmüştük. - hide and seek: savaşılamayan tuhaf güçler yerine çözüm bulunabilir şizofren baba tercih sebebidir. - the others: korkutulacağıma evime sahip çıkar ben korkuturum. halbuki dream house'da peter ward'un will atenton olarak kalması oldukça cazip bir seçenekti; will attenton'un çok güzel bir ailesi ve nefis bir hayatı var. gerçi başka bir ikilemi shutter island'da da görmüştük, ama orada iki seçenek de kafa karıştırıcıydı ve alternatif gerçekliğin bu kadar tercih edilmesi mümkün değildi. (is it better to live like a monster or die a good man ?) --- spoiler ---
yarısında çıkılsa çok daha anlamlı ve keyifli olabilecek film. filmi izlemek isteyenlere tavsiyem arada çıkın ve filmin sonunu öyle bilin.
amaçsız ve havada kalan bir film. ne yazık ki, the others gibi efsane olmak isterken çuvallayıp ikinci sınıf bir film olmuş.
olm çok kötü film lan. naomi watts, rachel weisz falan var bir de bu filmde. aslında o öyle değilmiş de böyleymiş de falan. bu ne amına koyim. berbat bir film.
bildiğin ağladım ben bu filmde. önce sızım sızım böyle kağıt kesiği gibi, sonra bildiğin hüngür hüngür ağladım. korku filmi diye izlenmemesi gereken film, tanım olsun hadi. son 10 dakikası ağlatıyor. --- spoiler --- pisi pisine olması var ya.. en çok o koydu galiba. bi de o iki küçük kız. çekirdek aile işte. of. --- spoiler ---
türünde belki bir başyapıt değildi ama izlenmeyecek bir filmde değildi. insana 90 dakika içinde türlü türlü duygular yaşatmasıda güzeldi. oyunculuklar gayet başarılı kızlardan özellikle en küçük olanı feci halde tatlıydı. izlemenizde fayda var derim.
--- spoiler --- adam resmen yazdığı romanı izletti bize ya. bir de halüsinasyon triplerine giriyor daniel. --- spoiler ---
gerçek ve hayal arasında gidip geldiğiniz bir aksiyon filmi. değişik bir kurgusu ve temposu var. bu film hakkında fazla yorum yapmayacağım. filmin afişi yeteri kadarıyla spoiler içeriyor ama, yine de seyretmenizi tavsiye ettiğim bir yapım. http://4.bp.blogspot.com/…dream%2bhouse%2bmovie.jpg not: bir de benim gibi iki kız babasıysanız gözleriniz dolu dolu oluveriyor.
aldığı düşük puanlar karşısında ha klasik üçüncü sınıf korku gerilim filmi diye düşünürken beni ters köşeye yatırmış filmdir. açıkçası klişe yanları olsa da öyle aman aman tahmin ettim hepsini denebilecek bir film değil, film boyunca bir kafa karışıklığı, merak süregelen, dinamik bir izleme isteği yarattı bende. oyunculuklar da fena değildi. beklentisizce izlediğimden de olabilir ama bu filmin boş ve bu kadar düşük puanı hak eden bir film olduğunu düşünmüyorum. 6,5/10 diyorum.
iyi oyuncular ama kötü bir kurgu. ifşa sayılmaz rahat okuyun; 1. 62-63. dakika arası naomi watts beyaz bir yün çeket içine açık mavi bir bir..eee...ne diyorlar ona...tişört* olsun hadi (bilen varsa düzeltirim)...tişört giyiyor...baş kişiliği evden içeri buyur edip, muhabbete başlayınca watts'ın giydiği...beyaz tişört, eflatuni cekete dönüşüyor 2. küçük bıcıra hadi hadi sen de dediklerinde, acelece boynunu düşürmesi ise nasıl gözünden kaçar birleştiricilerin (montaj) hayret. 3. daha var aslında da gerek yok sonuç: açıkcası bu kadar kötüsünü beklemiyordum ve fakat gerçek...bu, naomi watts'ın en kötü işi.
fragmanında filmde olmayan sahneler var. afişi bile fragmanında var, filmde yok. --- spoiler --- beni şöyle bir ikileme soktu. adamın kızları ve karısı hayali miydi yoksa hayalet miydi? bütün film boyunca sanki adamın hayalinde imişler hissi oluştu ancak filmin sonundaki kaçma kovalama sahnesinde adamın karısı kapı açarak olsun veya rüzgar çanlarını oynatarak olsun kötü adamın dikkatini dağıtabildi. (bkz: bu ne perhiz bu ne lahana turşusu) --- spoiler ---
ghost filmiyle benzerlikleri olan film. --- spoiler --- naomi watts'ın boşandığı eşinin tuttuğu kiralık katil "yanlışlıkla" rachel weisz'in evine giriyor. bir kız olması gerekirken (naomi watts ın kızı chloe) iki kız görüyor ve şaşırıyor. bu sırada rachel weisz geliyor ve küçük kızlarla birlikte vuruluyor..ardından kocası daniel craig geliyor ve dövüşüyorlar. sonra rachel weisz yanlışlıkla craig'i yaralıyor. katil kaçıyor. ardından craig, ailesini vuranın kendisi olduğunu sanıyor ve suçluluk duyuyor. her şeyi anladım da şu üç büyük hollywood starını bu filmde nasıl buluşturmuşlar anlayamadım. --- spoiler ---
senaryosunda birden fazla ters köşe barındıran film. ters olan her köşe de yerli yerinde. klişeyi de göstermiş - vermemiş, göstermiş - vermemiş. bu bakımdan da çok iyi etmiş. "peki sürükleyici mi?" dersek.. "sürükleyici efendim" derim çekinmeden. psikolojik gerilim, macera, polisiye türleri arasında dolanmış dream house. bu türlerden hoşlananlar bu filmle muhtemelen iyi vakit geçirirler.
türkiye'de vizyonda olduğu süre içerisinde sinema salonlarında 73.684 kişi tarafından izlenmiş olan film.
hakkındaki çok kötü eleştirileri hak etmeyen film. evet benzer örnekleri vardır, daha iyileri de yapılmıştır ama bu da kendi sınıfı içerisinde sırıtmayandır. her filmden orjinal fikirler beklemek haksızlık olur. gizem/gerilim olarak izlenebilir.
--- spoiler --- beğendiğim film. ancak milletin belki de bekleneni bulamamasındaki sebep hatalı lansman. sanki perili ev filmiymiş gibi lanse edildi hatta ben de öyle olduğunu umarak izledim ama başka birşey çıktı. fragmanındaki efektler sanki iki kız çocuğuyla alakalı hayalet hikayesi teması gibi ama shutter islandvari bi durum söz konusu oldu filmde. fragmanda çok vurgulanan kız çocukları figüran gibi. daniel craig odaklı bir film. bu arada kendisinin bu filmdeki performansını da beğendiğimi eklemeliyim. yani şimdi böyle hatalı lansman falan deyince sanki sinema sektöründe çok bi bok bilen biriymişim gibi oldu ama bendeki izlenimi bu oldu. açıkçası daniel craig'in kızları ecinnilere falan karışıyor gibi düşünerek izledim başka şey çıktı. ama beğenmedim mi? beğendim ama fragmanıyla "ne alaka" da dedim. --- spoiler ---
iyi ve popüler oyuncuları ile dikkat çeken, senaryo açısından parlak bir iş olmasa da vaadettiği 1,5 saatlik gizem ve gerilimi vermeyi başaran bir filmdir.
