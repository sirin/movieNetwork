ortalama bir sinemaseverin yull brynner ve max von sydow isimlerinin yüzü suyu hürmetine izlemek isteyebilceği, post apokaliptik filmlerden hoşlanan izleyicilerin ise the omega man'den mad max'e sürecin nasıl işlediğini görmek adına göz atabileceği 1975 yapımlı film. yazan-yöneten robert clouse. brynner ve sydow'a joanna miles ve william smith eşlik ediyorlar (william smith'e pek çok filmden ve diziden aşinayız. ama yaşı müsait olanlar için o hep zengin ve yoksul'un efsanevi kötü adamı falconetti olarak bilinecektir). post apokaliptik filmleri severim. yul brynner ve max von sydow da takdir ettiğim aktörlerdendir. dolayısıyla filmin üzerine balıklama atladım. fakat ne yalan söyleyeyim, filmin kendisinden dört-beş sene önce çekilmiş the omega man'den bile kötü olduğunu görmek beni şaşırttı. hikaye tam owencan'lık. tek kelimeyle vasat. oyunculuklar iyi ama hikayeyi kurtarmaya yetmiyor. filmin temposu düzensiz. arada çok iyi, etkileyici sahneler var. fakat genel itibarıyla bir oturmamışlık hissi sizi sarıyor. yönetmen, kıyamet atmosferini yaratmakta gösterdiği başarıyı filme bütünlüklü bir yapı kazandırmakta sergileyememiş. filmin paçasından uyumsuzluk akıyor. bu uyumsuzlukta anladığım kadarıyla yönetmen seçimindeki yanlışlık birincil etken. onu (robert clouse) kendi hikayesini çekemeyen adam olarak ayıplamak ağır kaçacak belki ama hazretin, kung-fu filmlerine uyum sağlayan tekniği (bruce lee'li enter the dragon'u da çekmiş), bu türe gitmemiş. zaten yapı itibarıyla melez olan, western-bilim kurgu karışımı post apokaliptik bir filme bir de üçüncü türden bir tat eklenince iyice işler arap saçına dönmüş. bunun en belirgin olduğu alan da müzik seçimi. müzik tamamıyla kung-fu filmlerine ait, bu filmde absürt durmuş, ilginç bir-iki kavga sahnesi dışında sahne-müzik uyumundan söz edebilmenin imkanı yok. sözün özü, bu film olmamış. ha, bütün bunlar, the ultimate warrior filmini arşivlemeyeceğim anlamına gelmiyor. arşivde durur ama bir, en fazla iki kez daha izlenir. gideri daha fazla değil.
