1969 yapimi bir andrei tarkovsky filmi. senaryo tarkovsky ve andrei konchalovskiye ait. 15. yuzyil rus ressami rublev'in hikayesi.
matirx'teki kamera acisi, macisi, kurgusu, murgusu, mementosu, gemencesi diyenler, evet sen, hemen bu filmin basindaki balonla ucma sekansini izle. sonra sinemanin en guzel resimlerinin saniyede 24 kare kere gozlerinin onunden gectigi filmin bir diger bolumundeki atin kosusunu izle kusbakisi. tarkovsky ayrica muthis bir futbol yazariydi. nevgska gazetesinde locomotiv moscov takiminin muhabirligini yapiyordu. bunu da belirteyim. ahmet cakar ya da erman toroglu da film yapsin ben bunu diliyorum.
kilise çanlarının nasıl yapıldıgını anlatan bir bölümü vardı filmin, orasını da agzım açık izlemiştim.
andrei rublev siyah beyaz bir film. karman curman bir seyler anlatiliyor. birileri ucuyor felan. olum var, ihanet var. seyirciyi icine ceken bir eser.
tarkovsky'nin resme en yakla$tığı filmlerinden biridir. gerçektende tüm kadr içi kurgu ayrı ayrı güzel fotoğraflara gebedir.
görüntülü $iir* örneklerinden biri diye dü$ündügüm gerçekten de $iir tadinda bir tarkovsky ürünü.
bir andrei tarkovsky baş yapıtı. 1966’da filmin çekimleri tamamlandığında bu filmiyle komünist yönetimin çok sert tepkisini çekmiştir. gösterimi de yasaklanmıştır. ne zaman ki tarkovsky, 1967 yılında cannes film festivali'nde ödül alır ancak o zaman filmin gösterimine müsade edilmiştir. bir dönem trt 2 de sıkça yayınlanırdı.
şahsi görüşüm şu ki;bu filmi sevmek için sadece tarkovsky i sevmek ya da sadece resim i sevmek yetmez..hem tarkovsky'nin kurgusunu benimsemiş hem de resimle ilgili olmak gerekiyor,bu kategoride olan insanlar için başyapıt sayılabilecek aksi takdirde insanı sıkıntıdan patlatabilecek bir film..türü sevmeyenler bile sırf sonundaki renkli ikonları görmek için izleyebilirler.
15.yüzyılda rusya'yı anlatan 1969 yapımı film. başrolünde anatoli solonitsyn vardır. 203 dakikadır.*
bugun cnbc-e de saat 22 00 da gosterilecek olan film.
(bkz: sovyet idealizmi)
zerkalo'da afişini gördüğümüz tarkovsky başyapıtı. tanrı, merhamet, kitab-ı mukaddes, erkeklerin sakalı, kadınların örtüsü, tatarlar... derken ve de kilisenin çanı. tarkovsky' nin filmi kafasında tasarlaması 4-5 yıl sürmüş, çekimler de bi o kadar. bu yüzden 3,5 saati fazla görmemek lazım bu film için. zaten bi sefer izleyip oldu da bitti maşallah demek imkansız. zaman zaman başından, ortasından, kıçından tekrar izlemek iyi bi seçenek.
tarkovsy'nin kendisi bu film için kardeş katlinin ve tatar istilasının hakim olduğu dönemde milli kardeşlik özleminin doğabildiğini, bunu da rublev'in üçlemesi "kardeşlik, sevgi ve inanç" idealiyle anlattığını söylemiş. --- spoiler --- filmde bu ideal ne dindir, ne de ulusal birliktir. film kilise içinden bir karakteri anlatsa da bu karakter laik hatta dini reddeden bir tavırdadır, tüm siyasal ve dini iktidarı reddeder, ve kardeşlik ve sevgi filmde malesef rusyayı kurtarmamaktadır. aynı zamanda film 1400-1423 arasında rus ortaçağını değil sanatsal üretim özgürlüğünün de kısıtlanışını gösterir. tarkovsky'yle rublev'in ortak yazgısı ise istediklerini anlatamamak ve anlatmak istemediklerini anlatmak zorunda bırakılmak düzlemindedir. --- spoiler ---
izleyeni stendhal sendromuna sokan filmdir.
beni mest eden sahnelerden biri yunanlı usta ressam theophanes'ın tatarların saldırısından sonra andrei rublyov'a göründüğü sahnedir...o yüzü,duruşu,tavırlarıyla sanki duvarlardaki ikonların ete,kemiğe bürünmüş hali gibi gözükür.. filmin renkli son kareleri insanı ayrı bir çarpar...siyah-beyaz yaşanmış o hikaye duvardaki çizimlerle birlikte daha çok gerçekçilik ve yaşanmışlık duygusu kazanmıştır...
bugün 23:15 te trt2 de yayınlanacak film. sabırlı sinemaseverler ekran başına..
ne yalan söyleyeyim hakkında bu kadar çok entry girilmiş olmasına şaşırdığım bir filmdir. sorun filmin uzun süresi değil de, uzun süreyi daha da uzun ve ıstıraplı hale getiren o garip temasal dağınıklığı (gerçi kronolojik ama çaktırmayayım) ve savrukluğudur. ortaçağ rus tarihi ve andrei rublev'in sanatsal kabızlığı insanı filmin içine çekmekten uzaktır. tarkovski iyidir, solyaris güzeldir ama bu film olgunlaşmamış bir kütledir. açılış sahnesi gibi güzel sahnelerin yanında, aradaki tarkovski alameti farikası "ağır çekim beygirin yerden kalkışı" sahneleri, at şeyinde kelebek gibi kanat çırpmaktadır. tarkovski, dvd ekstralarındaki 20 dakikalık belgeselde bile 205 dakikalık filmde söylediğinden daha fazla ve güzel, aklı başında şeyler söylemektedir.
15yy ünlü rus ikon sanatcısıdır andrei rublev. kendisini andrei tarkovsky'nin başyapıtı ile tanıma fırsatı bulduk. gayet rustur gayet donuk bir adamdır ve anlaşılmaz hüzünlere sahiptir. 1400lü yılların sıradan gündelik gerçeküstülüğünü bize yaşatmış olan ve sevgili andrei rublev kardeşimizin sanatçı şiirselliğini diğer insanlara yansıttığı aynada gördüğümüz bu tarkovsky başyapıtında yine andrei görüntü ve kurgu bombardımanında imaj imaj üstüne binmiş bizi zaman tünelinde ışınlamıştır. bir über delirim filmidir. 15 yyda zamanın ötesini takılanları inceleyen bir eserdir denilebilir. "acı çeken hayvan" pornosu da ön plana çıkmaktadır bu filmde. yanan öküz, merdivenden düşen at, dişlenen köpek ölen leylek gibi.. andrei tarkovsky'nin onca filmini izledim*ilk alt yazı okumadan anladığım repliklerin bulunduğu filmdir andrei rublev. tatarları barbaryan gösterdiği iddia edilse de andrei rublev filmindeki tatarlar kesinlikle hem eğlenceli hem ruslardan daha neşeli hemi de daha deli oldukları için pek bir sempatiktirler. filmde deli kıza tecavüz etmeyecek kadar erdemli olduklarına bizzat ruslar dikkat çekmişlerdir.. solarisden sonra; en lineer ilerleyen ve anlaşılır ikinci filmi andrei rublevdir. ayrıca filmin ismini "andrey rublyov" diye yazan gerek imdb gerek 1001 film yazar mercilerini kınıyorum. filmin orjinalinde rublev yazıyo latin alfabesinde bırak öyle kalsın kardeşim. kirill dirilse ne hesap verirsiniz sorarım.*
gerek 3,5 saatlik süresiyle gerek stajdan dönen bünyenin yorgunluğu yüzünden bir kere de izlemeyi başaramamış olduğum filmdir. genel anlamda sinema adına filmin her karesi ayrı bir güzellik ayrı bir farklılık sunuyor. tarkovsky andrei rublev'i ve o dönem rusya'sını zaman zaman belgesel estetiğiyle birleştirerek anlatıyor. savaş sahnelerinde, çan yapım sahnelerinde bir çok kez belgesel izleme hissine kaptırabilir insan kendini. rublev hikayede bir kesişme noktası gibi. dönemin olaylarını bu rus ressam üstünden anlatılıyor. dönemin çöküşteki din anlayışı, iktidar hırsı, kısacası dönemin parçalanmış karanlık rusyası ve karanlık rusyanın parçaladığı insanlar (aşırı bencillikler, vahşilikler, kıskançlıklar vs) filmin başrölünü üstleniyor. bu anlamda bu filmde tarkovsky için, rus edebi klasikleri tadında bir film çekmiştir denebilir. ben izlerken bir çok kez dostoyevki, puşkin ya da gorki'den parçalar okur gibi oldum.
gösterimi sırasında birçok zorlukla karşılaşan, cannes film festivalindeki gösterimi son güne kalan, buna rağmen fipresci ödülünü kazanmayı başaran andrei tarkovsky filmi.
anlatmak istediklerinin tumunu andrei rublev'e zip'lemis zannedersem tarkovsky. filmde ahlak, toplum, din, sanat ve sanatcinin bunlarla olan iliskisi, duygulari ve sanatina dair hissettikleri filmde ince ince islenmis, uc bucuk saat boyunca harika sahnelerle* gozune sokulmus seyircinin. gercekten merak ediyorum neden ruslar dertlerini destan seklinde, hicbir bosluk birakmaksizin anlatmak istiyorlar.
herhalde, ortodoks aleminin en iyi bilinen ikonalarindan birinin "yazari". cizeri degil, yazari diyorum cunku ikonografi terminolojisine gore bir ikon cizilmez, yazilir. bahsettigim ikona (asagi yukari) 1410 yilinda uretilmis meshur kutsal uclu'dur (holy trinity), ibrahim'i mamre kentindeyken uc melegin ziyaret ettigi hikayesinden yola cikar; hristiyan mistisizmine gore bu uc melek, eski ahit'teki kutsal uclu'nun onceden gosterimidir. inanilmaz zariflikteki uc androjen figur bir masanin cevresinde oturur, arkada ibrahim'in evinin bir kismi, ve mamre'nin meshur ceviz agaci gozukur, rublev'in basarili grafik yerlestirmesi sayesinde gozumuz hic bir figurde uzun sure kalamaz, ve el isaretleri, ortadaki kase, baslarinin durusu vs. gibi ogeler neticesinde surekli bir daire cizer. sagdaki figurun kutsal ruh olduguna cogu ikonografi uzmani kani olmustur, bunun en onemli sebebi ise kutsal ruh'un ortadaki figurun temsil ettigine inanilan isa mesih'i gostermesidir. ortadaki figur ise basiyla solundaki figuru, yani baba'yi isaret eder. hristiyan teolojisine gore ogul isa'nin babadan cikmasi ve kutsal ruhun dagiticisi olmasi kavramini bu kadar sade ve bu kadar guzel aciklayan baska bir sanat eseri var midir, su anda dusunuyor, ve bulamiyorum. andrei rublev, ortodoks kilisesine gore bir azizdir, ikonalarda kesis kiyafetiyle gosterilir. o kadar bahsettim, neye benziyor bu andrei rublev eseri diye merak edenler icin: http://www.valley.net/~transnat/trinlg.html
odtü'de insanları 'andrei rublev'i sonuna kadar izleyebilenler ve izleyemeyenler olarak ikiye ayırdığımızı hatırlarım. ki sinema delisi olmasına rağmen yarısına ulaşamadan uyuyan çok baba yiğit gördüm. oturun izleyin, sizi tarkovsky'le neş'e dolu saatler bekliyor. (ahanda buraya böyle kocca bir smiley)
üç-dört film birden izleyebilen birisi olarak sonunu getirmekte gerçekten zorlandığım tarkovsky filmi. fesat arkadaşın mesajı üzerine gelen edit:üç-dört film derken normal filmlerden bahsetmiştim.yanlış anlaşılmasın*
resim ve ikonografi hakkında birikimim olmadığı için 90. dakikanın sonunda terkettiğim filmdir. çok farklı bir beklentim varmıydı? hayır tabi ki yoktu. sonuçta 1966 yapımı bir filmdi ve godfather'dan önce çekilen hiçbir film ilgimi çekmediği gibi bu film de ilgimi çekmedi. rexx sinemasının yangın çıkışından, utanmadan sıkılmadan çıkarken, salonu dolduran türk seyircisinin ne kadar geniş bir entelektüel birikime sahip olduğunu anlamamı sağlamış, halkımla gurur duymamı sağlayan tarkovsky filmidir.
criterion collection için çalışmaya başladığım ilk dönemlerde hayatımdan 3 hafta ayırarak her detayıyla tekrar tekrar izlemek zorunda kaldığım filmdir. kamera kullanımı, resimleme konularında postmodern yaklaşımıyla bir devir filmi olarak nitelendirilebilir. bugün iki buçuk saate yaklaşan filmlerin dahi sinemalarda iki bölüm halinde gösterilmekte iken bir zamanlar sinemanın insan hayatında bugünden ne kadar büyük bir zamanı kapladığını görmenize imkan tanır. eğer sinemayı bir yaşam kaynağı olarak belirlememişseniz, ekmek kapınız değilse haz ve eğitilme hissinden ziyade ızdırap hissi uyandıracak bir çalışmadır. zira rus sineması merkezinde sabır temasıyla genişleyen ve zamandan malzemeye her öğeyi gerçek hayattaki durağanlığın hızında vermeyi seçer. mühim bilgiler köşesi: filmdeki tatar istilası sahnelerinde türkçe kelimelerde duyulmaktadır.
mosfilm tarafından desteklenmiş lakin filmin 205 dakikalık director's cut versiyonu khrushchev tarafından sansürlenmiş ve 145 dakikaya kadar indirgenmiş, özellikle balonla uçma sahnesini içeren ilk 15 dakikasının sansürlenmesi çok manidar. çekimine 65'te başlandı ve 1 yıl sürdü, tarkovsky içinde ne varsa döktü uzun uzun, kar amacı gütmeden kendisi için çekti ama sinemaseverlerin bunu tam anlamıyla farkedebilmesi için 25 yıl beklemesi gerekiyordu, zira 205 dakikalık orjinal versiyonunu izleyebilmeleri 1991de komunist partinin çöküşüyle gerçekleşecekti. tarkovsky 4-5 yıl kafasında tasarlamış çekmeye başlamadan önce ve 8 bölümlük devasa bir belgesel çıkmış ortaya. esere filmden çok belgesel diyesim geliyor, akıcı bir tarih filminden çok farklı kültürlerin ortaçağ döneminin sonlarında rus yönetimi altında yaşadığı çelişkileri sentezleyen tek bir insan, 8 farklı ama içiçe konu, rus rönesansının ilk adımları ve ortaçağ din baskısını yenen ilk ayaklanma belirtileri...
tarkovsky'nin '66 yapımı olmasına rağmen, resmi gösterime ancak 3 sene sonra çıkan filmi, marketa lazarova'yla birlikte orta çağ'a dair izlediğim en güzel/gerçekçi filmlerden.. filmin en güzel sahneleriyse, pek tabii ki çarmıh sahnesiyle, 21 haziran'da kutlanan pagan ateş festivali sahneleri.. (http://yucitek.blogspot.com/…10/andrey-rublyov.html)
aklı başında herkesin izlemesi elzem filmlerden... rublev, gördüğüm en baba rahiplerden, susmuş kafadan, hakikati düşünmüş, yiğido biri, faça da düzgün... tarkovski de estetiğin hakikatine yaklaşmış bir yönetmen hakeza. iyi ki varımış bu güzel adamlar yahu... çanın yapılışı her gün bir posta izletilmeli, zorunlu ders olarak okullara konulmalı, ben olsam korum, fellini de korum, korum birkaç mühim daha...
hıristiyan kültürüne ve sanat tarihine sahip olan toplumlara, insanlara, sanatçılara bir şeyler ifade edebilen bu film, ne kadar entelektüel olursak olalım bizim kültürümüze biraz uzak kalacaktır. yani bir anlatı için çok fazla detaya girerek rus edebiyatının kalın romanlarından birini okuyoruz izlemini veren andrei rublev, bizi bir rusa göre daha fazla sıkacaktır. bu filmin sıkıcı olduğu veya bir şey anlatmadığı anlmadığına gelmez. sadece türkiye'de yaşayıp andrei rublev'in hayatını anlatan bir filmi, sanat adına yapılmış kusursuz bir sanat harikası olarak nitelendirmek; biraz biraz, amerikalı olmayıp da, the big lebowski filmini mükemmel espirilerle donatılmış ironi dolu bir sinema harikası olduğunu söylemeye benzer. andrei rublev'de the big lebowski'de kötü filmler olmadığı gibi, biz de rus veya amerikalı olmadığımız için gözümüz kapalı değerlendiremiyoruz böyle filmleri.
üstat, bir elin parmaklarını geçmeyecek sayıda yaptığı söyleyişilerin birinde; bir sanatçı her zaman toplumunun vicdanı olduğunu söyler. andrei rublev'in hayatını filme aktarmasının nedeni de bu duyarlılığı olmalı.
gençlik işte, sinemada* yakalamışsın filmi, efendi ol, bir gece öncesinde adam gibi iç.. akşam üstü de insan gibi git sinemaya, filmi izle çık.. hala üzülürüm, yarısında çıktığım ilk ve tek filmdir.
andrey reyiz günlüklerinde şu anekdotu aktarır: "nedense andrei rublev'in senaryosunu nasıl kaybettiğim geldi şimdi aklıma (başka kopyası da yoktu). gorki caddesi'nin köşesinde (nasyonal oteli'nin karşısında) taksiden inerken onu koltukta unutmuşum. taksi de durmayıp gitmiş. üzüntümden gidip sarhoş oldum. bir saat sonra nasyonal'den çıkıp birlik tiyatro topluluğu'na doğru yürüdüm. iki saat sonra, senaryoyu kaybettiğim köşeye geldiğimde kurallara aykırı bir şekilde önümde bir taksi durdu ve sürücü camdan senaryoyu bana uzattı. bu bir mucizeydi."
bu seneki film festivalinde (bkz: iksv) gösterilecek olan dev yapıt. sitedeki bilgilere bakılacak olursa 185 dakikalık bir edit'ini izleyeceğiz. bu da yönetmenin kendi kafasındaki versiyonla politbüro versiyonu arasında bir şey olacak demek. millet sıkıntıdan gebermesin diye iksv yirmi dakikalık bir güzellik de yapmış olabilir tabii. ev ortamında dört seferde izleyip bitirebildiğim bir filmi bu sefer tek seferde izlemeye çalışacağım. büyük ekran için değer diye düşünüyorum. not: tarkovski bu akıllı olun, o salondan çıkmayın. dikkat dağıtmayın.
balonla uçma sekansı ve çancı çocuğun ağacı, ağacın da çancı çocuğu keşfetme sahneleri muhteşemdir. bu arada çan yapma süreci ve sonrası ''yeni bir dünya'' yaratılmış hissi uyandırır, bu bakımdan da çan'a karşı ayrı bir saygı duyacağım bundan sonra.
tarkovsky'nin bu başyapıtı, ilk gösterim(in)de sansürlenerek kısaltılmıştır. filmde biyografiden çok, sanatın özü, inancın önemi ve ikiyüzlülük temalarıyla ön plana çıkarılmaktadır. film, diğer yandan, teknoloji karşısında sanatsal özgürlüğün dile getirildiği bir sıradışı manifesto niteliği de taşımkatadır.
ilerici devrimci fenerbahçe'li olmak için deli gibi rus'ları okurken; kilise ve etrafına dönen kurgulardan bıkkınlığımı hatırlattı bana (temel güdü ve iç güdülerin sikko, sıradan bir şekilde, incil gözünden yargılanmasından gına gelmişti). zira kilise ciddi etkili süre alıyor, romanlarında, bu filmde de kalkmış oturmuş filmin orta yerine oturmuş. başlıgın ilk entrylerinin birinde, "lekelimelek" güzel belirtmiş entellektüel kondüsyon'a gerek var diye. izlerken rahatlayacağım, vakit geçireceğim diye bakan varsa, buna bakmasın yari var. iş olarak görülmesi gerek, not falan tutulmalı hatta, pür dikkat izliyorsun, deli gibi kafa patlatıyorsun, ama yine çok açık nokta kalıyor. dinlendirmiyor, ciddi yoruyor. zaten dinlendirmek gibi bir amacı oldugunu sanmıyorum elemanın.
bazı filmleri anlatırken repliklerinden bahsedersin, bazılarını anlatırken konusundan, kurgusundan, mesajından, hatta sadece sonunun şaşırtıcılığından bahsettiğin filmler bile olur. andrei rublev'de ise sahnelerden bahsedebilirsin en fazla. diğerlerinden de azami miktarda bahsedebilirsin ama bu filmin baş karakteri bir ressam ve olayı da resim gibi çekilmiş kareler. yefim'in gökyüzünde uçuşu, atın yerden kalkışı, kameraya sıçrayan su... eğer film sadece romanın görsel boyutlusuysa bu film kötüdür. ama film aynı zamanda birbirini tekrar eden resimler ise bu film benim izlediğim en iyi 3-5 filmden biridir. ki öyle...
oldukca uzun oldugu icin, iki gecede izlenebilen; o yillarda sahip olunan teknik imkanlar hesap edildiginde, daha basindaki balon sahnesi ile sasirtan, pagan ayini sahnelerini izlerken hayretinizi katlayan ve film boyunca 'renkli izlemek de mümkün olsaydi' diye hayiflandiran andrey tarkovsky* sahanesi film.
ortaçağ'da yaşamış olan ikon ressamı andrei rublev'in hayatını ve o dönemin baskılarını, istila ve savaşlarını anlatan film. moğol istilası altındaki rusya ve işgalcilerin hristiyan ruslara yapmış olduğu işkenceler konu alınmış. ama bu filmin çekildiği ve hattâ sansürlendiği yılların rusyasına da göndermelerde bulunmuş yönetmen. film o gözle seyredildiğinde daha bir çarpıcı geliyor. "bizler müslümanız, bize ne hristiyan rusların ortaçağ'da ve komünist rusya'da gördüğü baskıdan" dememeli, "inanca baskı" bağlamında gözlemlemeli bu filmi. ki bu filmi yasaklayan zihniyet, orta asya'daki müslümanlara da çeşitli baskılar uygulamış bir zihniyet. filmdeki en çarpıcı kareler tabii ki başlardaki balonla havada süzülme ve sonra yere çakılma sahnesi ve son karedeki o güzel manzara ve de atlar. o manzara, o atlar öylece bir tabloda yer alsa ve duvarımızı süslese keşke. o kadar güzel bir görüntü, insanı hayran bırakıyor.
andrei rublev'in theophanes'in ölüsünü gördüğü ve konuştuğu diyalog içinde şöyle bir kısım mevcuttur: andrei rublev- sen cennete gitmedin mi? theophanes- tanrım! tek söyleyebileceğim cennet dünyada düşündüğün gibi değil.
genelinde (ama özellikle bazı noktalarında) insanı korkutucu bir gerçekliğin içine çekerek ürperten tarkovski filmi. zaman zaman hakikaten o dönemdeki insanları ve yaşananları izliyormuşum gibi geldi bana, bu açıdan da son derece başarılıdır. ayrıca bir sahnesinde rublev'in yanındaki kadınla eğlenen tatarlardan birinin "vay alıp getti", "kaçıp getti" demesiyle güldürmüştür.
goskino'nun sovyetler'de tarkovski'ye çıkardığı sorunlar aşikar da, bir de bu filmi almak için on takla atan cannes film festivali'ne filmi ancak (o da fransız komünist partisi'nin ricalarıyla) ödüllerin hepsi verildikten sonra göstermeleri şartıyla vermişler ancak film festivalin son günü saat sabah 4'te gösterildiği halde o ana kadar verilmemiş olan tek ödül olan fipresci'yi kapmış, sovyet yetkilileri de filmi sessizce gösterime sokup sonra hasır altı etme planları bozulduğu için küplere binmiş. brejnev de moskova film festivali'nde filmin yarısında salondan çıkarak memnuniyetsizliğini adeta bir ekşi sözlük yazarı gibi göstermiştir. filmle ilgili çok derin kişisel yorumum ise şöyle: gene at var.
at demişken, bu filmde bir at merdivenden düşüyor, ardından da kalbine mızrak saplanarak öldürülüyor. ayrıca yanan bir inek var (asbest ile kaplandığından gerçekten yanmıyor ama hayvanın ödü kopmuştur büyük ihtimalle). hayvanları, özellikle de atları çok seven biri olduğu halde bunda bir sakınca görmemiş kendisi. film bugün çekilseydi hayvan hakları savunucuları olarak o seti başına yıkardık yalnız tarkovski. gene yırtmışsın hadi.
bence bu filme başlamadan önce kondüsyonunuzu bir gözden geçirmelisiniz yoksa o "çan" ömrünüzden ömür alabilir. mevzu nedir, dönem koşulları nasıldır, tarkovski kimdir, ne yapmıştır bir üstünden geçmeniz lazım. sonra bir önceki gece uykunuzu tam almış olmalısınız. sabah hafif bir kahvaltıyla güne başlamış olmanız işinizi kolaylaştıracaktır. huzurlu bir iç dünyası olan ve sağlıklı yaşama özen gösteren insanların daha kolay üstesinden geldiği görülmüştür vs vs. ha bunları yapmazsanız ne olur şöyle anlatayım: ben bu filme başladığımda taze sinema öğrencisiydim, filmi bitirip salondan çıkarken ise yeniden üniversiteye hazırlanan binlerce gençten biri olmuştum. filme bir şey olmadı, o hala başyapıt.
bir ara canım sıkılmıştı, kütüphaneye garip kitaplar bulmak için gittim. tarko'nun günlüklerinin bulunduğu kitabını aldım kucağıma, babasının şiirlerini, projelerini, geri kabul edilmeyişini azabını falan okuyorum. bu filmdeki attan bahsetmiş bir yerde. bu at zaten mezbaha atıydı. düştü müştü ardından da mezbahaya kesime yolladık hayvanı diye. hani izleyenlerden atın o halimi gören varsa, atın adeta my,my, hey hey'deki gibi "it's better to burnout than fade away" halinde, kesilmeden önce böyle bir filmde görünerek birçoğumuzdan daha onurlu bir biçimde yaşayıp öldüğünü ve hala her izleyişte içimizi parçaladığını söyleyebiliriz.
insanı derinden etkileyen bir sanat eseri. benim gözümde sanatın insana verebileceği en özel eserlerden biri. tarkovskiy sinemanın özünü saniyede 24 kare fotoğrafla ölümsüzleştiriyor. sanatta ulaşılması güç bir işe imza atıyor. filmin sonundaki renkli kareler sizi koltuğa çiviliyor. büyük bir yapbozun deneysel anlatımını izlediğinizi ve bir muammanın mükemmelliğine kendinizi kaptırdığınızı hissediyorsunuz. tarkovskiy' nin en tinsel filmi olmasada, gerçek anlamda sanatın özüne ulaşabilmiş en mükemmel yapıtı.
sovyet doneminde yasaklanmasini olagan karsiladigim, 47 sene evvel cekilen; olaganustu kamera acilari ve kurgusuyla insani buyuleyen bir bas yapit. --- spoiler --- filmin acilis sahnesinden hemen herkes bahsetmis zaten. ben birkac detaydan bahsedeyim o zaman.. vladimir sehrinin tatarlar ve isbirlikci ruslar tarafindan talan edilmesinde fazla kan ve vahset unsurunun olmamasi goze carpar. ya da benim izledigim 185 dklik versiyon boyleydi bilemiyorum. ama ortalama bir malkocoglu filminden daha kanli vahsetli olum sahnelerine rastlamadim. her neyse; kilise caniyla ilgili meshur bolum de guzeldi. ayni zamanda ogretici nitelikte idi. bundan sonra ortacagda kilise canlari nasil yapilirdi diye sorulursa aklima bu film gelecek. gerci can insa edildikten sonra halkin meydanda toplandigi sahnede ulan ya can calmazsa diye gerim gerim gerildim.. neyse ki bosa cikti. ve andrei'nin sehir istila edilirken sagir kizi kurtarmak adina rus askerini oldurmesi ve kendisini bu yuzden cezaya carptirarak sessizlik yemini etmesi ise beni en cok etkileyen sey oldu. ta ki bu yeminini filmin sonunda bozana dek. orada da olay bitmis oldu zaten. bu arada eklemem lazim. film urkutucu derecede gercekci. hani neredeyse gercekten o caglarda gectigini hissedeceksiniz. hele o tatarlarin kendi aralarinda tatarca konusmalari, gulmeleri, cidden muhtesem. --- spoiler ---
sıkı bir tarkovsky, bergman, antonioni, kubrick, kusturica hayranıyım. ama! ama bu film ayrı. çok çok ayrı bir yere sahip bende. oldukça küçüktüm ilk izlediğimde. ve ilk izlediğimde; bitireceğim ve bakacağım sonunda, bir film bu kadar sıkıcı giderken ne katacak bana demiştim. katır gibi inat edip oturmuş ve bitene kadar kalkmamıştım önünden. sonuç? hiç tanımadığım bir sinemaya adım attırmıştır. daha sonra bu film sayesinde yüzlerce film, onlarca yönetmen tanıdım. ve birçok etkili sahneyle karşılaştım. ama hiçbiri bu filmdeki, şu iki sahne kadar etkileyememiştir. ilki; http://www.flickr.com/…tos/25325252@n06/3205920304/ ve ikincisi; http://www.google.com.tr/…158&hovw=319&tx=213&ty=99 ve yine, filmdeki en etkili sözcükler andrei'den, bana göre filmin en unutulmaz sahnesinden geliyor. andrei: insanlara insan olduklarını daha sık hatırlatmalıyız. ...kötülük her yerde. ve her zaman biri, seni 30 parça gümüş için satacaktır. http://vk.com/video179586493_163300613?hd=0&t=5m6s bu kadar gerçek, bu kadar vurucu olamaz oyunculuk. adil değil. kesinlikle adil değil. her defasında boriska'nın, yaptığı çana yaslandığı sahnede huzur buluyor, theophanes; ''cennet dünyada düşündüğün gibi değil derken'' ürperiyor, soytarının dilinin eridiği yerde kirill'e bir kez daha öfkeleniyorum. ayrıca kirill'e sinirlendiğim nokta sadece bu değil. adam, filmin ikinci kısmındaki son bölüm olan çanda resmen içindeki kini kusuyor. ''seninle gelmedim çünkü kıskanıyordum'' diyor. zamane ergeni, yaptıkları yetmezmiş gibi bu kadar itiraftan sonra, soytarıyı da ben ispiyonladım demez mi? hayır. film demek kesinlikle haksızlık olur. hayatın içinden birkaç saat. geçmişin ta kendisi. teşekkürler tarkovsky.
