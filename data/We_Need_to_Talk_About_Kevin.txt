yazari lionel shriver olan kitap. her ne kadar yazar bir erkek ismi taşısa da aslında bir kadın ve gercek ismi margaret ann. ingiltere'de sadece kadın yazarlara verilen orange odulunu isbu kitabıyla 2005 yılında kazandı. odulun tarihinde ilk kez odul beratinda bir kadin degil ama bir erkek ismi yaziliydi.
http://www.taraf.com.tr/haber/22556.htm
lionel shriver 'ın nobel ödüllü romanından uyarlanan, başrollerde john c. reilly, tilda swinton ve ezra miller 'ı seyredeceğimiz drama yüklü lynne ramsay filmi.
sabırsızlıkla beklenen filmdir.gayet normal bir film ismi gibi görünürken "hele bir bakayım şunun fragmanına"dersiniz ve "oha bu ne" diyerekten kalırsınız.dram gibi gelmedi bana. bir de fragmanda gördüğüm kadarıyla ilerde ezra miller ismini daha çok duyucaz gibi. fragman için buyrun
kuvvetle muhtemel ülkemizde vizyona girmeyecek nadide. http://www.imdb.com/title/tt1242460/releaseinfo ya da üç beş sene sonraki film festivalinde artık. "satanist evlat kevin" adıyla çevrilirse memnun olurum.
kitabı da oldukça can yakıcıdır. çeşitli mecralardan "bir şekilde" okunabilir. açılış cümlesi ; "a child needs your love most when he deserves it least." filmi bir an önce izlemek isterim zira trailer'ı oldukça doyurucu görünüyor. ama daha vakti var. bekleriz, neyse.
muhteşem bir posteri hazırlanan: http://www.flickr.com/…4057/sizes/l/in/photostream/ gadanı alırım tilda.
filme nasıl aktarıldığını merak ettiğim bir kitap bu. yazın okudum, etkilendim. kitap, kevin'in annesi eva'nın, kocası franklin'e yazdığı mektuplardan oluşuyor. her mektupta bir başka kapı aralanıyor. yazar lionel shriver tarafından kitaptaki her mektup özenle işlenmiş, "sarsıcı" bir üslupla yazılmış, her duygu çok güzel aktarılmış... filmden önce, mutlaka kitabı okunmalı bence, daha filmi görmeden bunu söylüyorum.
filmekimi 2011 bünyesinde gösterilecek olan filmdir.
evde tek başına'daki kevin'i mumla aradığınız film.
filmekimi 2011 dahilinde izlediğim en başarılı yapım. festivali bir kenara bıraksak dahi sezonun şu ana kadarki en kaliteli filmi diyebilirim. en ufak detayına kadar harikulade; tilda swinton'a bir kez daha aşık bırakırken ezra miller'a hayran bıraktıran, psikopat, sapık, tüyleri diken diken eden bir film.
evlenmek isteyeni evlilikten, çocuk yapmak isteyeni çocuk fikrinden soğutabilecek, kırmızı tonuyla gerim gerim geren, ağzımıza sıçan muhteşem film izlemeyen çok şey kaybeder bir de buddy holy'nin everyday'i artık sevimli bir şarkı olmaktan çıkar
filmekimi dolayısıyla izlediğim filmler arasında tartışmasız en vurucu,en etkileyici olanı.kırmızı bir lynne ramsay şaheseri. bir kere filmde kevin'ın küçüklüğünü oynayan jasper newell ve kevin'ı oynayan ezra miller ın performansları üst seviyede tilda swinton ise bambaşka bir dünyada.başlangıcıyla merak uyandırıcı sonuyla ise oldukça vurucu bir seyirlik.mutlaka izlenmeli.
konuşulmaması mümkün olmayan film. --- spoiler --- film okul katliamı işleyen bir çocuk hakkında değil, okul katliamı işleyen bir çocuğun annesi hakkında olmasıyla puan kazanıyor. eva'nın hayatında psikopat oğlu kevin olmadan önce de var olan bir insan olduğunu unutmamıza izin vermiyor. ispanya'da festivallerde domatesler içinde yüzerken hayatından gayet memnun olan eva'nın bir gün çocuğu oluyor ve o bağımsız gezgin hayatı son buluyor. bu, bebek kevin ilk kucağına verildiğinde bile gülümseyemeyecek kadar aklının bulanmasına sebep oluyor ve kucağındaki bebek 16 yıl sonra okulunda kapıları kitleyip arkadaşlarını öldürdüğü zaman eva'nın olayda kendi sorumluluğunu sorgularken aklına takılan birkaç olayın ilkini teşkil ediyor. eva maceraperest hayatından çıkarılmış, çocuğa daha iyi bakabilmek için sevdiği şehir new york'u terk etmek zorunda kalmış, sevmediği bir evde ve mahallede yaşamak zorunda kalmış bir kadın olarak buluyor kendini. kendiyle olan hesaplaşması süresince kendini gayet iyi kontrol etse de bebeğiyle iletişim sorunu yaşamaktan kaçamıyor. tabii eva'nın bütün bu tavırları ve hareketleri kevin'in yaptıklarını açıklamak için çok çok yetersiz. doğuştan kusursuz bir psikopat olan kevin, küçükken saatlerce susmadan ağlıyor, daha üç yaşındayken bile annesine inatla kötü davranıyor, onunla bir iktidar savaşına giriyor, anılarını itinayla yok ediyor, annesini rahatsız etmekten zevk alıyor, sonunda işi annesinin gözbebeği küçük kızkardeşine zarar vermeye kadar götürüyor. yine de kevin'in gerçek bir psikopat olması eva'nın suçluluk duygusunu yeteri kadar azaltmıyor. çocuğuna en başından beri zaman zaman soğuk davranması, zaman zaman sırf ona karşı olmasa da onun yanında şiddetli hareketlerde bulunması, kevin'i tutup yere fırlatarak kolunu kırması, dışlaması, kardeşini ondan koruması gibi unsurlar kevin'in durumu göz önünde bulundurulduğunda anlaşılabilir gelse de bütün bunlar kevin'in bozuk psikolojisini belki de daha da bozuyor ve okul katliamından bağımsız düşünülmesi zorlaşıyor. aslında kevin gerçek bir psikopat ve gerçekleştirdiği katliam annesinin davranışlarıyla değil, abd'nin şiddet kültürüyle açıklanabilir. katliamın alkışıyla sahne ışıklarıyla gerçek bir şov gibi algılanması, herkesin kevin'i dinlemesi, izlemesi, ondan bahsetmesi, kevin'in bunu yaratarak değil yıkarak, şiddetin ülkesinin kültüründeki yerini çok iyi anladığını beyan ederek yapması eva'nın anneliğinden çok daha derin sebepler içeriyor. sanırım filmin ismi de bu duruma gönderme yapıyor. ancak eva işin bu yönüyle veya kocasının problemle yüzleşmekten hep çekinen korkak tavırlarıyla pek ilgilenmiyor; kevin'in hamster'ı öldürmesinden kardeşinin gözünü kaybetmesine sebep olmasına, 31 çekerken yakalandığında durmamasından okul katliamına kadar yediği her haltta annesine manidar bakışlar atması veya "sertliği senden aldım" itirafı eva'nın sorumluluğunu ve sevgisini sorgulamasına yetiyor. hatta katliam günü kardeşini, babasını, arkadaşlarını öldürüp bir tek annesini sağ bırakması bile annesinin kevin'in dünyasında diğerlerinden daha özel bir yere sahip olduğunu kanıtlıyor, çünkü biliyoruz ki kevin istese annesini de öldürebileceği bir plan yapacak kadar zeki, ancak sadece kardeşi ve hayatı boyunca iyi geçindiği babasını öldürüyor, bu da onların kevin'in gözünde çatışmaya bile değmeyecek sıradan insanlar olduğunu gösteriyor bir bakıma. eva aşağı yukarı 15 yıl içinde dünyayı gezen bir kadından, süpermarket içinde oğlunun katlettiği çocukların annelerinden köşe bucak saklanan bir kadına dönüşüyor. mahallede damgalanıyor, tacizlere, kurbanların ailelerinin cadı avına maruz kalıyor. eva'nın zaten olayı atlatma şansı yok, diğer anneler ne kadar kurbansa eva da o kadar kurban (çünkü kevin okuldaki çocukların yanı sıra babasını ve kızkardeşini de öldürüyor). ancak bu travma yalnızca eva'nın kevin'in bütün hayatını en baştan gözden geçirmesine ve kendi sorumluluğunu aramasına yol açıyor. eva kendini hak ettiği kadar aklayamıyor olacak ki, "bırak şu allahın belası çocuğu" diye haykırmamak için kendini zor tutan izleyicinin aksine bütün bu olaylardan sonra o mahallede yaşamaya devam etme pahasına kevin'i görmeyi bırakıp gitmiyor. aslında toplumdan dışlanan ve kendini dışlayanları pek de haksız bulmayan eva bu zulmü hak etmiyor, ancak kevin'in yaraladığı çocuklardan birinin kendisine hal hatır sorması bir istisna olarak kalıyor. kırmızı dolu anlatımıyla içine girdiğiniz gerginlikten çıkmanıza bir türlü izin vermeyen film, teknik açıdan da sıradışı bir kurgu ve değişik planlar ile iz bırakmayı başarıyor. tilda swinton ise beklenildiği gibi kusursuz. --- spoiler --- kısacası şiddet, aile, psikoloji gibi konulara giren, kelimenin tam anlamıyla benzersiz bir film olmuş we need to talk about kevin.
çakan çarpan sarsan rahatsız eden bir taşyapıt. filmekimi'nin en etkileyicisi. her önüne gelenin kolayca anne-baba olabilmesi saçmalığını dünyacanak ne zaman sorgulamaya başlayacağız? yo dostum yo, bazı soylar devam etmese de olur. daha iyi olur. bunu bi düşünelim istersen. uzuunca.
hayrete düşüren, anneliği, aile olmayı sorgulatan film. o kadar sarsıcı ki; bittikten sonra salon boşalırken müthiş bir sessizlik vardı. çıt çıkmadı.
londra film festivali'nde en iyi film ödülünü alarak beni havalara uçurmuş yapımdır. umarım bu başarıları devam eder çünkü ciddi anlamda senenin en iyi filmlerinden biri. hani derler ya, herkesin seveceği cinsten.* ayrıca yeni afişi ile senenin en iyi afişlerinden birine sahip olan yapım olmuştur.
rahatsiz edici bir film. filmin basindan sonuna kadar salonda "poff"layanlar vardi, ancak sikildiklarindan degildi bu poflama, filmin verdigi rahatsizliktandi. kitabi okumadim, ancak anlasiliyor ki bu kitap filme en iyi "flashback" tarzi anlatimla cekilebilirdi. yine de, film geri donuslerle insani ilk yarim saat boyunca biraz yoruyor, sarsiyor. --- spoiler --- kevin'in dogdugu gunden itibaren annesiyle bir iktidar savasina girmis olmasinin nedenini cozmeye calistik arkadaslarla, acaba gercekten de istenmedigini hisseder mi cocuk, ondan mi huzursuz dogar diye fikirler one surduk. yine de bir sonuca ulasamadik, zira annesi kevin'a ilgi gostermek istese de cocuk anneyi kendinden uzaklastirdikca uzaklastiriyor. dolayisiyla annesinin ilgisini cekmek istediginden o kadar da emin olamadik. babanin kevin'in anneye yasattigi zorluklara asla inanmamasi ve hep cocuktan yana cikmasi pek inandirici gelmedi. annenin cocugu bu garip davranislarindan oturu, en azindan 8 yasina geldigi halde hala tuvalet egitimini inkar etmesinden oturu bir cocuk terapistine goturmesi gerektigini ve belki bu noktada cocugun ne kadar ofke dolu oldugunun anlasilabilecegini dusundum... kevin'in restoranda annesine cektigi nutuk oldukca itici ve yapay geldi. olaylari kevin'in ic dunyasindan degil annenin ic dunyasindan izledigimiz icin kevin'in ruhi derinliginden pek haberimiz olmasa da, o laflari soyleyebilmesi icin biraz daha cok boyutlu bir ruhsal yapiya sahip olmasi gerektigini dusundum. dolayisiyla, verilen "ruhsuz psikopat" imaji ile celisti soyledigi o sozler, meseleyi "duygusal ve kisisel" hale getirdiginin bir isaretiydi benim icin. o sahne olmasa da olurdu. kevin sadece ekmekleri topak yapsa ve sussa yeterdi. annenin de kurbanlardan biri oldugunu dusunursek, neden insanlarin anneden nefret ettigine anlam veremedim. cok buyuk ihtimalle, bizim gormedigimiz mahkeme sahnelerinde, annenin verdigi bir ifade (hatta avukata ne dedigini anlayamadigim ama avukatin "emin misiniz? evinizi, isinizi herseyinizi kaybedersiniz ama." dedigi sahnede) belki de kevin'in daha az yatip cikmasini sagladi, bilemiyorum. bu nokta cok acik degildi. --- spoiler ---
izlerken içimde bu kadar öfke biriktirdiğim sanırım ilk film. herkesin kaldırabileceği ve sonuna kadar dayanabileceği bir film değil bu. kevin ile ilgili asıl hikayeye girmeden önce ilk yirmi dakikanın bu kadar karmakarışık, bu kadar yapboz gibi olmasının sebebi asıl rahatsızlık verici kısma gelmeden önce seyircinin kafasını iyice karıştırıp yormak bence. zira sağlam kafayla, önce biraz sersemlemeden hikayeye direkt oradan girsek on beşinci dakikada küfrü basar, çocuğa lanet okur ve salonu terk edip dvd player'ın fişini çekebilirdik (durdurma tuşu kesmez). fakat filmdeki bir sürü olaya anlam veremeden öylece kalakalacağınızı baştan söyleyeyim. atmosfer, gerilim, oyunculuk çok iyi de sanki karakterlerin motivasyonlarında ve hareketlerinde bir yerler boş kalmış. aşağıda yazdığım üç noktanın açıklanmaması hikayeyi kafamızda anlamlandırmamız açısından büyük sorunlara yol açıyor ve filmden çalıyor açıkçası. çocuk oyuncunun ailesini böyle bir filme giriştikleri ve çocuklarının gayri ihtiyari üzerine çekeceği lanetleri sırtlandıkları için tebrik ediyorum. şimdi sokakta karşıma çıksa çakır'a mevlüt okutan, ayşe melek'e arkasından "seymen'le bahar'ı rahat bırak orospu" diye bağıran seyirciden hiç farkım kalmaz yeminle. yarın öbür gün yıllardır süre gelen çocuk istememe fikrimden azıcık bile sapmaya kalksam derhal açıp izleyeceğim ve doğru yolu bulacağım. onca şeye rağmen "i love you kiddo," deyip yavrumu öpme yetisinin bende olmadığından yüzde doksan dokuz eminim çünkü. --- spoiler --- bir de üstüne üstlük bir çocuk daha doğuruyor. nasıl bir cesaret, nasıl bir süper kahramanlıktır bu?! çocuk resmen kardeş gelince taktik değiştiriyor, kaleye başka bir stratejiyle saldırıyor. önce annesine istese ne kadar iyi bir çocuk olabileceğini gösteriyor, sonra da kötülüğünün suçlusu olarak onu ilan ediyor. "you've always been your mother's joy" şarkı sözü eşliğinde düşmanlık büyüyor. bir çizgi film karakteri olan stewie bile onun kadar akılcı değil annesine karşı olan savaşında. (gerçi ben ilk birkaç sezonu izledim, o savaş hala sürüyor mu emin değilim) film boyu yapılan her kötülükten sonra anneye atılan imalı bakışlarla her şeyde payı olduğu hissiyatı kadıncağızda yaratılsa da, hele ki eva gibi görmüş geçirmiş bir kadın olarak konumlandırılan birinin, böylesi bir durumda her şeyi çok daha iyi idare etmesi beklenir aslında. oğlunu ziyaret edebilmek için hala aynı çevrede oturması, çok kötü bir işe kanaat etmesi gibi kendini cezalandırma yöntemleriyle aklanmaya çabalıyor eva. ama işte, aklanması gereken tam olarak ne, onu bilemiyoruz. evet, eva kevin'a iyi bir anne olmadı. sabırlıydı, anlayışlıydı belki ama öyle bir çocuğu kendi haline bırakmak, düzelmesi için çabalamamak kötü bir anneliktir, tartışmasız. bu kadar problemli bir çocuğun neden bir psikologa götürülmediğini anlayamıyorum. kevin konuşmaya başlamayınca bir doktor onun son derece sağlıklı olduğunu söylüyor. bir tek bunu görüyoruz. ee, ondan sonra geçen yıllarda çocuk konuşmaya başlıyor da ne oluyor? "o sadece bir çocuk, çocuklar böyle yapar," açıklamasını hiçbir aklı başında yetişkin kabullenemez. o yaşta çocuğa bez bağlıyorsunuz yahu. anlamadığım bir diğer şey eva'nın neden suçlamalara maruz kaldığı. tamam, evliliği ve çocuğu için kendinden vazgeçen eva'nın ortaya çıkan başarısız sonucun sebebini kendinde araması insan doğasıdır, "ben nerede yanlış yaptım?"dır. biz olayın arka planını bilen seyirci olarak ancak bir noktaya kadar onu suçlayabiliriz. çünkü epey sorunlu olduğu belli birini daha çocukluktan kendi haline bırakıp tedavisi için hiçbir adım atılmaması ailenin suçudur. ama kadıncağızın halktan bunca tepki çekecek, sokak ortasında tokatlanacak örneğin, ne yaptığını ben anlamadım. en makul tepki tekerlekli sandalyeli çocuktan geldi zaten. kadın da bir mağdur, ve desteğe ihtiyacı var hiç şüphesiz. bir de o kadar şey yapan, hadi ayrılmak üzere olduğun kocanı geçtim, kızını öldüren birini nasıl hapiste ziyaret eder; yüzüne tükürmek yerine ona sarılırsın? bu nasıl bir annelik içgüdüsüdür? tamam, ilk günden beri kadının oğlunu kazanma savaşı süregeliyor ancak bu kadar mı göz ardı edilir yaşananlar? kevin ne kadar saplantılıysa annesine karşı, annesi de bir o kadar saplantılı kendini oğluna kabul ettirmeye. aslında eva'nın da çok sağlıklı bir birey olduğunu söyleyemeyiz bu açıdan. babanın da oğlunun her hareketini görmezden gelerek, hatta sineye çekerek ne yapmaya çalıştığı meçhul. bir de durmadan çocuğa silahlar alıp duruyor ki felakete davetiye çıksın. uzun lafın kısası filmde aslında kevin'ın durumu için anne babayı suçlamamız için her şey yapılıyor. hatta zaten herkes sağ kalan ebeveyni suçluyor, görüyoruz. ancak ben buna inanmıyorum, gömül rahatlığıyla eva'ya öfkelenemiyorum. ona acımak sanki daha doğru bir hismiş gibi. --- spoiler --- çok etkileyici, çok düşündürücü, çok baş ağrıtıcı iyi bir film. ama herkesin harcı değil. böyle bilinsin, ona göre izlensin.
filmekimi 2011 de bilet bulamamış olmanın mutsuzluğunu, vizyona giriş tarihinin ötelendikçe ötelenmesinden dolayı hala hissettiğim film. beyazperde'ye göre türkiye'de vizyona giriş tarihi 3 şubat 2012 olarak görünüyor maalesef.
turkcealtyazi.org filmi kevin hakkında görüşmeliyiz olarak çevirmiş. kendilerine pek yakıştıramadım.
her çocuk yapmak isteyen kişinin seyretmesi gereken -tokat ne ki sille ne ki- film. dişlerini sıka sıka... dişigiller filmi seyretmesine rağmen (bkz: rağmen sevgisi) çocuk fikrinden soğumamışsa; çoluğa çocuğa karışmak istiyorlarsa, anneyi gayet iyi anlayabilirler. gebelere seyrettirilmemeli. fakat ben xx veya xy, bütün kromozom sahiplerine seyrettirme taraftarıyım.
filmin üzerimdeki etkisi ne zaman geçecek, düşünmeyi ve sorgulamayı ne zaman bırakacağım bilmiyorum. uzun sürecek gibi. iyi ki izledim mi diyorum keşke izlemeseydim mi diyorum henüz emin değilim. allak bullak oldum. sokakta afişini gördüğümde haftalar önce, "heheh oley tilda! mutlaka izliyim ben bunu, süperdir kesin afişe bak" demiştim. hakkında hiçbir şey okumamış/izlememiştim. sonra oturdum filmi izledim. sonuç bu, karmakarışık bir zihin. çok sevdim diyeceğim, annem okur da üzülür diye söyleyemiyorum. ama çok sevdim be. nihayet etkileyeci bir film bunca zaman sonra.
annenizin izleme oğlum/kızım diyeceği filmler vardır, bu film ise annenizin kesinlikle izlememesi gereken filmlerden biri. o nedenle boşverin kevin hakkında konuşmayı*, bu filmin konuşulması gereken noktaları kevin'ın annesi eva ve onun çektikleridir. bir bebeğin veya çocuğun şeytani dürtülere sahip olabilme ihtimali edebi açıdan göz ardı edilen bir durumdur. gerçekte, bildiğimiz seri katil ya da cani öykülerinde baba ve anne faktörü kilit yer tutar (çocuğu sürekli dövmek, babanın doğumunu bile görmeden kaybolması, cinsel yoldan taciz vs vs insanoğlunun hayalgücü geniş). asıl suçu katil yerine onu bu hale getiren sözde topluma, düzene ve çarklara atabiliriz. bu film, aslında başka bir olasılık da var dercesine bize kevin'ı sunuyor. karanlık, tehlikeli, şeytaniden öte şeytan biri kevin ve her şeye rağmen ona ulaşmaya çalışan bir anneyle mücadele ediyor. tilda swinton, uzun yıllardır kendisine ısınamadığım bir aktristi ancak bu filmden gözünüzü bir an olsun ayıramamanıza sebep olan dehşet performansı umuyorum ki akademinin de dikkatini çeker. --- spoiler --- kimi yerlerde kevin'ın seri katil olarak adlandırıldığını görüyorum. yapmayın dostlar, seri katil lakabını alabilmesi için bir insanın işlediği cinayetler arasında belli zaman dilimleri bırakması gerekir. bu arada kevin'ın ülkemizdeki muadili için (bkz: hain evlat ökkeş) --- spoiler ---
tilda swinton ve ezra miller in doktdurdugu film olmusdur. --- spoiler --- evet cocugun sorunlari var cocuk psikopat ama filmi guzel kilan ,filmin zaten suclu buydu demiyor olmasi.sevmeyi deneyen ama ya bunu gosteremeyen , sevmeyi beceremeyen bir anne var.freudian bi yaklasimla bez baglanmasi, cocugun anne babayi yatakda yakalamasi gibi ayrintilarin kevinin anne aski ve iktidari iktidardaki gucunu gostermek icin gosterildigini dusundum. babayla iyi gecinir gibi gorunmeye calismasinda yine anneye mesaj kaygisi var. kevinin gozleri hep anneyi ariyor. yaptigi yapicaklarinin tek hedefi o.patolojik bir anne cocuk iliskisi var. cocuk icin tek degerli olan annesi ama anne cocuga istedigi gibi davranmiyor. annenin cocukla iletisim kurmaya calismasi cocukda " quality time " yalani olarak algilaniyor.ve kevin herkesden vazgecebilirken annesinden vazgecmiyor.bu noktada cocugun hastayken babayi istememesi anneye sarilmasi ,hapishane sahnesindede sarilmalari iktidardan vagzectiginde ya da elde edemiycegini anladiginda aslinda duydugu sevgiyi gostermesi bence. aslinda ikisinin iliskileri o hapishanedeki beceriksiz sarilmalarinda gizli bence. buarada kimse soylememis o christmas kutlamasinda tildaya sacmalayan sen pislik adam sana da laflar hazirladim ama gg evet. --- spoiler ---
--- spoiler --- haha. guzel film. anne saplantili yapimlar zaten canimiz cigerimiz. fakat o cocuk neydi oyle. o ne surat. film bitene kadar antipati besleyemedim, gel beni de vur diyesim geldi. beyaz gomlegi, hafif feminen saclari, annesinden kadinsi yuzuyle cok seksi bir arkada$imiz. bir tek son sahnede, hem o psikopat karizmasini yitirince, hem guzelim saclari yok olunca "bu karde$ini vurdu lan" ibaresi belirdi kafamda. annesine sevgisini gosterdi i$te. anne de anladi bunu. "herkesi vururum, seni vurmam, sen bi tanesin" demek istedi. insan sosyopat olunca ancak boyle sevgi gosterebiliyor. kendimden biliyorum. bazen. anne ile ogul birebir kopya zaten. saclar, yuz $ekli, giyini$. aynadaki akis gibiler cogu zaman. baba ve kucuk kiz figuran gibi dolaniyorlar. onlarin filmi degil hic. birbirini fazlaca iyi taniyan, sevgi gostermeyi bilmeyen, sosyopat iki insanin oykusu. --- spoiler ---
bbc tarafından yılın en iyi filmi seçilmiş muhteşem yapım. evet, benim de favorimdir kendisi. http://medicaljesus.blogspot.com/…iyi-10-filmi.html
film cok yavas ilerliyor ama ilerledikce sizi de icini cekmek icin oldukca detay veriyor. ve sonlarda siz de filmin bir parcasi olarak altustu oluyorsunuz. kesinlikle izlenmesi gereken bir film adinda cok soz ettirecektir. (bkz: sislemek)
problem child'ın ikibinler versiyonu..
--- spoiler --- 'nasil sosyopat dogulur'un teatral ogelerle ve mukemmel bir sinematografiyle bezenmis, gorsel soleni. --- spoiler --- bir cocuk, istenmedigini hissedip, istemeyen anneye ofke yuklenir mi diye sorgulasam da hafizamda dakikalarca, imdadima; eva'nin, kevin'la top oynamaya calistigi sahne yetisiyor. o nasil ofkeli, olumcul, 'ben seninle oynarim esas' bakisi, daha kucucuk cocuktan anneye. o rolu ustlenen minigin acilen odule bogulmasi lazim. o derece. buyumus de kuculmus ifadesinin tam yerini buldugu bir sahne o. oscar otesi performans. hala o bakistayim, ordayim ve o bakistan yola cikarak, cevresel etkenler ve icgudusel yaklasimla, sevilmedigini bilip, hissederek kin buyuten evlattan cok, bazi insanlarin dunyaya sosyopatlik cipiyle geldigine inancim yineleniyor. bu arada, bizzat kendisi magdur olsa da ve hayatini kendini suclama ve cezalandirma odakli surdurmeye baslasa da, toplum tarafindan gunah kecisi addedilip, ailelerin ve is arkadasinin partide kustahca yaklasimdan nasiplenmesi, 'insan her yerde insan' dedirtiyor. kendi ofkelerini yonlendirecek yer/kisi arayan acziyetteki insanlar, hali hazirda magdur olan eva'ya yonleniyorlar. cunku, bir suclu bulunmasi lazim ve insan bir kere dusmeye, oyle yada boyle lekelenmeye gorsun, herkes 'bir firca da ben vurayim tuvale' demeye hazir. --- spoiler --- oyunculuk mukemmel, tilda zaten her zamanki gibi mukemmel. ezra da ters bakis workshop'u acsa, garanti voliyi vurur.
kitabini da okudum filmini de seyrettim. bende biraktigi iz , anneligin başa bela, dinmek bilmez bir vicdan azabi oldugudur. nedense aklima hep makbule garipoglu geliyor bu hikayede. (bkz: evlat olsa sevilmez)
çok etkilenerek okuduğum, haylice emek verilerek ve ince ince düşünülerek yazılmış iç acıtıcı bir hikaye. kim haklı, kim haksız, kim kurban, kim suçlu, kime acımalıyız, kime kızmalıyız? bence bu sorulara verilebilecek farklı cevaplar, okuyucunun kendi geçmişinde, yaşadıklarında ve tanık olduklarında yatıyor. bu da, okuyucuyu içine alabilen ve düşündürüp yorum yaptırabilen hikayeyi değerli kılıyor tanım: okuduktan sonra başkasına verdiğim ve asla geri gelmediği için canımın sıkıldığı kitabım
--- spoiler --- annenin film boyunca eline bulasan kani yikama cabasina giristigi guzel film. filmde anne eli-kanli olarak bastan seyirciye sunuluyor. cocugun sadece kotu cikabilecegini, her kotunun kotuye cevresi tarafindan donusmeyecegini film bir ihtimal olarak, onunuze sunarken ne anne ne de seyirci bu ihtimale inanmiyor ve anne kendini , seyirci anneyi sucluyor. toplumsal cinsiyet nedeniyle doguran bir suru kadin nereden biliyoror ne istedigini? annelik nedir insan nasil anne olur ? filmlerde simdilerde gosterilen korkunc bebeklerin aksine 20-30 sene once cizilen portrenin aksine devamli aglayan, derdini anlatamayan, iseyen kaka yapan ve sinir krizine girdiginde sebebsiz saatlerce aglayan bebek kadinlarin annelik hayali midir? kevin kotu bir insandir ve en buyuk kotulugu annesini hayatta birakip onu savunmak, kucaklamak, onun icin ozurler bulmak, onun yerine suclanacak birini birakarak yapmistir. hicbir seyi olmayan birini. tilda her zamanki gibi harika idi. kimse kucuk kevindan jasper newell dan bahsetmemis. muhtesemdi. --- spoiler ---
bu aralar psikolojiyi bozacak filmler seçmekte üstüme yok . bu güzide filmimiz de aynı seriyi devam ettirecek nitelikte. oyunculuklar besleyici. güzel film denebilir , ama psikolojiyi bozuyor .
fragmanda kulağa çalınan kevin khatchadourian sözlerinin tam metnine kitaptan ulaşılabilmektedir. şöyle ki: "you wake up, you watch tv and you get in the car and you listen to the radio. you go to your little job or your little school, but you're not going to hear about that on the 6:00 news,since guess what. nothing is really happening. you read the paper,or if you're into that sort of thing you read a book, which is just the same as watching only even more boring. you watch tv all night,or maybe you go out so you can watch a movie, and maybe you'll get a phone call so you can tell your friend what you've been watching. and you know,it's got so bad that i've started to notice,the people on tv? inside the tv?half the time they're watching tv. or if you've got some romance in a movie? what do they do but go to a movie. all these people, what are they watching?" "you tell us kevin." "people like me." he sat back and folded his arms.
super, uber etkileyici ve izlerken insanin icini sisiren film. --- spoiler --- eva: haven’t you ever wished you had somebody else around to play with? kevin: no. eva: you might like it. kevin: what if i don’t like it? eva: then you get used to it. kevin: just because you’re used to something doesn’t mean you like it. you’re used to me. (hih, hadi bakalim buyur burdan yak, gel de cevap ver simdi bacak kadar velete!) --- spoiler ---
bu cuma vizyona giriyor, ekşi sinema yazısı: http://eksisinema.com/…about-kevin-tersine-oedipus/
vizyona girmesine 3 gün kala sadece 5 (beş) kopyayla gösterileceği haberi ortalarda dönen senenin en iyi filmlerinden biri. böylesi muhteşem bir yapım yerine berlin kaplanı yahut 143 kopyayla vizyona girecek underworld awakening filmlerine gidecekler de vakit öldürmek dışında bir şey yapmayacaktır. yazık; hem insanlar ilgi göstermiyor diye bir filmi salonlarında göstermeyenlere, hem de böylesi filmlere ilgi göstermeyenlere.
çok sağlam film.
sadece istanbul'da gösterime giren film. *
geçen haftaki dipnot tablet'te çıkan eleştirim, dipnot tv sitesinde de yayınlandı: http://j.mp/z1bouq
karanlık ve zor hikayesini insanı daraltmadan anlatmayı başarabilen bir film. kurgu yormuyor, hikayeyi derli toplu anlatıyor; içine dahil ediyor ve daha önce hiç düşünmediği şeyleri düşündürtüyor insana. özellikle kadınlar ve anneler hikayeyi daha farklı bir gözle izleyebilir diye düşünmeden de edemedim ayrıca... bu arada sen ne müthiş oyuncusun tilda swinton!
take shelter ile birlikte yılın gizli hazinelerinden. ayrıca oscar adaylığı almamasından bir kez daha anlıyoruz ki akademi bi' sikimden çakmamaktadır.
(bkz: we need tiner for kevin)
bir anne-oğul filmi. --- spoiler --- baba, oğlunun içindeki şiddet eğilimini körükleyecek hediyelerinin sonuncusu olan okla canından olmakta. oğlundan bir william tell, bir robin hood yapmadan önce az karına kulak ver be adam. --- spoiler ---
http://www.sinemakulubu.com/…talk-about-kevin-2011/
(bkz: bir doğum kontrol yöntemi olarak film izlemek)
(bkz: the fifth child)
içinde neyin eksik olduğunu belki de kitabını okuyanların söyleyebileceği film. ben okumadım, bilemiyorum. tilda* bebeyim her zamanki gibi nefis, oğlunun farklı yaşlarını oynayan ilk iki velet de çok iyi, ezra miller büyüyünce çok daha iyi olacağının sinyallerini veriyor, harika oyunculuk yapmış, çok güzel ters bakmış, tamam. john c. reilly pek iyi adam hoş adam da o rolde pek inandırıcı olmamış, hadi affettik. kurgu pek leziz, her dakika kırmızıya yapılan gönderme ok, gerilim şahane de, olan biten için sadece anneyi suçlamak için uğraşıyor sanki film ve de bir türlü ikna edemiyor. anne sütten çıkmış ak kaşık değil, çocuğun da doğuştan sorunları var elbette, üstelik o bir çocuk, kötü doğmuş deyip kestirip atmak diye bir şey söz konusu bile olamaz. ama baba da epeyce bir kötülük yapıyor hiçbir şey yokmuş gibi davranarak ya da olaya sadece karısı ve oğlu arasında gelip geçici bir sorun olarak bakarak. hatta en beterini tipik amerikan babasını oynayarak yapıyor. öyle "hey buddy" falanla iyi baba olunmuyor. netice itibariyle yine de iyi film ve tilda'ya laf eden taş olur. bu sene oscarları da meryl ve george'a verirler zaten, onlar da "aman efendim, yanlarında aday olmanın bile onur sayıldığı bu aktörler yerine ödülü almak inanılmaz bir duygu, bıy bıy bıy" şeklindeki klasik plastik konuşmalarını yapar masalarına dağılırlar. george, pis pis sırıtıp panpası brad'e falan takılır. meryl, harvey weinstein'a bakıp buğulu gözlerle "he's the god, he's the punisher" falan der. ben ne diye kendimi yırtıyorsam. bak gene sinirlendim.
--- spoiler --- eva evdeki kırmızı boyaları temizlerken film boyunca, aslında sanki bütün o olanları hayatından temizlemekte (ya da temizlemek istemekte) gibidir. herbir anıyla yüzleşirken hem seyirci hem eva, boya izleri de teker teker yok olmaktadır. --- spoiler ---
o anki sahneyle tam bir kontrast yaratan mutlu müzikleri, kurgusu, konusu ve oyunculuklarıyla beni son derece etkilemiş olan filmdir. --- spoiler --- ben açıkçası eva'da çok bir suç bulamadım. gayet sabırla çekti çocuğu. pembe bir dünyada yaşayan babaya rağmen problemini farketti kevin'in. o kevin denen çocuk dua etsin ki umut sarıkayaannelerinden birine sahip değildi. yedi miydi yanağına bir türk usulü 5 kardeş, görürdü o altına bilerek yapmaları, duvarları boyamaları, yemekleri mundar etmeyi. valla bizi hiç öyle sabırla uyaran olmadı şu hayatta. biz beş kardeş nedir bilerek yaptık yapacağımızı. o değil de çocuğun derdi neydi hakkaten? ben annesinin çocuğu kazanabilmek için çabaladığını düşünüyorum. sevilmediğini mi düşünüyordu acaba çocuk? öte yandan psikopat çocuğun annesi oklu hikayeyi anlatırken gösterdiği sahte yakınlık ise enteresandı. --- spoiler --- gidilesi görülesi film.
afişiyle hable con ella'yı* anımsatan film. gerek afişler, gerek her iki filmin de isminde "konuşma" eylemi geçtiğinden almodovar* yapımının hollywood uyarlaması gibi düşünülebilir ancak değildir. söz konusu afişler: hable con ella http://1.bp.blogspot.com/…00/hableconellaposter.jpg we need to talk about kevin http://images.borders.com.au/…-talk-about-kevin.jpg edit: medical jesus uyardı, sağolsun, we need to talk about kevin hollywood değil, ingiliz yapımıymış.
haftalardır bu haftayı beklememe rağmen ankara'da gösterime girmedi. evde 20 mbps sınırsız internet ve thepiratebay'de full dvd kopyası var. sonra diyorlar ki neden korsan?
michael haneke'nin benny's video filminin üzerine izleyince, sizi şahken şahbaz yapabilecek film.
--- spoiler --- ayça çiftçi altyazı için yazmış. http://altyazi.net/…-242.aspx#.tzof4fo4kxo.facebook --- spoiler ---
tüm gün 3 boyutlu karanlıklar ülkesine gitmenin hayallerini kurmuşken ani bir manevrayla zorla sokulduğum başyapıt. aptala döndüm, diğer salondaki kurtadamlar vampirler geldi beni sitti sanki. bu kadar bir de şeyde gerilmiştim, hani babil'de gerizekalı eleman el kadar bebeleri çölde kaybetmişti ya, o aralık ruhum daralmıştı, ölüp ölüp dirilmiştim. aynen öyle oldum. ha film güzel mi? güzel. gidin ebeniz sikilsin.
oyuncu performansları en üst seviyede, duygusu ve içeriği ile müziğiyle tezatlık oluşturan ama bu tezatlıktan sıkı bir ironi yakalamış, vakanın kendisinden çok çevresindeki bir bireye ( ve belkide en önemlisi) odaklanmasıyla özgünlüğe ulaşmış, freudiyen esintiler içeren vay canına dedirten film...çok başarılı, sarsıcı ve ürkütücü...filmdeki imgelere de şapka çıkartmak lazım...we need to bless god for kevin ...
kevin annesi eva'nın yansıması aslında. filmde de bunu sembolik olarak pek çok kez görüyoruz. biraz daha bu açıdan bakarsak aslında eva kevin'ın nefreti, sevgisi, amacı: rehberi... çocuk başkalaşımını ona en yakın olan insan ile tamamladı ve attığı hiçbir adım tesadüfen değildi.
nasil ulvi nasil derin bir filmmiş ki bu şahsen biz zerre anlayamadik. ben bir noktada "sanat filmi lan bu!" diye tespitte bulunup bunu "kaçın hayatınızı kurtarın" tonlaması ile dile getirdim.. sanat filmi olduğunu anladığım noktadan sonra, daha önceki sanat filmlerinden gelen deneyimlerle bir şeyler yakalarim diye uğraştım: --- spoiler --- - filmde kieslovski'nin üç renk üçlemesinde kullandığı gibi renkler ön plana çıkmış. annenin pişmanlığı kirmizi renkle ifade edilmiş. her tarafa kırmızı boyalar falan saçılırken filmin soundtrack'inde "belki birazcık bozuldun / ruhun can çekişiyor / belki biraz da kızardın ama / sana kırmızı çok yakışıyor" olmaması ise bir talihsizlik olarak anılabilir.. - yönetmenin tüm vahşeti yavaş bir sekansta sunması ise gözlerimizden kaçmıyor. biz ki taksi duraklarında park kavgasi nedeniyle kaputlara şöför kafalarının küfürleş eşliğinde yapistirildiğini bilen, yine trafikte minibüscüyle gereksiz yere kavga edebilen bir ulusuz, barbarligin bu kadar yavaş olmasından çok büyülendiğimi itiraf etmeliyim.. - çok afedersiniz, kevin okuldaki çocukları okla öldürürken, okuldaki çocuklar ne yapıyordu? rambo anasını satayım kevin. bana biri ok tutsa "arkadasim, okla oynama aklını alırım" gibi beyanatlarla gidip ensesine vurup alirim oku elinden.. ok lan nihayetinde.. nasil bir ördekmişssiniz ki siz kevin sizi oklarken kaçamıyorsunuz? --- spoiler --- velhasıl yine bir sanat filmlerini anlamama kaygısı ile dolup taştığımız bir filmdir bu film.. çok daha eğlenceli olabilirdi oysa.. sanat ne zor bir şey benim için yahu..
büyülü fener'in iddiasına göre 24 şubat'ta ankara'da gösterime girecektir. sanki ankara çok uzak, çok küçük, böyle ulaşılması imkansız bir yer, iki haftada ancak geliyor.
(bkz: kizini dovmeyen dizini dover)
beni yerden yere vurmuştur bu film. psikolog arkadaşlardan şiddetli entryler beklemekle beraber nacizane bir iki yorum yapmadan geçemeyeceğim; --- spoiler --- kevin bir psikopat, doğuştan katil kendisi bunu özellikle annesi ile olan ilişkisinden, 2-3 yaşlarındaki öfkeli hallerinden, geç konusmasından ve tuvalet probleminden anlıyoruz. tabi anneyle verdiği iktidar savaşı ve okçuluk yeteneğini geliştirmesi vs gibi dışsal faktörler 18inden sonra değil de 16sında bir katil olmasına yol açıyor kanımca. annede ben bir suç göremedim açıkçası, sevgisini yeterince verememiş, soğuk bir anne olsa da kevin nispeten sevgi dolu bir babayla ve nispeten sağlıklı bir ilişkisi olan ebeveynlerle büyüyor. annesinin bir kez direk kevin üzerinde gösterdiği şiddet dışında ne bir taciz ne de ciddi bir şiddet söz konusu değil, alkolik baba, dayakçı anne ya da deli anne, sapık baba gibi etkenler ortada yok. aksine babası oğluna kendince hayli ilgi de gösteriyor zaten. ayrıca anne de zamanla oğluyla iletişime geçmeye çalışıyor ama kevin annenin ağzına sıçıyor her fırsatta. bu açıdan bakacak olursak benim ablamdan ve babamdan yediğim şamarlar yüzünden psikopat bir katil olmam lazımdı. kevinin yalnızca annesini hayatta bırakmasından ise annesine duyduğu saplantıyı mı çıkarmalıyız ve öldüremedi mi demeliyiz yoksa annesini bütün bunları izlemesi ve bu acıyla yaşaması için daha büyük bir nefretle mi sağ bıraktı demeliyiz emin olamıyorum açıkçası. annesiyle arasındaki iktidar savaşını kazandığını da göstermek istemiş olabilir tabi. babaya da hiç üzülmedim açıkçası, andon herifin tekiydi zaten. ufaklığa yazık oldu bi bence. yalnız film boyunca beni de delirten şey, annenin bu çocuğu ne küçükken bir çocuk terapistine ne de ergenken ergen terapistine bir türlü götürmemiş olmasıdır, babanın bi boktan çakmamaı ve anneyi suçlu görmesi de bunda etken ama e be kadın insan bi alıp götürmez mi psikoloğa neyim. insanların anneyi neden suçladığını film bize hissettirse de tam olarak açıklayamıyor malesef. aradaki bir kaç tane mahkeme salonu çıkışı sahnesinden gördüğümüz ve anladığımız kadarıyla anne oğlunu ne pahasına olursa olsun savunmuş gibi sanki, bunu da avukatın her şeyinizi kaybedersiniz demesine annenin sittir et demesinden çakıyoruz biraz. ama belki bir iki ufak mahkeme sahnesi olsa burayı daha iyi anlardık. bir de kadın yazar olduğu ve bir daha kitapları asla satmayacağı için yani işini de kaybettği için her şeyini kaybediyor kanımca, bunu da hızlı atlamışlar filmde. yalnız psikolog arkadaşlara özellikle sormak istediğim şu, kevin sosyopat ise 2 yıl hapiste kaldıktan sonra o ezik ve suçlu hisseden çocuğa dönüşmesi normal mi? --- spoiler --- annelik, vicdan, suçluluk gibi konuları hiç de klişe olmayan bir anlatımla veriyor film bize, müzikleri, açıları, kırmızısıyla inanılmaz etkileyici bir film. haa gerim gerim gerildim filmde o ayrı.
ic kiyan bir film.
(bkz: in bi konuşcaz)
--- spoiler --- kanımca anne, filmdeki en suçsuz kişi ya, daha ne yapsın , taş olsa çatlar..baba asıl nörotik, kendini boks ringinin dışında tutarak rahatlıyor, çocuktaki şiddeti besleyen en çok o aslında. yalnız çocukla annenin iletişimi çok eksantrik. çocuk zaten psikopatolojik doğmuş (gerçekten genetik olarak böyle doğan insan çok). onun bütün derdi annesiyle, annesini seviyor tek, tabii kendi psikopatolojik sevgi haliyle..baba, kardeş vs. hepsi zaman geçirip eğlendiği çerez objeler adeta..ilk onları vurması da bundan. kolunu kıran annesini koruması vs., filmin sonunda annesini öldürmemesi ; hep bu hastalıklı sevgiden..freudian izahatları da var bence, eudipus complexi vs. de tekrarlanıyor adeta sanki. --- spoiler ---
cocuk yapmak ile ilgili bir kararla olmayan bir film, izleyip bu sonuca ulasmaksa cok beyhude. senaryo, kurgu, oyunculuk, görüntü herseyiyle etkileyici, iyi bir film, izlenmeli!
'yumruk' gibi bir film. aklıma geldikçe bile geriliyorum desem yeri. tilda swinton'u zaten severdim ama bu filmden sonra hayranı oldum.
tilda swinton denilen oyunculuk canavarının harikalar yarattığı bir film. oğulları hakkında konuşmayı erteleyen ve erteledikçe onu daha da karanlığa gömen anne babalar hakkında bir hikaye deyip sıyrılmak da mümkün filmden, birbirini sevmeyen iki insanın (anne-oğulun) hikayesi demek de. filmde bildiğimiz şey, kevin ile annesinin birbirlerini sevmedikleri; en azından finale kadar bu karşılıklı sevmeme durumu netliğini koruyor. ama kevin'in neden bu denli rahatsız bir çocuk olduğunu bilmiyoruz. belki annesi tarafından yeterince iyi annelik yapılmadı, belki de içine şeytan kaçmış-yani doğuştan gelen safi bir kötülük kendisi. ilk yorum bütün inandığımız feminist değerlere karşı çıkıyor. tilda swinton'ın canlandırdığı anne, tüm hayatı ve beklentileri bir çocuk ve aile tarafından alt üst olmuş bir iş kadını ise yetmişlerin sonunda kramer vs. kramer'da meryl streep'in yaptığı gibi evi terk etmek yerine -ki filmde meryl streep de çarmıha geriliyordu bu tercihi yüzünden, kötü bir anneydi filme göre- ev ve ailede ısrarlı kalması neden? çocuk da yaparım, kariyer de ekolünün bir yan etkisi olarak bu kadınların yetersiz ve başarısız anneler olarak psikopat çocuklar yetiştireceğine mi inanmamız gerekiyor? filmin elbette bu yönde bir mesaj vereceğini düşünmüyoruz. ancak filmde ikinci açıklamaya uygun düşen bir spiritüellik de yok. filmin mevzusu doğuştan kötücül olan çocuklar üzerine bir şeyler ortaya koyup, binlercesi çekilen korku filmlerine dramatik bir boyut kazandırmak değil. film aslında ilk başta bahsettiğimiz iki şeyden; oğulları konusunda ters giden şeyleri konuşmamayı tercih eden ebeveyinleri ve de birbirinden nefret eden iki bireyi anlatıyor. bu bilinçli cehalet/görmezden gelme ve nefret/intikam hissi filmi kasıp kavuruyor. ha bu arada... (bkz: j'ai tué ma mère)
kırmızı bir film.
izledikten hemen sonra harddiskimizden sildigimiz rahatsiz edici film.
festivalde izlemiştim, hakkında yazmaya bile gerek duymadım. normal sinema seyircisi izlemesin, onlara acırım, festival filmlerine tahammul edebilen seyirci içinse zor diyorum sadece.
"mükemmel", "başyapıt" gibi tanımlamaların sinema sanatı tarihine hakaret olduğunu düşündüğüm sinema filmi. güzel bir film, daha ötesi yok. kimse izlemez diye festival filmi yapmışlar, festivalde biraz ilgi çekince 3-5 salona koymuşlar hepsi bu. hatta 2009'da gösterime giren orphan isimli vasat filmden araklanan birçok sahnesi de mevcut. izledikten sonra yumruk yemişe dönen, çocuk yapmaktan vazgeçen, harddiskten hızlıca silip bir köşede oturup kafasını kollarının arasına alıp hızlı hızlı sallayarak unutmaya çalışan vs izleyiciler bu filmden daha şaşırtıcı.
ana fikri atsan atılmaz satsan satılmaz olan film. *
lionel shriver'ın romanı, lynne ramsay'in kitaptan aynı isimle uyarlanmış filmi. roman sanki doris lessing'in the fifth child'ından da çok etkilenmiş gibi geldi bana, çizilen anne karakterleri biraz farklı olsa da. romanın baş kişisi eva'nın eşi franklin'e mektuplarından oluşan roman filmde de eva'nın gözünden izletiyor olayları bize. filmekimi'nde izlediğim film son zamanların en başarılı, en rahatsız edici filmlerinden biri fikrimce. --- spoiler --- anne olmaya, yetiştiriliş ve sevginin çocuğun gelişimindeki rolüne çok odaklandığı aşikar olsa da aslında alttan alta birey olmak ve seçimler sorgulanıyor, bebeğin bile karakteri var diyor bir bakıma, suçluluk duygusunu irdeliyor. annelik de doğuştan gelen harika bir duygu değil, herkes farklı tecrübe edebilir, insan çocuğunu, çocuk ailesini sevmeyebilir gibi yüzleşmek istemediğimiz gerçekleri de yüzümüze vuruyor. --- spoiler --- bir oyun metni olsaydı "in-yer-face" başlığı altında irdelerdim bu romanı-filmi, bu nedenle üzerine yazmayı planladığım bir metin ve uyarlama kendileri.
gel gitlerle dolu bir filmdir. --- spoiler --- eva aslında kuralsız yaşayan bir kadın ve kuralsızlığından çok da mutlu. ancak bir kurallar bütün olan evlilik disiplini içerisinde de eva'nın kendini, kimliğini kaybetmeme direncine belirgin bir şekilde olmasa da tanıklık ediyoruz. kendine ait bir odasının olmasını istemesi bile bunun yeterli bir göstergesi. kevin, annesine düşman değil. aslında annesine hastalıklı bir düşkünlük ile bağlı. annesinin odasını boya tabancası ile kendince güzelleştiriyor, annesi için özel bir şeyler yapmak istiyor, ki film boyunca başka biri için özel bir şey yapmak istediğini ben hatırlamıyorum. anneye eylemli olarak kötü davrandığı bütün anlarda, kevin annenin şiddete düşkün tarafını harekete geçiriyor. anne, kevin ile şiddeti paylaştığı anlarda çocuk gibi, tüm bu zamanlarda ise tuhaf bir şekilde anne-kevin arasındaki sevginin açığa çıktığını görüyoruz. kolunu annesinin kırmasına karşılık, kevin'in annesini babasına gammazlamamasındaki gibi. kevin ile eva arasındaki ilişki, kevin'in tuhaf bir çocuk olmasının yanında, eva'nın da değişik, değişken bir kadın olması arasında gidip gidip geliyor. sapkın ilişki, kevin'dan beslendiği kadar, anneden de besleniyor. ama biz film boyunca annenin tarafını tutmakla o kadar meşgul oluyoruz ki, annedeki tutarsızlığı bir türlü fark edemiyoruz. çocuk hiç doktora götürülmüyor, çocuk saklamasına karşılık, kadın kocasına oğlunun kolunu kırdığını söylemiyor, anne oğlunun mastürbasyon yaptığını anlamasına karşılık, kapatmak üzere olduğu kapıyı tekrar açıyor ve doğrudan oğlunun yüzüne bakıyor. sona yaklaştıkça, annenin babadan uzaklaşması, giderek ilgisini küçük kızına yöneltmesi, kevin'in olası bir ayrılık halinde babası ile yaşamaya başlayacak olması gibi ihtimaller bir araya geldikçe, çapları küçük birtakım sapkınlıklarla kendini hatırda tutan kevin için daha büyük çaplı bir hareket ile aleyhine gelişen tüm olasılıklardan kurtulmaya çabası baş gösteriyor. önce baba ile kız kardeş öldürülüyor, ardından da okulda büyük çaplı bir katliam gerçekleşiyor. netice itibariyle okul bitiminde babası ile birlikte ayrılacak olan kevin için okul bitmiyor, baba ile gitmek ihtimali de tamamen ortadan kalkıyor. annesinin bütünüyle kız kardeşine kalacak olması ihtimali de tehdit olmaktan çıkıyor. eva ise kocasını ve kızını öldüren öz oğluna sırtını dönmüyor. bense bunu annelik duygusu masumiyeti içinde pek anlamlandıramıyorum. özetle, annenin tarafını tutmaya o kadar gönüllü oluyoruz ki eva ile kevin'in eşit miktarda masum olduklarını fark edemiyoruz. ayrıca o ne biçim bir domatestir ki, her gördüğüm anda beni gerim gerim gerdi. --- spoiler ---
yarın ankara'da gösterime girecektir. bunu yazmak bile komik, ancak geldi.
can sıkan bir film. sıkıcı asla değil. ancak tilda swinton'ın oyunculuğu filmden daha sıradışı.
bu sene cannes'ın güçlü filmlerinden biriydi bana göreyse yılın en iyi filmlerinden biri. film bittikten sonra uzun süre sandalyeden kalkamıyorsunuz. bütün bir film boyunca kim suçlu, kim haklı anlayamadan şok edici final sizi daha da sarsıyor. michael haneke filmlerinin rahatsız edici havasını barındıran her açıdan kusursuz bir film. akademi bu tarz filmleri tabiki sevmez ama en azından bir tilda swinton bu ağırsıklet oyunculuğu için en iyi kadın oyuncu dalında aday gösterilebilirdi.
"nefret, karmaşık bir saldırganlık duygusudur.. öfke tepkilerinin aniliğine ve kızgınlık ile öfkenin kolayca değişen bilişsel yönlerine karşıt olarak, nefretin bilişsel yönü kronik ve kararlıdır.." otto kernberg, aggression in personality disorders and perversions filme bayıldım, o ayrı; oedipus-öncesi dönemle ilgili gayet etkileyici bir profili ortaya çıkaran we need to talk about kevin’ın finalindeki o kararsız “kırık kucaklaşmalar” bile, okuldaki saldırıyı kevin’ın aslında annesine-karşı yaptığının çok güzel bir sembolü.. (http://yucitek.blogspot.com/…-talk-about-kevin.html)
annenin başından beri istemediği/sevmediği bir çocuk, kevin. pusetteki bebeğin ağlaması mı daha katlanılır yoksa sokak işçilerinin ellerinde harıl harıl çalışan hiltilerin gürültüsü mü? bebeğin, içi ayrı dışı ayrı kurumuş annesi, birincisini bastırmak için ikincisini kullanıyor. sevmediği, yetiştiremediği çocuğu yüzünden, daha doğrusu aralarında seçim yapma durumu olduğuna inandırıldığımız baş belası çocuk ve çekilmez, ruhsuz evlilik ikiliğinde, çocuktan da, kocasıyla yaşadığı heyecansız hayattan da paçayı sıyırıp kurtulmayı, filmin sonlarına kadar düşünmüyor. tıpkı katlanamadığı bebek ağlayışına panzehir olarak hilti gürültüsünü -yüzünde muazzam bir rahatlama ifadesiyle- seçtiği gibi, yine sevmediği, içine şeytan kaçmış çocuğuna karşılık, sevmediği, heyecansız evliliğini seçiyor. kevin, kadın için her şeyi tahammül edilebilir kılan bir faktör adeta; varlığıyla olabilecek her önem sıralamasında rakibini otomatik olarak ilk sıraya, kendisini ikinci sıraya yerleştiren bir şeytan yavrusu. ya da böyle olduğuna inanmamız istenmiş. ama çocuk bu, o önem sıralamasında kim var al aşağı etmeyi ihmal etmiyor -babası, kevin var diye daha çok önemsenen kızkardeşi (okuldakilere bir lafım yok!) herkesi oklarıyla mıhlıyor. aklı erip de hatırlayabiliyor olsaydı filmin başındaki sokak işçisini de indirirdi.
gerçekten bir çocuk yetiştiren ya da yetişmesine yakinen tanık olanların farklı, çocuk yetiştirmekle pek ilgisi olmamış ya da önemsemeyenlerin farklı algılayabileceği, farklı karakterleri suçlu bulması olası bir film bana göre we need to talk about kevin. --- spoiler --- bir çocuğum ya da yakın gelecekte anne olma gibi planlarım yok. ancak neredeyse doğduğundan beri yetişmesine ve büyümesine, her türlü hezeyanına ve "bu da nerden çıktı şimdi?"sine tanık olduğum bir yeğenim var. özet isteyene veriyorum: filmdeki veledin tek derdi sevgisizlik ve ilgisizlik. çocuklar rol yaptığınızda bunu sandığınızdan çok daha iyi anlıyorlar. ve sizi sınamak için pek çok yöntemleri var. bir kere filmdeki anne karakteriyle oğlu arasında -bırakın duygusalı- belirgin bir fiziksel uzaklık var. daha filmin en başında ağlayan bebeğini kucağında tutan eva, bebeği kendinden belirgin bi şekilde uzakta tutarak sakinleştirmeye çalışıyor. bebek dediğin, annesinin karnından daha fırından kokusu üstünde bi ekmek gibi ayrılmış minicik bişey. ağlayan çocuğu sakinleştirmenin birincil yöntemi annenin ona sarılmasıdır. eğer ki çocuğun fiziksel bir rahatsızlığı yoksa (kolit, vs gibi) hiçbir çocuk sürekli ağlamaz. ki üstelik eve gelen baba bebeği olması gerektiği gibi sevgiyle kucağına aldığında çocuğun hiçbir şekilde ağlamadığını görüyoruz. o kadar minik bir bebek "dur la annemi biraz sinir ediyim" diyerek rol kesemez. burada eva'yı günah keçisi ilan etmek de doğru değil belki ancak sadece çocuk doğurmak kimseyi "doğru anne" yapmıyor. bazı insanlar anne olmaya uygun değil. ya da yeterince çaba harcamıyorlar. 3-4 yaşına gelmiş bir çocuk konuşmuyorsa ve fiziksel bir rahatsızlığı yoksa -ki doktorun demesine göre yok- o zaman o çocuğu elinden tutup bi güzel pedagoga götürmek gerek eva'cım. dur ben şu topu atıyım bakıyım geri atacak mı diye başlayıp sonra inat yapmanın manası yok. çocuğu yetiştirmeye çalışıp sayıları öğretirken çocuk sana istediğin cevap vermiyorsa çocuğun içinde şeytan olmasından ziyade aranızda bariz bir iletişim bozukluğu var demektir. kevin'daki oedipus kompleksinin izleriniyse pek çok yerde görüyoruz: kendi özgürlüğüne muhtaç eva'nın odasını saplantılı bi şekilde kapladığı haritalar ve kaçıp kurtulma isteğine karşılık kevin'ın bu haritaları ve bu isteği yok etme çabasında, babasına oral seks yapan anneyi yakaladığı (ki bu babasına olan nefretinin tohumlarını atmadıysa da perçinlemiştir muhakkak) sahnede, gerçekten savunmasız ve muhtaç olduğu hastalık anında babayı tersleyip onun yerine gardını düşürdüğü annesini seçmesinde, o yaşına kadar hala altına bez bağlatıp tuvaleti kullanmamasında (çocuklarda tuvaleti kullanmayı reddetmenin sebebi anneyi cezalandırmaktan çok kakasını vücudunun bir parçası olarak algılayıp ondan vazgeçmek istememesi olarak açıklanıyor çeşitli yerlerde). tabi ki çocuğun psikopatlık gibi görünen davranışları temelde annesinin sevgisini ve ilgisini test ediyor olmasından kaynaklanıyor. annenin fenafillah mertebesiyle çocuğunki bir değil elbet. bu davranışları "senin derdin ne evlaadım" diyerek değil çocuğa koşulsuz sevgi ve ilgi göstererek yok etmek daha olası. etrafındaki insanlara, anne ve babasına devamlı vuran bir çocuğu döverek değil, "sen bunu yapıyor olsan da seni çok seviyorum" diyerek iyileştiren insanları bizzat tanıyorum. burada babanın iyi niyetli kekoluğuna deyinmeden geçmek olmaz tabi. eva'nın çocuğa olan ilgisizliğini görüp onun yerine abartılı bi şekilde var olan sorunları görmezden gelmesi, bunca sorunu olan bir çocuğu hiçbir şekilde profesyonel yardımla tanıştırmaması, eva'yla olan iletişim kopuklukları filan. eva'nın ilgi ve sevgisinden payını alamayarak onu devamlı zorlayan kevin, kırılganken annesine sarılıp gücünü toparladığında eskisi gibi mesafe koyup annesinin sevgisini test etmeye devam ediyor. ergenliği gelip çattığında annesinin onu sevmediğine artık o kadar emin ki. golf oynamaya gittiklerine kendisinin de ona benzediğini söylerken ve birlikte yemeğe çıktıklarında bunu zorla yaptığına o kadar inanmış ki. ergenlik hormonlarıyla birlikte coşan psikolojisi ve sevgisizliğiyle artık "yok yea valla öyle diil" cümlesi tabi ki onu ikna etmeyecektir. ha bu arada tabi ki bu durumu tetikleyen en büyük etkenlerden biri de eva'nın yeni bir çocuk dünyaya getirmesi. bunun temel nedeni büyük ihtimalle yeteri kadar sevgi ve ilgi gösteremediği için elinden kayan ve kendisini sürekli reddeden kevin'ın yerine, kendine bağımlı yeni birine ihtiyaç duyması. bunu pek çok kadın yapıyor zira, çocuğuyla olan iletişimsizliği ya da çocuğun büyüyüp kendine ait bir kişilik geliştirerek anneden kopması, annede bir davranış bozukluğunu tetikleyerek devreleri karıştırıyor "sevgi ve ilgime bağımlı biri olmalı" diyerek ihtiyacını giderebilmek için yeni bir çocuk doğuruyor kadın. iyi niyetiyle bu durumu kevin'a açıklamaya çalışırkenki sıçışı da takdire şayan doğrusu. o yaştaki çocuk bariz bi şekilde "birine alışman onu sevdiğin anlamına gelmez" diye olta atıyor eva'ya, o da "sen deli misin gel bakıyım buraya şapşal seni çok seviyorum ben" diyeceği yerde "valla yakında geliyo kardeşin ona da alışçaz" gibi abuk subuk bişeyler geveliyo. ondan sonra bu çocuğun kardeşine zarar vermesine hiç şaşırmamalıyız tabi ki. işte bütün bu sevgisizlik ve ilgisizlik, iletişimsizlik ve ergen çocuk hormonları birleşerek sıcak servis edilen bir katliama ve dahi aile dramına yol açıyor. kitabı okumadım, orda belki eva'nın iç dünyasına dair farklı çıkarımlar olabilir. ancak filmin verdiği ipuçları benim gözümde böyle bir manzaraya sahip. içine şeytan kaçmış demek bana göre çok ucuz bir korku filmi klişesi. insanların dünyasında en büyük iyileştirici reçete hala sevgi. --- spoiler ---
anne/baba olmak çok ilginç bi şey cidden. sizin dünyaya getirdiğiniz çocuk, "keşke hiç doğmamış olsaydı" dediğiniz biri haline dönüşebiliyor ve buna rağmen ona sevgi beslemekten vaz geçemiyorsunuz. bu kevin denen, her ne kadar, kadının ağzına, yüzüne etmiş de olsa, son sekans "anne" olmayı özetliyor bence. çocuk yapma planı olanlar izlemeden önce bi düşünsün derim zira film, çocuk sahibi olmayı fazlasıyla sorgulatıyor insana. ha bi de müziğe önem verenleri tatmin edeceğini düşünüyorum bu filmin.* eva'nın led zepelin tshirt detayı falan pek bir hoştu.
oldukça sıradan bir meseleyi meşrulaştırarak (tırnak içinde) anlatan bir ramsay filmi,ilginc bir mevzu lakin bol delikli bir senaryo.. evet sözlükçü kadınlar bazen anneliği,koşulsuz anne sevgisini içselleştiremez..çocugunu kendinden bir parça gibi hissetmesi bazen mümkün olmayabilir. hatta bunlara kimi durumlarda öyle yabancılaşılır ki pek kutsal durumlar toplumun dayatmaları şeklinde algılanabilir.. .bunun tıpta psikolojide filan bazı isimleri var falan filan.. hal böyle olunca kim haklı kim sorumlu birbirine karışır,iki ucu boklu değnek olup elinizde kalıverir.. iş bu filmde yeterli alt metinler bulunmadığında çeşitli kurgu trükleriyle cıvcıvlı bir hava verilmeye çalışılmış olup çok sevdigimiz l.ramsay aplamız bile kucağımıza bir keçiboynuzu bırakmıştır.. ayrıca tilda swinton'ı da o kadar iyi bulmadık..bunu söyledim diye taş da olmadım..bak her yanım oynuyor bak hoppidi hoppiidiii homini...
kevin için bebeklikten son haline kadar yapılan cast seçimi inanılmaz başarılı olan film. ezra miller için denicek söz zaten yok da jasper newell 7-8 yaşındaki halini oynayan ve rock duer 2-3 yaşını oynayan çocuklar da istisna resmen. özellikle rock duer, o mimikler, o bakışlar. ne güzel bir çocuk o öyle.
--- spoiler --- lionel shriver'in aynı adlı romanından lynne ramsay tarafından uyarlanan yapım yönetmeni yaklaşık dokuz yıllık bir aradan sonra kamera arkasına geçirmiş ve ramsey çok tartışılan ve başarılı bulunan romandan geri kalmayacak şekilde filmi görselleştirmiş. her ne kadar kevin karakteri fazlaca patolojik bir karakter olarak çok uç bir örnek olarak görülebilir fakat yazarın ve akabinde filmin yönetmeninin "annelik" üzerine söylemine ve açmaya çalıştığı tartışmaya bu durum gölge düşürmüyor. keza film kevin'dan çok eva'nın durumuyla ilgili. film eva'nın domates festivalinde kırmızıya boyanmış bir doğum anını çağrıştıran omuzlarda taşındığı bir sahneyle açılıyor. bu noktadan sonra film iki yola ayrılıyor ve birinci yol katliamdan sonra eva'nın yeniden hayata tutunma süreçlerini görselleştirirken(domatesler içerisindeki doğum anı bu yüzden oldukça önemli bir sahne) ikinci yol kevin'in bu noktaya kadar gelişini(katliama) yine eva'nın geçmişe dönük flashbackleriyle izliyoruz. eva'nın iyi bir anne olmaya çabalaması fakat bunda pek te başarılı olamaması ve malum olaylar sonrasında çevrenin eva'ya kevin'in yaptıklarına dair çevresel baskısı tam da filmi shriver'in ve ramsay'ın istediği noktaya taşıyor ve toplum tarafından kutsanan "anne sevgisinin" boyutlarını tartışmaya açıyor. annelik üzerinden geliştirilen böylesine bir kültürel baskının (anne sevgisinin koşulsuz olması) çocuğa duyulan ufak bir sevgisizlik durumunda eva'ya dönüşü kendisinde bıraktığı suçluluk duygusu oluyor. buna bir de kevin'in yaptıklarının eva'ya mal edilmesi eklenince (çocuğun annenin kimliğinden izler taşıması) toplumsal olarak şekillendirilen "annelik" tanımının dışına çıktığı için büyük bir suçluluk duygusunu içinde barındırıyor. franklin karakterini de bu çevresel baskıya dahil etmekte fayda var diye düşünüyorum. keza eva-kevin çekişmelerinin hepsinde kevin tarafında yer alıyor ve kevin'in sadece bir çocuk olduğunu ve eva'nın olayları fazla büyüttüğüne dair sürekli bir vurgu yapıyor. gayet cüretkar sorular soran metni bu derece başarılı bir şekilde görselleştiren ramsay'a eva rolünde tilda swinton'u da eklersek bu yılın en iyi filmlerinden bir tanesi olacağını rahatlıkla söyleyebiliriz. --- spoiler ---
bir babane gibi, dizini döve döve, sinirlene sinirlene izlediğim film. ben hastayım kendime bayılıyorum böyle kurgu üzerine sanki anama sövmüş gibi sinirlenmeyi. salağım biraz ama ulan bunu da hissetmeyeceksem niye izliyorum. di mi ama? güzel film. domates sevmiyorum o açıdan da gerdi.
kırmızı adeta siyahın yoldaşı gibi...senaryosunun zor ve rahatsız ediciliği kadar yönetmen tarafından sunulan ayrıntılarında bir o kadar rahatsız edici tarafı olan film.. izlerken il y a longtemps que je t'aime filminin tadını aldım,her iki filmin sonucları farklı olmasına rağmen annelerin hissettikleri yasadıkları acı acısından aynı.. --- spoiler --- -mutlu görünmüyorsun. -daha önce mutlu muydum ki? --- spoiler ---
--- spoiler --- --- spoiler --- ok yoluna gitmek. --- spoiler --- --- spoiler ---
"evlenmek, üstelik bir de -hiç düşünmeden- çocuk sahibi olmak isteyen 'zavallılara' son ihtar gibi." tafsilat için bknz..
anne olmanin ne boktan, ne lanet, ne bela birsey oldugunu gosteren film.
--- spoiler --- "bana öyle geliyor ki kevin’in istediği tek şey annesinin ona karşı duyguları konusunda dürüst olmasıydı. çünkü eva ne zaman kevin’a gerçekte hissettiği gibi davransa kevin annesine yakınlaşıyordu." --- spoiler --- http://www.sivrisinema.com/…inda-konusmaliyiz-2011/
türk sinemalarında "ana yüreği" adıyla oynaması gereken film. çarpıcı bir hikayesi, sıkıcı bir işleyişi olan film. bu filmi koreliler yapsa tadından yenmezdi.
aykırı bir anne çocuk ilişkisi. aslında kevin değil de daha çok anne hakkındaydı bence film. ve tabi oedipus. kadın anne olduktan sonra kimliğini kaybetmek ve önce anne olmak zorunda mı? bir anne çocuğunu ne olursa olsun ve her şeye rağmen sevmeli mi/sever mi/sevebilir mi? sevilmeyen ya da istenmeyen bebekler bunu hisseder mi? bir insan yavrusu "doğuştan" arızalı olabilir mi? insan hep en çok sevdiklerinden mi en çok nefret eder? babam böyle pasta yapmayı nerden öğrendi? * gibi daha bir sürü tartışmalı konu barındıran film. çok sevdiklerimden oldu bile. mutlaka izlenmeli. hatta en çok çocuk delisi kadınlar izlemeli bence ahaha. asıl diyeceğimi unutuyodum yine, şurda ekşi sinema yazısı: ekşisinema/ellerden çıkmayan kırmızı
(bkz: her planı birer fotoğraf karesi olan filmler)
çok güzel ve etkileyici, ama çok da rahatsız edici film. kevin'in (özellikle bebek ve çocuk halinin) ekranda göründüğü her saniye onu öldürmek istiyorsunuz.
spoiler sayılabilir: filmde annenin suçlanacak bir tarafını göremedim açıkçası. evet biraz soğuk bir tip, buna binaen tilda swinton rolüne çok iyi gitmiş ama çocuğun küçücükken bile attığı bakışlardan meselenin yetiştirme tarzından değil doğuştan olduğu anlaşılıyor. eleştirilebilecek tek sorun önceden de değinildiği gibi çocuğun terapiste götürülmemesi ve ebeveynlerin bu konuyu hiç konuşmamasıdır. bu yönden filmin adını çok uygun buldum. öte yandan, baba kalas gibi bir profil çizmekte. dexter'ın babası olsa onun yerine çocuk kim bilir nasıl yönlenirdi sorusu aklıma geldi bir ara*. funny games ile birlikte nedensiz şiddet kavramının ince işlendiği bir film olmuş. o yüzden dış faktörleri eleştirmek yerine (anne veya çevre gibi) kevin'ın doğasının bu olduğuna istemeyerek kani oldum. yani filmin adı we talked about kevin olsa da pek bir şey değişmeyecekti sanki.
(bkz: subliminal prezervatif reklamı)
sevgi ile alışkanlık arasında bağıntı kuran film. --- spoiler --- filmde kevin öldürüyor. gerçek hayatta olsa idare ederdi. çoğumuzun yaptığı gibi. hepsi bu. --- spoiler ---
ankarada gösteriminin tek bir sinemada ve sadece 14:20'de olması nedeniyle pazar pazar erkenden uyanıp sinemaya gitmeme sebep olmuş film. tabi fazlasıyla değdi. film, ilk sahnesinden son sahnesine kadar ince ince işlenmiş karelerle, anlarla bezeli. hikayenin anlatım biçimi kurguya fazlasıyla bağlı ama bunu çok ölçülü yapıyor. filmin sonunda tüm karakterlerle, yan rol diyemeyeceğimiz karakterlerle dahi ayarlı bir özdeşleşme yaşayabiliyoruz ki bu filmi sevmemde önemli bir role sahip. izlediğimiz her sahnenin ilk başta gösterdiğinin dışında bir anlamı daha vardı. kafasını suya daldıran anne/oğul, durmadan boyaları söken kadın, partide bir köşede oturup gülümseyen kadın, yemek yiyen çocuk, hepsi derinlere nüfuz eden anlardı bende. --- spoiler --- ama en çok neydi beni vuran biliyor musunuz? filmin bir sahnesinde, iş yerinde parti yapıyorlardı, hatırladınız mı? hah, işte o sahnede tilda ablamızın bir köşede oturup gülümseyişi. o gülümseyiş... o gülümseyişe iyice bakın. tüm film orada saklı sanki. --- spoiler --- en önemlisi de, anlatacak başka kelime bulamıyorum, hayvani oyunculuklar. tilda abla, gözünün çapağını yiyeyim, ağzım açık izledim seni yemin ediyorum. çok seviyorum seni.
çocuklardan nefret eden insanların izlememesi lazım bence. ben ki hayatım boyunca çocuk sahibi olmak istemiyorum, bu arzum on yüz bin milyon defa perçinlendi. ama etkileyiciliği konusunda ibret alınası bir yapım. görüntü açısından. senaryo kurgu'dan, cast seçimine kadar..
'-do you believe in afterlife? -of course i believe in afterlife, i'm going to straight to hell.'
--- spoiler --- -neresinden başlasak, çok sarsıcı filmdi. +özellikle erkek çocuk bekleyen anneler izlemeli diyorum. -dur sulandırma şimdi, çarpıcı iş. -yok ya ciddiyim, kesinlikle izlemeliler. bu film bana göre tamamen sevgiyle ilgili. +aç bakalım biraz. zaten oradan girecektik konuya, belli. -evet evet. çok özet gibi olacak ama, kadın oğlunu hiç gerçekten sevemedi ve çocuk bunun hep farkındaydı. +bence her şeyi sevgiye bağlamayalım. çocukta bir şiddet eğilimi, bir psikopatlık potansiyeli yok diyemeyiz. -tabi ki diyemeyiz; ama bu tip eğilimler veya potansiyeller zaten çok fazla kişide var. bu filmdekine benzer uygun koşullar bulduklarında büyüyüp sivrilebiliyorlar. biliyorsun, genetik özellikler, dış koşulların tetiklemesiyle açılan paketler. ve hatta açıldıktan sonra da, dış koşullara göre büyüme veya gerileme davranışı gösteriyorlar. +haklısın, peki filmde bu çocuktaki potansiyelin gelişmesine fırsat veren koşullar neydi sence? -kadın olumlu veya olumsuz hemen hemen tüm hislerden yoksun bıraktı çocuğu. şiddet gösterse, cezalandırsa bile bundan daha iyiydi. baba kendini zaten her şeyin dışında tuttu, çok yüzeyseldi baba ile ilişkisi, ki finalde bunu anladık. sonuçta çocuk kendi doğasında gayet vahşi kalarak büyüdü. boşluktaydı. dikkat edersen kolu kırıldığında bile olumlu adımlar attı. bir şey vardı çünkü orada, bir his. nefret de olsa, şiddet de olsa bir şey. +peki çocuğun anneye benzemesinden bahsedebilir miyiz? -evet, golf sahnesinde bunu ortaya koyan bir şey var; ama çok kesin şeyler değil. yine de annenin kendisini biraz çocuğa yansıtması gibi konular falan olabilir ama bunlar bence spekülatif olur. +baba diyordun. iyi bir ilişkisi olduğunu düşünüyordu o adam çocuğuyla, düşünsene. -duyarsızlığı ona biraz pahalıya patladı. +duyarsızlık diyemeyiz aslında, daha çok bir algı eksikliği, derinlik azlığı gibi geldi bana. -aslında kadın eş olarak kendisi gibi birisini seçmemiş sanki; ama çocuk kendisine benzeyince, kızı ve kocası, oğluyla arasındaki derinlikli ilişkinin çok dışında kaldılar. +ve hatta, tam sen bunu söylemişken, sondaki sahne neydi be abi. kadının yüzündeki o ferahlama, her şeyi kaybetmiş olmasına rağmen o hissettiği müthiş “sadece beni sevmiş” hissi. adam ve küçük kız o sahnede tamamen yok oldular. -yoksa bir aşk filmi mi bu ne dersin? +öyle belki, ama oedipal sayılmaz. çocuk babasını bir rakip olarak görmedi bile. -evet evet, oedipal değil. ama oedipal olmasa da sonuçta anne-oğul arasında her zaman zor açıklanabilir ve eşsiz bir duygu yoğunluğu vardır. ama bu filmdeki çok şiddetliydi. çocuğun tüm hayatı annesiydi ve kadının tüm hayatı doğduğundan beri o çocuktu. +iyi film. -iyi film. --- spoiler --- http://nabokovokoban.tumblr.com/…o-talk-about-kevin
--- spoiler --- güzel oyunculuk, güzel yönetmenlik; ama sanki biraz 'öykü hakkında konuşmalıyız'. bir baba olarak, konusunun insanın çocuğundan tiskinebilmesi ve hayatını çocuğuna adamış olmaktan duyabileceği büyük pişmalık olasılığı üzerine kurulduğunu işittiğim için merak ve tedirginlikle izlemeye başladığım bu filmde, çocuğun meğer ki okul katliamcısı olması dolayısıyla beklediğim özdeşleşmeyi yakalıyamadım. okul katliamcılığının psiko sosyal çözümlemesine ve toplumsal eleştirisine ise, her şeyin sebebinin meğer ki çocuğun doğuştan manyak olması dolayısıyla hiç ulaşamadım. fekat gayet makul seviyede gerildim ve tırstım. sanırsam bu film sosyal gerçekçi bir film değil de sosyal gerçekçi bir yönetmenin çektiği bir the omen remake'i olsa gerek. --- spoiler ---
hani o kayıtsız şartsız annelik var ya. onu öyle iyi bir dengede sorguluyor ki, sarsılıp kalıyorsunuz. zira filmlerdeki anneler, yine bazı bağımsız ve istisnai filmler dışında, ya fedakar anne kontenjanında olurlar ya da canavar anne kontenjanında. tilda swinton'ın canlandırdığı karakter aracılığıyla yönetmen lynne ramsay her ikisini de sorguluyor. kişiliğini yitirmeden ya da kişiliğini bir kenara atıp üzerine kilit vurmadan annelik yapabilme hakkını arıyor eva en başında, fakat durmaksızın ağlayan ve garip sorunlara yol açan bir çocuk, üstüne eva'nın ne sevgi ne şiddet göstererek nasıl davranacağını bilemeden gerçekleştirdiği anneliği, bildiğin mal babalardan olan bir baba ile iletişimsizlik ve sevgisizlik annenin de çocuğun da giderek dibe vurmasına tuz biber ekmesine yarıyor ancak. mükemmel insan diye bir şey olmadığına göre, mükemmel annelik diye bir kavramın da olmayacağını kabul etmemiz gerekir. evet zaman zaman "ne uyuz, sinir bozucu ve ruhsuz bir anne" diye damgalamadan edemiyoruz eva'yı ancak çocuğunu bir türlü sevemeyen anneyi çok ince ayrıntılarla bıçak sırtı bir yerde sorguluyor film. eva'nın çocuğa karşı bazı davranışları, çocuğun annesinin etkisiyle mi yoksa doğuştan gelen huzursuz karakteri yüzünden mi giderek karanlık tarafa yöneldiği konusunda düşündürüyor fakat yönetmen kesin çıkarımlarla ilgilenmiyor. "sevgi ve tedavi görseydi çocuğun akıbeti daha farklı olabilirdi" şeklinde klasik bir sonuca da yönelmek istememiş belli ki yönetmen ve iyi ki de yönelmemiş çünkü bu tarz filmlerden sürüsüyle var etrafta. eva gibi bir anneyi canavar ilan edecek filmler de. eva'nın oğlunun gerçekleştirdiği katliamdan önceki ve sonraki halleri etkileyici bir kurguyla işleniyor. geri dönüşlerle ilerleyen kurgu ile sinematografinin güzelliği, bu psikolojik gerilimi daha da kaydadeğer hale getiren unsurlar. kırmızı, sarı ve mavi tonlamalar arasında değişiyor filmin renk paleti. tilda swinton ile ezra miller'ın oyunculukları, oyuncu performanslarının bir filmi ne kadar üst seviyelere çıkarabileceğinin en güzel örnekleri olarak karşımızdalar. eva'nın oğlunun yaptıklarından önceki ve sonraki halleri arasındaki fark, önceki soğuk karakteriyle sonraki kırılgan ruh halleri, yalnızca bir kurgu başarısı değil bir oyunculuk başarısı olarak da görülmeli. haneke bu filmi çok sevmiştir diye de düşünmeden edemedim. akademi'nin bu filmle ilgilenmemesine hiç şaşırmadım. dediğim gibi o hollywoodvari fedakarlıklar yok bu filmde; üstelik alabildiğine feminist bir yaklaşımla ele alınıyor annelik. eva'nın işyerinde yaşadıklarında da yaşı ilerleyen, dul ve yalnız bir kadına toplumun bakış açısını kör gözüme parmağımla göstermeden birkaç incelikli sahneyle özetleyiveriyor. hem zaten herkesin çocuk sahibi olmak zorunda olmadığı sonucuna varan bir filmi niye adaylar arasına koysun ki tabii akademi fakat tilda swinton oscarı, kimsenin hatırlamadığı bir george clooney filminde oynadığı bir karakterle değil, bu filmle almalıydı.
soyu kurusun, bir "bok evlat" hikayesi. o değil de kevin'a küçükken ok ve yay alıp gazı veren yine babası, yine babası. mesele analık değil, babalık yani. ben olsam o çocuğu babanın götüne sokarım. al biraz da sen taşı diyerek. net.
ömür boyu çocuk sahibi olmama kararımda bana ne kadar haklı olduğumu gösteren ve renk tercihini kırmızıdan yana kullanan bir film. filmdeki kırmızı, pedro almodovar'ın kırmızısından çok daha farklı, şiddetli, tehditkâr. ilk yarım saat boyunca kurguya alışmakta, kurguyu anlamakta zorlansam da yavaş yavaş filmin içine girdiğimi ve filme alıştığımı söyleyebilirim. kesinlikle başarılı ve izlenmesi gereken bir film. annelikle, babalıkla, çocuk sahibi olma fikriyle ilgili birçok şeyi sorgulatıyor bu film. ve belirtildiği gibi tilda swinton da, kevin'ın bebekliğini ve çocukluğunu oynayan oyuncular da inanılmaz performanslar sergiliyorlar. --- spoiler --- kevin ve annesi eva'nın ilişkileri muhakkak sıradışı. tüm suçu kevin'a atmanın haksızlık olduğunu düşünenlerdenim; zira kevin henüz bir bebekken eva'nın onu kucağında acemice tutması, ağlamasını dindirmeyi başaramaması, onun bedeninin kendi bedenine temas etmesine engel olup çocuğu uzaktan uzaktan susturmaya çalışması, çocuğun ağlama sesine tahammül edemeyip onun sesini sokaktaki bir tadilat gürültüsüyle dindirmeye çalışırken ufacık bir bebeğin bu gürültüden nasıl korkacağını tahmin edememesi bu düşünceyi destekler nitelikte. bu demek değil ki kevin'ın böyle olmasının sebebi eva. elbette kevin'da doğuştan gelen bir bozukluk var. eva'nın buna çözüm bulmaya çabalamayıp her şeyi oluruna bırakması da tuz biber oluyor. çünkü böylesine sorunlu bir çocuğa top atıp çocuğun onu geri atmasını ya da çocuktan 1'den 10'a kadar saymasını beklemek o çocuğu eğitmek için kâfi değil. babanın olan biteni fark edememesi, her şeyin yolunda gittiğini sanması, çocuklarıyla olan ilişkisinin görünürde iyi ama gerçekte son derece yüzeysel olması, alttan alta çocuklarla ilgilenmenin annenin görevi olduğunu empoze etmesi (belirli bir söz ya da böyle bir sahne yok filmde, ama filmin genelinde bu tema hissedilebiliyor), klasik bir "baba-erkek" davranışı. ama burada dikkatimi çeken bir şey var; franklin kevin'daki problemleri görmüyor ve anne-oğul arasındaki çatışmaların sıradan olduğunu düşünüyor. ama kevin hastayken ve eva ona kitap okurken franklin odaya girdiğinde kevin babasını açık bir şekilde kovuyor. ve annesine yakınlık gösterip "okumaya devam et anne," diyor. bu sahnede oğlu tarafından sürekli itilen, dışlanan, sevilmeyen eva'nın kevin'daki bu ani değişime sevinmesi ve seyircide hüzün uyandıran mutluluğu çok normal. normal olmayan; kevin babası franklin'e son derece nevrotik bir şekilde "git buradan," dediğinde adamın çocuktaki anormalliği fark edemeyip gitmesi, hatta odadan çıkarken karısındaki gülümsemeye gülümseyerek karşılık vermesi. "kevin gibi bir çocuktan sonra insan nasıl olur da ikinci çocuğu doğurur, bu tehlikeyi nasıl göze alır?" diye düşündüm celia doğduğunda. ama filmin bir yerinde belirtildiği gibi bu eva'nın kevin'dan intikam alma yöntemiydi. işte eva'daki bir kusur daha: kendi çocuğundan intikam alma çabası, kevin'ın başlattığı rekabete ayak uydurma zaafı, kevin gibi bir çocuğun yeni doğan bir bebeğe vereceği zararları tahmin edememe düşüncesizliği ve kaçınılmaz son... ayrıca ben eva'nın kevin'dan nefret ettiği kadar ondan korktuğunu da düşünüyorum. kevin her gün, an be an sorun çıkardığı halde eva'nın umutsuzca onunla iletişime girme çabasında, onunla yapacağı her konuşmada söze "honey (tatlım, canım)" şeklinde başlaması, onun gerçek yüzünü bildiği halde ondan korktuğunu gösteriyor. bu arada belirtmeden edemeyeceğim kırmızının bu kadar sık kullanılması, seyircinin gözüne gözüne sokulması beni rahatsız etti. -- spoiler --- ve fakat iğreti durması gerektiği halde filmle bütünlük sağlayan müzikleriyle, oyunculuklarıyla, sahneleriyle, kurgusuyla, konusuyla neredeyse mükemmel bir film.
--- spoiler --- --- spoiler --- she asks kevin why he didn't kill her. his reply: "you don't want to kill your audience." --- spoiler --- --- spoiler --- *
öncelikle sözüm tilda swinton'a: o nasıl david bowie'ye benzemektir! film bittiğinde shining'ten bu yana hiç bu kadar gerilmediğimi fark ettim. özetle. --- spoiler --- redrum --- spoiler ---
uzun süredir bu kadar rahatsız edici bir film izlemediğim farkındalığını ve hatta vuruculuğunu yaratan film. sürekli çocukla uğraşıp mini minilerin içinde bulunuyorum lakin en azılısı bile bir kevin değil arkadaş. en canavarımsı olanı bile bir nebze şefkatle kediye dönüşebiliyor. doğuştan gelen özellikler konusunda bana bir çok şeyi sorgulatmaya başladı bu film. --- spoiler --- eva: so, the daddy bear plants his seed in the mommy bear and it grows into an egg. kevin, 6-8 years: is this about fucking? eva: do you know what that means? kevin, 6-8 years: the boy puts his pee pee in the girls doo doo. --- spoiler --- te allaım.
spoylırına banarak bi küçük değineceğim film. -why? what is the point? -there is no point: that's the point. evet sapıklığın, sapkınlığın bir sebebi olmuyor genelde. oyle doğuyorlar, kimse yönlendirmezse oyle yaşayıp oyle oluyorlar.. reelde de ne zaman bu şekil rahatsız bi insanla karşılaşsam annesini düşünürüm. üzülürüm. bi geyik var ya yazık la kimin cocuguysa diye hah buraya cuk oturuyor. kisi sapkin. neticede kendi secimlerini yaşıyor. ama ana-baba ömür boyu seçmedikleri bi durumun sonucunu.. elbet empati yaptım ben de. doğuştan psikopat bi bebem olsa ondan nefret eder miydim? etsem ve bunu anlasa, nasıl bir cehenneme donerdi hayatımız? büyük konuşmak gibi olmasın her durumda severdim heralde doğurduğumu lan. uğraşırdım, eğitmek icin elimden gelenin de fazlasını yapardım gibi geliyor. söylemeden geçemeyeceğim bi nokta da bazı kevinlerin cok seksi olduğu. senden cocuğum olsun istiyorum denilesi, yumurtaya can veren allahımın mükemmel sahanelikte yarattığı kediyle civciv arası bisey. maşallah.
filmi izlediğimde ilk şey dedim kendime göre "bazı kadınlar çocuk doğurmamalı...." ha ama bunu neden dedim? karakter çok "falsolu" olduğundan mı? --- spoiler --- hayır alakası yok. kadın eğlenirken, sevişirken, gezerken, tozarken ne kadar mutluydu? bu demek değil çocuklarını doğurduğunda mutlu değildi. hayır, mutluydu ama diğer eylemleri yaparkenki kadar değildi. ikinci çocuğu doğurdu bir de gitti. neden? belki kevin değişir diye, belki rekabet duygusu nefreti-sevgiye dönüştürür diye. yok ama hiçbiri olmadı. neden? yaradılış, kötü bir şeyi iyi yapmaz. iyi bir şeyi de kötü yapmaz. hele ki bir de zorlanırsa durumun sağı-solu iyice ortalık batar, renklerin yoğunluğu artar. kırmızılar iyice kırmızı, maviler iyice mavi, siyahlar simsiyah. --- spoiler --- çocuklar, belki de gerçekten ağaç gibidir. eğilip, bükülmesi, dik kalması, adam gibi güneş alması bazen toprağına değil yapraklarına bağlıdır.
filmi izleyip ardından burada kevin denen veletin karakter analizine soyunanlar olmuş. her şeyden önce yanlış yoldasınız. film sizi kıvama getirmiş belli ki. bir kere senaryoda bu veletin bu kadar kinli ve kötü bir karakter olmasının nedeni açık değil. bu kötülük gayet yapmacık. filmde gördüğümüz kadarıyla yediği önünde yemediği arkasında, son derece sabırlı ve yumuşak kalpli bir anneye sahip olan bu orospu çocuğunun böyle bir karaktere sahip olmasının arkasında hiçbir mantıklı neden olamaz. "anne zaten mutlu değildi, sürekli hoşnutsuzdu" gibi bir argüman bu ateşli ergenin sebebi değildir. ayrıca o anne karakteri de gerçekçi değil. okul öğrencilerini siktir edin, çocuk babasını ve kızkardeşini oklamış haşat etmiş ama anne buna rağmen mapushanede bebeye sarılıyor. yahu bir siktirin gidin. yazacağınız romanın da çekeceğiniz filmin de amına koyyim. bize de izletiyorsunuz "ahh çok çarpıcı çok sert bir film" diye. bu filme methiyeler düzen birçok yazarın da the human centipede gibi bir başyapıta bok attığını biliyorum.
başrolde mesut özil'in oynadığı filmdir.
bazı filmleri anlamak için sadece izlemek yetmez, bu öyle bir film ki yaşayarak izlemek gerekir diye düşünüyorum. orada çocuğun neden kötü, annenin neden sabırsız olduğunu anlatmak zor. bazı şeyleri anlaşılır bir şekilde kelimelere dökmek gerçekten zor. bu yüzden film olarak karşımızda, kitap olarak değil. basitçe anladığım, annenin sahte sabrıyla örtülmüş olan korkunç öfke, çocukta büyük bir nefrete dönüşmüş.
anladığım kadarıyla senaryo kitaptan filme uyarlanırken çok fazla detay atlanmış, ne desem bilemedim ki. çok kafa karıştırıcı bir şey. --- spoiler --- mesela celia'nın gözüne ne oldu, kevin'in annesine söylemediği neden neydi. gerçi orda muhtemelen şunu vurguladı annesine söylememekle "sebep sensin, sana ceza vermek istedim". adeta bir satanist evlat arif gibi zaten, ufacık bir bebekken bile hep annesiyle kafa buldu. annesi ilgilenirken çığlık çığlık ağlayan çocuk, babasına gidince susuyor falan. film insanın çocuklara bakış açısını değiştiriyor bir kalemde. mesela ben çocukları o kadar severim, aram gayet iyidir, ama bu filmi izledikten sonra çoluk çocuk sahibi olma fikrinden nefret ettim resmen. kesinlikle hamileler izlemesin bunu aga. --- spoiler ---
hamileyken izlesen camdan atlarsin..tobe yarabbim..uzun uzadiya yazmak lazim hakkinda aslinda, ama sunu spoiler ibaresi olmadan ciddi ciddi belirtmek de fayda var: hamileysen, olmaya hazirlaniyorsan izleme canim kardesim..benim tum planlarim ertelendi su an mesela.. izledigim en sarsici film olabilir..haneke filmlerinden de otede bir gercekligi var..
bir youtube kullanıcısı güzel bir noktaya değinmiş: --- spoiler --- do they need to talk how hot kevin is? --- spoiler ---
izlediğim en sert filmlerden birisi. --- spoiler --- eva'nın oğlunu hapisteki ziyaretlerinden dönerken yürüdüğü koridorun film boyunca karanlık olması, finalde ise aynı koridordan yürüyüp koridorun sonunda ışığa çıkışını atlamamak lazım. neydi eva'yı o kadar rahatlatan şey? oğlunun neden yaptığını anlayıp 18 yıl boyunca hissedemediği anneliği hissetmesi mi...yoksa evini derleyip toplamış ve geride kalan her şeye veda etmiş bir kadının yeni hayatı mı...açıkçası ben karar veremedim. eva'nın kitapçının camındaki kocaman fotoğrafına neden baktı kevın...eva bir yazar...neden film boyunca yazmıyor...annelik diğer bütün rollerinden koparmış kadını...fakat kevına hamile kaldığı sahnede anne olmayı istediğini söylüyor adama...yani öyle kazara hamile kalmıyor. fakat pek de kendisine uygun olmayan bir adamla evli...kevınla yeterince iyi bir ilişki geliştirememesi, vazgeçtiği hayatına duyduğu öfkenin bir sonucu mu...eva'nın hamile kalması kevınla hesaplaşmak için değil. anneliği hissetmek istiyor zannımca...bir hata gibi dursa da son derece olağan. kevın'ın öldürmeye karar vermesi anne babanın boşanmaktan vazgeçmesi sonrasına rastlıyor. velayet sorununu nasıl halletiklerini biz duymasak da kevın duyuyor. muhtemelen annesi kevın ı istemiyor...bu babasının öldürülmesi için bir gerekçe olabilir. ayrıca babasıyla kız kardeşinin ilk kez o kadar yakınlaşması da bu kararda etkili olabilir emin değilim. kevın'ın ağlamasını duymamak için iş makinesinin yanında duran bir anne eva...hazır değil anneliğe...muhtemelen hamile kaldıktan onra bu kararından dolayı pişmanlık duymuş...kevın'ı pek sevmediği ortada...buna rağmen kevın'ın kendisini sevmesini bekliyor. pek bir çabası yok bunun için. hangi anne o kıyafetle çocuğuyla birlikte golf oynamaya gider ki...kevın'ın bebekken yaptıkları bütünüyle titiz bir anneye intikam duygusuyla verilmiş yanıtlar. işin uzmanı olarak bu konuyu başka türlü açıklayamıyorum. bebeksi davranışların sürdürülmesinde çok önemli bir nedendir bu...annesinin kolunu kırması için söylediği şeyler meseleyi anlamada çok etkili...yaptığın en doğru şeydi diyor keın...annesinden beklentilerini söylüyor aslında...zira eva bir çocuk nasıl yetiştirilir, nasıl eğitilir bilmiyor...kevın onun gerçekten ne hissettiğini hiç anlayamıyor...eva duygularını gösteremiyor çocuğuna. kızan bir annenin kızgınlığı yok onda, ya da seven bir annenin sevgisini gösterme biçimi... bana göre de kadının altını inadına kirleten bir çocuğa yapması gereken-abartılı evet ama gerçektk- bir tepkidir o...belki o yüzden en doğru şey olduğunu söylüyor kevın, zira eva orda gerçekten kızgın bir anne gibi davranıyor. birkaç şey de baba için söylemeliyim. baba evayla evlenecek bir adam değil. nasıl yaptı da bunu başardı anlayamadım. babalıktan anladığı şey sadece çocukla birlikte eğlenmek...sorumluluklarını o da bilmiyor veya bu çok da umrunda değil. annesiyle kevın arasındaki çatışmadan besleniyor gibi. kevınla arasının iyi olması biraz evaya karşı ezikliğinin dengesi gibi...bu durumdan şikayetçi değil. eva'nın itirazlarını görmezden gelmesi pek iyi niyetli gibi gelmedi bana...bundan dolayı kadını suçluyor gibi oluşu da bu ezikliği göstermiyor değil. ayrıca kevın için kadının içine tohumlarını akıtırken izin alma gereği hisseden adam, sonrasında kız için aynı duruma tepki gösteriyor. benden neden izin almadın filan diyor. baba durumu kevın üzerinden eşitlemiş gibi... kevın ın yıprattığı; kariyerini anneliğe tercih etmiş ve her şeyi berbat ederek hayatını mahvetmiş bir kadına karşı güçlenmiş ve bunu kullanıyor. --- spoiler ---
anne-oğul ilişkisi, işin içine bir de "doğuştan kötü"lük girince çok fena bir yerlere gitmiş.. --- spoiler --- kevin, annesini sadece sevmiyor, onu hiç kimseyle paylaşmak dahi istemiyor aslında.. imza günü afişinin önünde duruşuyla verilen bu ipucu, en sonunda aile fertlerini tamamen ortadan kaldırmak ile noktalanıyor sanki.. içinde öyle bir genetik kod var ki, sevgisini ancak bu şekilde ifade edebiliyor: o hariç, herkesi öldürerek. aslında en başından en sonuna kadar sevdiği tek kişi annesi. gerçek duygularını, normal insanlar gibi ifade edebilmesi de ancak kontrolü başkalarına kaptırdığı çaresizlik zamanlarında mümkün oluyor: kolunun kırılması, hastalık, ve en sonunda da, mahkum olduğunda.. fakat annede de durum aslında çok iç açıcı değil. filmde çok da üzerinde durulmayan "doğum sonrası sendrom", aslında kendisinde ciddi anlamda hissediliyor olmalı. bunun dışında, kevin'e ilgi gösterdiği sahneler olduğunu görüyoruz ama hiçbir zaman bu ilginin içinde ciddi anlamda bir şefkat yok. yani aslında durum, sevgisini nasıl göstereceğini bilemeyen bir anne ile bir oğulun dramı özetle. anneye de hayatında kalan tek şey oğlu. kendisini sevdiğini de biliyor aslında artık, çünkü onun yaşamasını istedi. o da artık 15 senenin sonunda oğlunun kendisine karşı bir sevgisi olduğunu anlamanın haklı sevinciyle, oğlunu yok saymaktansa, ona yapabildiğince sarılıyor. hem birinci, hem de mecazi anlamda.. --- spoiler --- ayrıca, yönetmeni hiçbir vahşet sahnesi göstermeden yarattığı gerilim için de ayrıyetten tebrik etmek lazım.. her şeyi seyircinin hayalgücüne bıraktığı için insan daha bir sıkıntıya giriyor kafasında canlandırdığı sahnelerle..
insanı rahatsız ederken bi yandan da kendini izleten ve diğer saçma sapan sırf rahatsız edelim de rahatlayalım diye düşünülerek çekilen filmlerden çok daha iyi film. ne yani illa cinselliğin, şiddetin bokunu mu çıkaracaksınız? bak yapmışlar mis gibi kitabını, filmini. sakin sakin rahatsız oluyorsun ne güzel işte.
anne olmayı planlayanlar, yeni anne olanlar, çocuğu hiç konuşmayanlar, çocuğu okçuluğa ilgili olanlar, çocuğu beyaz tenli ve siyah saçlı olanların kesinlikle ama kesinlikle izlememesi gereken film veyahut filmin sadece film olduğunu, sizinle hiç alakası olmadığını iyice idrak ettikten sonra izleyin.
konuşmasak?! son tahlilde gerçekliğin mide bulandırması üzerine güzel bir deneme. midesi sağlamlara... resim seçici: her bir kare ayrı güzel ve sinir bozucu. yaşam gibi. yönetimine, oyunculuğuna laf yok. tek, sek ve yekten atımlık. çok şukela. derdime dert kattılar sağolsunlar. aklımda bir soru kaldı awaara ve suç ve ceza üzerine; insanın doğuştan beyaz bir sayfa olup olmadığı? ne dediniz burada? hayır mı? değil mi? yaşamda en çok sorgulanması gereken sorunun bendeki yanıtını yanlış anladım muhtemelen, düşünce tabanıma zıt ise o zaman tabana kuvvet. teşekkür ettim, almayayım. öksürtüyor!
roman olani bilmem ama, filmin abartildigini dusunuyorum. birileri "cocuk sahibi olmayi dusundurdu bana" gibi bir seyler soylemis. cevrelerinde cocuklari sorunlu bir aile bulunmadigini dusunsem bile, bu kisiler hic mi gazete okumaz, haber dinlemez, sokaga cikmaz merak ediyorum? sokaktaki bir tinerci veya apaci'ye baktiklarinda, bir cocuk yuzunden ailelerin yasadiklari trajedi haberlerini duyduklarinda cocuk sahibi olup olmamayi dusunmediler de, bu anlatma ozurlu filmi izledikten sonra mi dusunduler? bunlara bir sorunu dusundurmek icin illaki filmini yapmak lazim galiba; aksi takdirde dusunemiyorlar. yazik. ---spoiler--- okumus-yazmis ve akli basinda bir kadin olarak yansitilan annenin, sorunlu bir cocuga karsi tepkileri bana tutarli gelmedi. baba desen, o daha beter; adam hem gerizekali, hem de kor. yazar, romanda belki duygu dunyalariyla veya ic sesleriyle durumu bir mantiga oturtmus olabilir. ama filmde annenin dakika basi dumur gecirmesinden bir sey anlamadim sahsen. "oglumun sorunu nedir?" diye durup dusunmez mi bu kadin? ayrica filmin yarisi -sebebini anlayamadigim bir sekilde- annenin hapishanenin yakininda kalmak icin verdigi yasam mucadelesini anlatmakla geciyor. bu kisimlarla gecen sure, oglanin ve annenin ic dunyasini anlatmaya ayrilsaydi, daha izlenir bir film olabilirdi sanki. flashback'lerde cok gereksizdi. giris-gelisme-sonuc seklinde gayet basarili olabilecekken, yonetmenin filmi rastgele kesip birlestirmesiyle bok gibi bir hal almis. genel izlenimim, kopuk ve yuzeysel anlatimi yuzunden bu filmin, romanin bir tur video tanitimi/ozeti oldugu yonunde. ---spoiler--- bu tarz yapimlardan hoslaniyorsaniz, gidin mildred pierce izleyin. bu filmden kat kat daha iyidir.
(bkz: keşke baban dışarı boşalsaydı)
bir anne oğulun arasında başlayan soğuk savaşın, nasıl sıcak bir savaşa dönüştüğünün hikayesi. soğuk rüzgarlar esiyor evvela, gülümsemelerin altındaki gerçek tahammülsüzlük ortaya çıkıyor, sesleri duymamak adına kulaklar tıkanıyor, bakışların altından gizli tehditler savruluyor. sevgisizlik kol geziyor etrafta, kin yeşeriyor onun yerine her köşe başında, aradaki uçurum büyüdükçe büyüyor, kapatılamıyor, kapatılmaya çalışılmıyor belki de, ve seneler geçtikçe tarafların savaşı hırçınlaşıyor. adım adım sıcak savaşın sahneye çıkmasına yaklaşıyoruz. ama, bu öyle bir sıcak ki soğuğu tercih ediyoruz ona, ısıtmak bir yana, daha çok donduruyor içimizi. onca sene biriktirilen tüm kin, hırs, kıskançlık, sevgisizlik, çekememezlik, kötü olan ne varsa, sahneye çıkıyor. her savaşta olduğu gibi masumlara da el atıyor bu savaş, kusulan nefret en önce onları boğuyor ve tüm sahne kan kırmızısına bulanıyor. biriktirilen kırmızı aktıkça yayılıyor, bulaşıyor, kaplıyor tüm sahneyi, evleri, ekranı, ve hatta bizim ellerimizi ve zihnimizi. annesi için, annesiyle birlikte, hazırladığı bir piyesi sergileyen kevin, yine tek izleyicisi olan annesine selam durup, o korkutucu bakışlarını yine yeniden annesinin üzerine geçiriyor. anne mi? oğul mu? baba mı? kim suçlu? sorularına cevap aramak manasız kalıyor, zira o sahneyi doğrudan veya dolaylı paylaşan, yayında ve yapımda emeği geçen herkes hatayı paylaşıyor ve biz izleyiciye de hoşlanmadığı bu filme ve gördüklerine alışmak düşüyor. annesi: bu hoşuna gidebilir. kevin: ya hoşlanmazsam? annesi: zamanla alışırsın. kevin: bir şeye alışkın olman ondan hoşlanıyorsun anlamına gelmez. sen bana sadece alışkınsın.
bazı sahneleriyle orphanı anımsatan film.
ekşi sözlükteki bütün entelleri bir başlık altına toplaması büyük başarı. durun ben özet geçeyim; rahatsız edici diyerek lafa girip biraz pedagoji biraz psikolojiden falan bahsedeceksiniz, bir iki latince terimde attırdık mı tamamdır. o çocuğu annemin eline versinler bak nasıl adam ediyor.
konu itibariyle the good son'ı hatırlatan film.
düşünmüş düşünmüş ama bir türlü sonuca varamamış film. yine de çocuklar üzerinden etkili yapıtlar çıkarabildiğini bildiğimiz yönetmen lynne ramsay ve elbette tilda swinton fazlasıyla başarılı.
amk o kadar laflar hazırlamıştım, "aslında anne ve -annelik mefhumundan asla kaçamayan- kadın olmakla ilgili filmdir" minvalinde argümanlarım, şahitlerim vardı. meğer baya bi insan anlamış lan :/ --- spoiler --- ama şu ana kadar yazılmamış bişey buldum: kevin'ın suç işlemeye ve böylelikle meşhur olmaya karar verdiği an, kitapçının önünde annesinin imza günü afişine dikkatle baktığı andır. annesiyle özdeşleşmiş bir genç olduğunu pek çok sahneden çıkarabildiğimiz kevin, o an bu eksikliği fark eder. ve bu boşluğu müthiş bir şekilde annesinden alacağı intikamla da kombine ederek doldurmaya karar verir. olaylar gelişir. --- spoiler ---
degisik bir film guzel sariyor falan ama sonu cok kotu ya burda bitmesin bak dedim orda bitti. sonu cidden cok boktan ve senaryoda kopukluklar var cok rahatsiz ediyor... izlenir film ama sonundan pek bir sey beklemeyin...
filmde ama anne sevgi gostermedi bigi bigi seyleri bekliyordum. ama oyle degilmis. cocuk bildigin kotu dogmus... bazilari kotu dogar iste. ne kadar cevresel faktorlerle kisilik yontulmaya calisilirsa calisilsin, saf kotuyu degistiremezsin. e bi de agzini, burnunu kirmak gerekiyordu o cocugun. belki orda hata edildi. kol kirigiyla hastanelik etmek yerine daha ciddi hastanelik durumlar yaratilmaliydi.
kevin için (bkz: evlat olsan sevilmezsin)
ebeveynler farklı bir bakıs ile izlemislerdir, oyle tahmin ediyorum. spoiler icerebilir: bebek kolik, gercekten tuhaf bir bebek, anne anne olmaya hazır degil belki, belki isi sadece baba kotarmaya calısıyor lakin bir yerlerde ters giden bir sey var, daha bu bebeklik doneminden belli. komutlara uymuyor, gulmuyor, travmatik bir bebeklik, tuvalet egitimi gec kalmıs, ters yani bir seyler, daha o gunlerde mudahele edilebilir belki, belki daha o gunler ongorulebilir; henuz kevin bebekken, onun hakkında konusulabilir. oyle yapmamayı tercih ediyor annesi, kolaya kacmak mı demeli, ongorememek degil de; zor mu geliyor yahut kolay mı vazgeciyor, galiba oyle yapıyor. tutuyor baska bir bebege gebe kalıyor. en olmayacak sey bana kalırsa. sonrası elbette kabus. bu kadar ilgi ve sevgiden mahrum buyuyen bir bebek, etrafına iyi enerji verir mi, vermez. hayırlı evlat diye bir sey yoktur hatta, hayırlı ebeveynler vardır. kevin hayırlı ebeveynlere sahip degil, tum bunların dısında; bence kevin dogustan, genlerinden, suca ve siddete egilimli, keske icinde sevgi olan bir anneye sahip olabilse idi. oyle iste. (bkz: anne olmak)
hayatımda izlediğim en iyi kadın oyuncuyu barındırmasından ve en ağır drama yapıtı olmasından dolayı ne diyeceğimi bilemediğim filmdir. öyle bir film ki bu, yorumlayacak hiçbir cümle kuramıyorum şu an. kanırta kanırta ağlatan bir film. amerikan sineması sanatı becermiyor dramadan anlamıyor diyen biri çıkarsa bir gün karşınıza, ağzına kürekle geçirin. o nasıl bir oyunculuktur tilda swinton ağzımıza sıçtın! (bkz: allah cezanı versin gilmour bu nası solo mahvoldum)
tilda swinton'ın julia* filmi bir kenara bırakılırsa, anne rolünde en başarılı olduğu filmdir.. "annelikle neden julia'da daha başarılıydı?" diyen olursa, "julia'daki karanlık anlatım, bu filmde yer yer aydınlıkla bezenmiş halde anlatılmaya çalışılmış lynne ramsay tarafından" derim.. zaten filmin işleyişi de bir ileri bir geri olduğu için, o karanlık havanın tadını alana kadar film bitmiş oluyor.. bu söylediğim eleştiri olarak görülmesin sakın, yalnızca neden benim için en iyi swinton filmi değildir, onu açıklamaya çalıştım.. ilk 10 dakikasından anlaşılan; mahalle baskısını köküne kadar hisseden bir kadının hayatını devam ettirme çabası.. sonrasında da dakika dakika merak ögesinin körüklenmesi ve olay örgüsünün birbirinin içine girmesi söz konusu.. filmin domatesli başlangıcına hayran olduğumu eklemem gerek.. hem kan, şiddet, vahşet vurgusu hem de yoğunluk teması daha iyi verilemez, bir film başlar başlamaz "beklentiniz keşke daha fazla olsaydı" dedirtmez heralde.. gerçekten çok çarpıcıydı.. buddy holly'nin everyday parçası da her kullanıldığı filmi güzelleştirmeye devam ediyor.. stand by me'de de kullanılmıştı.. bir de, filmde kullanıldığı sahneler, eva'nın geçmişini bilemediğimiz, ruh halinin ise paramparça olmak üzere olduğu anlar.. bunun üzerine dipten bir ses "love like yours will surely come my way" demeye başlayınca sahnenin derinliği yadsınamaz şekilde artıyor.. klasik "sayko çocuk/duygusal yönden bitmiş anne" filmi olarak da ele alınabilir ama örneğini verdiğim filmlerde anne hep sinir krizleri geçirir veya kendini ya da çocuğunu öldürme eşiğini yıkar geçer.. sıklıkla da annenin depresyonu, hayatından nefret etmesi ve ikinci bir çocuk sahibi olmaya karşı isteksizliği ön plana çıkar.. bu konularda tamamen ayrılıyor bu film.. gayet dengeli bir zeminde, kararlı bir şekilde yürüyen birinin en küçük bir çıtırtıda yerinden fırlaması gibi anlık değişimler yaşatıyor, merak unusurunu bittikten sonra bile sürdürüyor ve eva'nın geçmişine odaklanırken yan rolleri de es geçmiyor.. john c. reilly'yi magnolia'daki performansıyla eş tutabiliriz zira, ailenin tam ortasında bulunan bir baba karakterinde daha fazla sonuca etki edemezdi bence.. ezra miller'ı ise 2013'te vizyona girmesi beklenen madame bovary'de leon rolünde izleyecek olmak bile heyecanlandırıyor beni.. 19 yaşında bu denli gerçekçi roller üstlenen birinin şöhret kıskacından uzun süre kaçamayacağını düşünüyorum.. jasper newell'ın küçük kevin olarak ortaya koyduğu performans da nefis.. o bakışlara chucky'nin bile kolay kolay dayanabileceğini zannetmiyorum.. ashley gerasimovich -yalnızca 8 yaşında, evet- güzelliğiyle, siobhan fallon ojeleriyle ve alex manette "bundan sonra başka birinin seninle yatmak isteyeceğini mi sandın?" repliğiyle hafızama kazınmış durumda.. uzunca bir süre de çıkacaklarını sanmıyorum.. önce julia'yı sonra da we need to talk about kevin'ı izlemek, tilda swinton'ın oyunculuk perspektifine bizi daha yaklaştıracaktır.. annelik çerçevesinde de aynı yakınlıktan söz edilebilir.. filmin bafta, cannes* ve altın küre* adaylıkları olmasına rağmen neden ödüle layık bulunmadığını kavramak ise çok zor.. sanıyorum ki, yaklaşık 2 saat sürmesi en büyük eleştiriyi almış, bir ileri bir geri tekniği de söz konusu ödüllerde adaylıktan bir adım uzağa götürmemiştir filmi.. bunca ödül muhabbeti yaptım ama festival filmi olarak görmeyin.. gayet de hollywood esintileri taşıyan bir film, gene de sinirlerinizin yıpranmamış olması gerekiyor izlemeniz için.. isterseniz önce sinirlerinizi boşaltın sonra izlemeye başlayın..
kötülüğü şiar edinmiş sayısız psikopat filmi izledim. ilk defa bir filmi izlerken içine girip bir karakteri ellerimle öldürmek istedim. bunları düşünürken filmdeki orospu çocuğu daha büyümemişti bile.
--- spoiler --- filmin belli bir noktasına kadar vahşeti anne yaptı sandım. bütün kasaba kadına yükleniyor. vurun kahpeye tavırları falan. çok üzücü. kadının yalnızlığı benim içimi acıttı resmen. herhangi bir boşanma durumunda hangi çocuğun kimde kalacağının çok net belli olması ne kadar acı bir şey ayrıca. somut hale gelmiş bir ayrım. ve ayrıca, o musluk olayı neydi? hamster oraya mı girmiş? celia'nın gözüne ne olmuş? --- spoiler ---
insanın sinirlerini laçka eden bir film. olmaz olsun böyle film. --- spoiler --- gus van sant'ın elephant'ıyla aynı şeyi anlatıyor, ama bu daha bir sinir bozarak anlatmış, ayrıca sanki ona bir yanıt gibi, olayın diğer açısından bakıyor. sonunda "ebeveyn olmak zor" gibi bir anlam çıkar mı, bilmiyorum ki. bana kalsa o çocuğu daha ufakken dayaktan gebertirdim mesela. ama böyle de çocuk olur mu ki. zaten olay orada değil pek. en kötüsünde bile, dayanma gücü var mıdır insanın? sevgi midir çoğu zaman insanlara duyduğumuz şey, alışkanlık mı? of ne bileyim. --- spoiler --- izleyin. edit: ayrıca nasıl unuturum söylemeyi. tilda swinton, kulun olayım ya.
bugun bitirdim romani (bkz: lionel shriver). beni yerden yere vurdu. konuyu biliyor olmama ragmen belki de okudugum en carpici kitaplardan biriydi. --- spoiler --- kevin oyle cok seviyordu ki annesini, bu sevgi belki de ondan nefret etmesine sebep olmustu. yeterince sevilmedigini hissetmek, hem de dogdugu andan itibaren bunu hissetmek, gercek bir anne tutkusuyla sevilmemek onu yillarca surecek korkunc bir plan yapmaya itmisti. tek olmak istiyordu, planladi, basardi. tabi kitaba sadece anne-ogul iliskisi acisindan bakmak yanlis olur. amerika'da azinlik olmak, kucuk burjuva sinif, cagimizin ozgur ruhlu, cocuk yapmaya hazir olmayan, kariyerine asik kadin modeli, kevin'in kapitalizme, sahip oldugu ama aslinda olmak istemedigi herseye bakis acisi. hepsi oyle basariyla yedirilmis ki kitaba. --- spoiler --- kitap oyle iyi ki, korkumdan filmini izleyemedim. halbuki (bkz: tilda swinton) döktürmüstür eminim.
filmin özeti: --- spoiler --- uyuşturucu kullanmayın.. hadi uyuşturucu kullandınız diyelim, seks yapmayın.. ulan hiç söylediklerimi takmadınız seks yaptınız, o zaman korunun.. arkadaş kaşınıyonuz ama korunmadınız da, bari o çocuğu aldırın sonra ebenizi sikmesin afedersin... --- spoiler ---
karakterin derinliği ve filme dokunması açısından drama türünde harikalar yaratan bir film bence we need to talk about kevin. --- spoiler --- tilda swinton'un anne rolünde sergilediği oyunculuğu heralde başka bir sanatçı eline bulaştırırdı. sorunlu bir evladınız var ve siz hayatınızı onun için yaşıyorsunuz. yani o ne yapsa onunla birlikte yapıyorsunuz, konuşmuyor konuşmak için çabalıyorsunuz, mesleğinizden vazgeçiyorsunuz ve karşılığında bulduğunuz kocaman bir hiç ve hakaret. hayatımda izlediğim filmler arasında beni en etkileyenlerden birisi bu filmdir galiba. tüm film boyunca eva'nın birşeyler yaptığını düşünüyorsunuz ancak filmin sonunda kevin'in cinayet işlediğini öğrenince eva'ya annelerin annesi lakabını takmak istiyorsunuz. kimse değinmemiş yalnız mahkemeden çıkarken avukat'ın itiraz için tüm malvarlığını kaybedeceğini eva'ya söylemesine karşılık eva'nın evladını kurtarmak için herşeyini gözden çıkardığını sert ve emin bakışlarla hemen bir solukta 'kaybedeğim, umrumda değil!' şeklinde söylemesi bir annenin evladı için herşeyi yapabileceğini gösterir. 18 yaşındaki evladının bu cinayetleri neden işlediğini sorduğunda karşılık olarak emin olmadığını duyduğunda hiçbir şey söylemeden ona sımsıkı sarılması kanımca filmdeki en anlamlı sahneydi. annelik budur işte. yaşadığı yerde insanlar tarafından sevilmemek, birisi size evladınızdan dolayı tokat attığında susmak, insanlar evinizin duvarlarına rastgele boyalar atıp rezil etse de susarak temizlemek eva'nın ne kadar onurlu bir anne olduğunun göstergesidir. --- spoiler ---
biraz önce bitirdiğim ve beni derinden etkileyen film. --- spoiler --- burda bazı yorumlarda annenin ne kadar özverili olduğunu filan okudumsa da-ki bir yere kadar katılıyorum-kevin için "yetersiz" bir annelik duruşu gösterdiğinin de altını çizmek lazım. kimse doğuştan psikopat filan olmaz. alkollü bir gecenin ardından istemeden hamile kalmış eva'nın bütün bu isteksizliği özellikle kevin'in bebeklik döneminde altı çizilerek gösterilmiş. o hamile kadınlarla beraber oturduğu bir sahne var eva'nın, hemen hepsi güleryüzlü, hamilelik dönemleri hakkında konuşuyorlar, göbekleri dışarı fırlamış, sanki gururla sergilemekteler; gel gelelim eva kimseyle göz teması bile kurmuyor, konuşmalara katılmıyor, üzerinde bol kıyafetler var, hamileliğini örtbas etmek ister gibi. etrafında bir sürü çocuk gülerek koşarken dönüp bakmıyor bile, yaşam enerjisi emilmiş tükenmiş bir hali var. kevin doğduktan sonra onu kucağına almayışı, pışpışlamak istediği zaman bile hep belli bir mesafede tutması, kevin'in sürekli-bu ilgi eksikliğinden kaynaklandığını düşünebildiğimiz-ağlaması, konuşma çağına geldiği halde konuşmaması-konuşamaması değil bilerek susması, nerdeyse okul çağına gelene kadar bezle dolaşması... kevin'in problemli bir birey olacağının sinyalleri çok erken ortaya çıkmış olmasına rağmen, ne annede ne de babada bunu düzeltmeye yönelik adımlar görmüyoruz. kevin aslında çok zeki ve duyarlı bir çocuk, daha küçük yaşlardan annesi ile arasında bir tür çatışma ilişkisi kurarak aslında annesiyle bir bağ kurmaya çalışıyor. hem kevin'in aşırı duyarlılığı hem annenin hataları aralarındaki çatışmanın ilişkilerinin normal görüntüsü halini almasına neden oluyor. babanın her ne kadar iyi bir baba olsa da sorunların derinine inmeyen yüzeysel yaklaşımı da kevin'in gittikçe "anormalleşmesine" nerdeyse katkı sağlıyor. ve sonuç, herkesin izlediği gibi, ve tabii akıllara gelen ilk soru, eva'nın sorduğu gibi "kevin bunu neden yaptı?" ve sanki kevin filmin ortalarında bir yerlerde bunun cevabını vermişti; "bir anlamı yok. anlamı da bu zaten." --- spoiler --- oyunculuklar çok başarılı, konu güzel işlenmiş, sadece bazı uzun sahneler dikkat dağıtıcı olabiliyor ve zamanlar arası geçişleri yakalamak zorlaşıyor, başlarda konunun nereye varacağını kestirememekten kaynaklı sıkılma hali oldu bir de bende, ama bunların dışında gayet güzel bir film olmuş, emeği geçenlerin ellerine sağlık.
son zamanlarda çevrilen filimler arasında oturulup kafa yorulası nadir filimlerden birisi; we need to talk about kevin. --- spoiler --- film, dehşet temalı bir film olsa da, filmde dehşet namına sadece çocuğu ölen bir annenin eva'ya attığı yumruk dışında bir şiddet sahnesi yok. ne hamsterin çöp öğütücüsüne atılması, ne küçük kızın gözünün kör olması, ne okuldaki öğrencilerin öldürülmesi, ne de baba ve kızın öldürülmesi.. hiç birisi yoktu filmde. küçük kevin'in sözler yerine bakışları kullanması-annenin çocuğuyla top oynamaya çalıştığı sahne- filmi bambaşka yerlere taşıyor. filmde kafama takılan küçücük bir bug ise; okulda kapının dışarıdan asma kilitle dışarıdan kilitlenip herkesin içeride kalması. --- spoiler ---
kesinlikle izlenesi bir film deyip spoiler kısmına geçeyim. --- spoiler --- bazı filmler vardır, çok kafa yorulmaması gerekir. işte ben de bu film için tam bunu düşünüyordum. bilmiyorum belki katılmayacaksınız ama film kesinlikle üzerinde çok fazla kafa yorulası bir eser değil. izlerken sadece olayı akışına bırakıp; yönetmenin kırmızı tonlarda yoğunlaşmasını zevkle takip edebilirsiniz. senaryoya gelecek olursak; kevin'ın küçüklükten beri annesini herşeyden daha çok sevdiği rahatlıkla söyleyebilirim. bunu zaten son sahneden rahatlıkla anlayabiliriz. insanları belirli kalıplara sığdırmaya çalışmak yanlıştır. işte kevin da bu kalıplardan herhangi birine girmeyenlerden. annesine olan sevgisini ona acı çektirerek gösteriyor ve sadece onunla birlikte olmak için bir plan yapıp onu uyguluyor. aynı elephant'taki gibi. dikkatimi çeken başka bir konuda sanki doğumdan sonra eva'da annelik içgüdüsü oluşmamış gibiydi. dometes festivalindeki özgürlük duygusundan anlayabildiğim kadarıyla çocuğu istemediği ortada. ama bunda kevin'ın tutumu da etkili olabilir tabi. biraz izleyiciye bırakılmış sanki. son bir detay. eva'nın marketteyken kadından saklandığı sahnede arkadaki raflarda sadece salça olması etkileyiciydi. --- spoiler ---
sembol ve imgelerin bolca kullanıldığı güzel film. --- spoiler --- filmi belki de en güzel özetleyen iki sahneyi aşağıdaki resimde bir araya getirdim. ilki kevin'in annesinin mutfak dolabındaki eşyalar alınmasın diye uyguladığı çözüm. ikincisi ise kevin'in katliam günü spor salonundan öğrenciler çıkartılmasın diye uyguladığı çözüm. http://imgim.com/kevin_kilit_sahneleri.jpg neredeyse her sahnede kırmızı rengin kullanılmış olmasının yanı sıra domates ve türevlerinin, dolayısıyla kanı çağrıştıran kırmızı sıvıların bolca kullanıldığı sahnelerden birkaç tanesini hatırlamak için ise aşağıdaki resme bakabilirsiniz: http://imgim.com/ --- spoiler ---
bir ablam var, üçküsür aylık gebe, bebeğinin bir erkek olduğunu henüz öğrendi, ben de bu filmi henüz izledim. haberi aldığım ilk dakikalarda içim hafif kıpır kıpır olmuştu kız yeğen ummama rağmen, fakat filmin son sahnesi de ekrandan kaybolunca boğazımda bir şeylerin düğümlendiğini hissettim. bir süre yutkunamadım. öyle çok küfür ettim ki film boyunca kevin'a, öyle çok lanet ettim ki, ve öyle çok acıdım ki eva'ya... bir an ablamı düşündüm onun yerinde. ah, hayır! --- spoiler --- kitabı okumadım, yorumlamam doğrudan film üzerinden olacaktır yani. ne var ki, bu seviyede iyi anlatılmış bir filme ön ayak olan kitap ne boyuttadır, tahmin edemiyorum. görkemli olsa gerek. genel bakış: çokça söz edilmiş; her filmin bir rengi vardır, bu filmin rengi ise kırmızı. su götürmez bir kırmızılık bu; zira film boyunca kırmızının su ile mücadelesini izledik ama hep kırmızı kazandı. kah domatesti, kah boyaydı, kah kan. her zaman ön plandaydı ama. ayrıca domates ayrıntısı kitapta da yer alıyorsa eğer, yazarın domatese karşı bir tutkusunun olduğunu söyleyebilirim. filmin domates festivali ile açılması bir kenara, eva'nın markette saklandığı raf bile domates çorbası doluydu. daha önce de bahsedildiği üzere bu gibi şeyler tesadüf olamayacağına göre ağzımız bir karış açık geziyoruz filmden çıkınca. ayrıca müziğin bu denli ön planda olmasından hoşlanmadım. seçilen parçalar her ne kadar sahnelere cuk otursa da eva'nın sessizliğinin çok uzağındaydılar. sözgelimi, halloween ile everyday arasındaki anlam ilişkisi nedir,, ben çözemedim. filmdeki ince otizm göndermesi de yerindeydi. çocukları biraz garip olan anneler genel olarak direk otizmi düşünüyorlar çünkü diğer zihinsel farklılıklar arasında en iyimseri otizm olarak kabul ediliyor. fakat kevin'ın sorunu üzerinde daha açık durulsa daha mı iyiydi diye düşünmeden de edemiyorum. doğrusu, eva sayı saymayı öğretirken kevin'ın birden elliye kadar hatasız sayması beni biraz rahatsız etti. buradan eva'nın aslında göründüğü kadar ilgili bir anne olmadığı çıkarımı yapılabilir. zira çocukta herhangi bir otistiklik yok. bildiğin psikopat bu. doktorlar ağızları beş karış "oğlunuz bir harika!" diyorlar ama eva'yı düşünen yok. ayrıca kevin ile joker arasında bir karakter yakınlığı görüyorum. bu yakınlık da tam olarak şu mottoda toplanıyor: "asıl amaç, bir amacın olmaması." joker nasıl sorgulamadan davranıyorsa, kevin da buna paralel şekilde vurdumduymaz hareket ediyor. yönetmen: filmi lionel shriver'ın kitabından rory kinnear ile beraber yazıp, başarıyla uyarlayan lynne ramsay'e hayran kaldım. öyle ince elemiş, öyle sık dokumuş ki, yaklaşık iki saat boyunca hep aynı dikkatle izletti filmi. bir yönüyle* aklıma memento'yu ve bittabi christopher nolan'ı getiren yönetmen, bilinç akışını perdeye başarıyla uyarlamış olmasıyla da takdirimi kazandı. gerçi benim takdirimi kazanması onun için zerre önemli değildir ama belirtmek istedim. zira bunca çöp filmin arasında soluk aldırdı bu güzel filmle. senaryo: doğrusunu söylemek gerekirse senaryo biraz yavandı. elbette asıl olay iletişim değil. hatta iletişimsizliğin mümkün olan en iyi şekilde vurgulanması icap ediyordu ki bu başarıyla yansıtılmış. ama ne bileyim, akılda kalan bir yada iki repliği vardı filmin. bu can sıkıcıydı. vurucu bir kaç cümle duymuş olaydık, uzun vadede filmi daha başarılı kılardı. oyunculuklar tilda swinton*: erkek fatma. ciddi manada bir erkekten farkı yok. giyim tarzı, duruşu, görünüşü, yüzünün, ellerinin ve bilhassa ayaklarının kemikliliği... ne var ki, yine yönetmenin hatta hikayenin dahi önüne geçen bir oyunculuk sergilemiş. her sahnede mutlaka izi vardı. önce harika bir kadın imajı yarattı olanca erkeksiliğine rağmen, sonra harika bir anne izlenimi. yer yer elim eli olsun istedim, sırf kevin denen şeytan eniğinin yüzüne indirmek için beş kardeşi. hatta uzun uzun kızdım ona, "neden vurmuyorsun şaplağı" diye. sağolsun, bir kez vurur gibi oldu, onda da elinin ne kadar ağır olduğunu anladık. ayrıca ayakları pek çirkinmiş. ezra miller*: jasper newell ve daha ufak halini oynayan rock duer ile birlikte daha doğmamış yeğenim ile aramın açılmasının yegane sebebi olacak. erkek çocuklarından kesinlikle haz etmem. asla kız çocukları kadar yaratıcı değiller. çoğu zaman daha yaramaz oluyorlar ve sesleri fazla çıkıyor. bunların hepsi bir yana, şeytan-ruhlu bir şeye de dönüşebiliyorlar rahatlıkla. doğrusu bunun için hiç çaba harcamıyorlar. ezra miller denen adı güzel kendi şeytani genç ise sanırım bu rol için var olmuş bir arkadaşımız. kimi zaman şeytani bakışlarının abartılı olduğunu düşündüysem de bundan azının da eksik kalacağına inanıyorum. son sahnedeki halinin içimin yağlarını erittiğini de söylemeden edemem. böylesine acımasız yazmamı yadırgayacak bir bölümdaş tanıyorum, affetsin. bu çocuk tam bir şeytandı! --- spoiler --- izlensin, izletilsin istiyorum ama malum, türkiye'de sinemalar masrafını dahi çıkaramamış filmlere pek yanaşmıyor. imdb'ye göre üç şubat iikibinoniki'de perdelerimize uğramış ama gören yok, duyan yok. yine de, ablama izletmeyi düşünüyorum filmi. bilinçlendirmek açısından, "böyle bir şeytan da doğurmuş olabilirsin," demiş olmak açısından doğumdan sonra iki saat rica etmeyi planlıyorum kendisinden. yeğenimin başına bir şey gelir mi... bilemem.
hem kitabını okumuş hem de filmini izlemiş biri olarak hangisinin daha etkileyici olduğuna karar veremedim.filmi izleyip yok ben malum şahıstan yeterince nefret edemedim derseniz kitabı okumanızı tavsiye ederim çünkü kitapta şahsın daha ayrıntılı ibnelikleri mevcut. --- spoiler --- bir çocuk sevginize en çok, en az hak ettiğinde ihtiyaç duyar. --- spoiler ---
(bkz: la teta asustada) sorunlu anneden bebeğe geçen ve bebeği psikolojik olarak hasta eden, bazı bölgelerde "acı süt" olarak da bilinen hormonların annesinden kevin'e geçtiğini düşündüğüm filmdir.
--- spoiler --- anlamı da bu ya; anlamsız olması... --- spoiler ---
--- spoiler --- babanın ve küçük kızın öldüğü bölümde bir an aklıma bir şüphe düşüverdi: acaba kevın ivan'ın yalnızca alter egosu mu? --- spoiler ---
--- spoiler --- oğluna ahbap dersen gelir tepene biner böyle. oğul de, yavrucum de... otoriteyi hissettirmek lazım hacı. --- spoiler ---
metaformik bir şekilde başlayan filmin kendi klostrofobisini yaratarak ilerlemesi ve flashbackler eşliğinde son duruma neyin sebep olduğunu anlatması sinema anlatımına yeni bir bakış açısı getirmiş hissi yaratmadı değil. ta ki doğan çocuğa kadar. ondan sonra ne olduysa film birden sıradanlaşmaya, karakterlerin kişilikleri keskin çizgilerle birbirinden ayrılmaya başladı. arada sırada yine baştaki o muhteşem görsel anlatımın izleri vardı ama film, kötü bir ahlakçı yapıya büründü bir kere. anne; normal, çocuk; saf kötü, baba; hiçbirşeyden haberi olmayan çocuk destekçisi ve anne kötüleyicisi, küçük kız çocuğu ise ha işte annenin istediği çocuk bu olmalı türünden karikatürize rollere büründürüldü. bu da izleyende taraf tutma sendromu yarattı. izleyici; anlamsız, kültürel -ben olsaydım, erkek çocuğa bunu bunu yapardım- gibilerinden nefret oluşturdu benliklerde. keşke, godard'ın anti sineması ya da brecht'in karakter sunumu gibi bir ruh taşısaydı filmin tüm ambiyansı. ( o zamanda tam sanat filmi olur kimse izlemezdi değil mi) gelelim yönetmen eleştirisine: eğer nefreti izleyene bölüştürme ise bunu rahatlıkla başarmıştır. ama sinema bu değildir ki. sinemada karakterleri biçimlendirirken neye göre, kime göre ve nasıl? soruları sorulmamalıdır. seyirci filmi izlerken ben olsaydım ya da empati kursaydım yerine, yaşam bazen herkese normalleştirilmiş gibi gözüktürülen yollardan gitmeyebilir yerlerine koysaydı. peki niye olmadı? olamazdı çünkü: yönetmen çözümlemeye gitmek için fazla telaşlı davranmaya başladı. filmin birde doğuştan kötülük var mıdır yok mudur? sorusuna aradığı cevabı net şekilde 'evet vardır' demesi de bir başka açmaz. bazen yokturu o kadar sığ bir şekilde veriyor ki bu netliği hiç bozmuyor. örneğin: annenin çocuk ağladığında bundan rahatsız olmasını uzun bir kaç sekansla vermesi, çocuğun baba kucağında ağlamaması, annenin çocuğun ağlamasını duymak istemeyip daha gürültülü ortamda bir süre durması vb gibi. yönetmen, aceleci bir şekilde sebepler sıralamak istemiş ama olmamış. ya da filmin neresinde duracağını tam kestirememiş. ha belki kitaba sadık kalacağım diye bir kasma olmuş olabilir bilemiyorum. daha sonra kevin büyüdükçe biçimlenirken filozofik laflar eden seri katile dönüşme süreci, bardağı taşıran son klişe oldu. insan içinden; ne gerek vardı bunlara? zaten böylesi filmlerin tonlarcası yapılıyor değil mi lynne ramsay ablam? sonuç olarak ilk yarım saati; sinema dili sağlam, farklı bir filmle karşı karşıyayken, daha sonra klişeler doğru yelken açan bir filme dönüştü kevin hakkında konuşmalıyız. aslında kevin hakkında hiçbirşey konuşulmadığı için birşey de duymadık haliyle.
--- spoiler --- kafadaki problemlerim çözümü ile evdeki boya lekelerinin temizlenmesi metaforu mükemmel film. --- spoiler ---
ilk adını duyduğumda komedi filmi falan sandığım tam tersi film. hikayenin vuruculuğu zaten ortada. kırmızının kullanımları falan güzel gitmiş filme. yalnız çokça uzatılmış sahneler olduğunu düşünmekteyim. zaten flashbacklerle ilerleyen bir film olduğundan olayları anlamak için bir zaman gerekiyor üstüne uzun uzun bakışma düşünme sahneleri yorucu fikrimce. yakın çekim bolca kullanılmış. yine bana göre bu da yorucu oldu. en nihayetinde ne olmuş nasıl olmuş diye merakla izletti. --- spoiler --- gelenek bozulmasın ben de kimdeydi hata diye fikrimi belirteyim: bence anne daha hamileyken bile bebekte bir sorun olduğunu hissetmiş. sonuçta hiç istemiyor olsa bebeği aldırabilrdi. böyle bir seçenekten hiç bahsedilmedi. kevin daha çok küçükken bile aksi, mutsuz. bir şekilde babasını kandırmayı çözmüş falan. o yaşta bir çocuk bu kadar negatif olur mu yahu sırf annesinden yeterince sevgi hissedemiyor diye? bana garip geldi. ben doğuştan psikopattı anne de bir şekilde bunu hissediyordu diyorum. --- spoiler ---
tilda swinton olmasa filmi bu kadar sevmeyecektim, film bu kadar üst düzey olmayacaktı. kadın tek başına tüm filmi taşıyor, yan karakterleri, kevin'in psikopatlığını irdeleme hissini duymuyorsun bile. sadece tilda'nın sabrını, kevin'in peekli ruh haline göre duygularının dalgalanmasını, tahmin dahi edilemeyen annelik içgüdüsü ile hareket edişlerini seyredalıyorsun. yetiyor. o değil de film bittikten sonra bir robin hood masalı okuyup, bağdaştırma hissiyatı doğmadı değil bende.
sevginin nefrete, nefretin ise sevgiye dönüşümünü anlatan film.
evladım olsa ağzından burnundan kan gelene kadar döverim o kevin'ı ben. sanat falan diye izledik; iyiden iyiye insanı geren film.
--- spoiler --- bir zibidi bebe var. bu daha, anası buna hamileyken istenmeyen çocuk durumunda. yani anası ile babası halvet olur iken, ayarı tutturamayarak mayayı salıyorlar yumurtalıklara. neyse işte anası hamileyken bi pişmanlıklar falan ama baba diyor ki "boş ver hatun. bunu veren allah rızkını da verir". e öyle madem deyip, bebeyi dünyaya getiriyor anası. ama, bu zibidi bebe anlıyor mu nedir bu durumları -ki rivayet odur ki; istenmeyen bebek anlarmış guya istenmediğini. ben bilmem artıkın orasını- daha kundakta iken zehir ediyor anasına hayatı. böyle böyle, oluyor mu sana yaşı 5 falan. anam, anam. o, 5 yaş rolünü oynayan çocuk, sen harbiden evlat olsan sevilmezsin. piç seni! neyse efendim, çocuk, çocuk değil şeytan. anasına düşman bildiğin. ama pederle araları iyi. anası diyor ki, "bey bu çocuk bi acayip. kesin cin kaçtı içine. bi hocaya falan göstersek". adam da diyor ki; "hanım sen çok sabah programları izliyon. yassak bundan kelli sana televizyon. otur evinin kadını ol. çocuğuna da düzgün bi ana." bu gazı alan ipne kevin, anasına yine zindan ediyor hayatı. ortalığa sıçıyor. anasının özel koleksiyonu olan kocaman bi dünya haritasını boya tabancasıynan skertiyor. yemeklere tükürüyor falan. allah'a şirk koşuyor nerdeyse, evlerden ırak! çok da zenginler hea. anası da babası da kariyer sahibi, kabarık paralar kazanan elit insanlar. zaten bi evleri var saray gibi amina koyim. neyse işte, o koca evde canları sıkılırken bi gün tekrardan mercimek ıslıyorlar bi gece, anası ve babası. kevin da anlıyor mu nedir piç? giriyor büyüklerin odasına. basıyor bunları anlayacağın. rahat yüzü vermiyor yani. ancak, allah'ın işi işte o gece aşı tutuyor ve anası yeniden hamile kalıyor. anası, kevin ipnesine de bunu, uygun dille anlatayım diyor ama, piç "tamam skiştiniz oldu" diyor o küçücük yaşına rağmen. neyse işte, sonra bu hayvanatın bir tane kız kardeşi oluyor. ardına da, asıl kevin karşımıza çıkıyor. büyümüş ama halen aynı zibidilikler. aynıyı bırak daha da fazlası hatta. zaten bir acayip giyinmeler falan. o nasıl tişört lan kevin! sonra işte yaşı burada 14-15 falan. otuzbire başlamış anlayacağın. anası bi gün bunu otuzbir çekerken odasında basıyor ama bu hayvan oğlunda zerre utanma yok. anasına, pezevenk gibi bakıp, otuzbire devam ediyor. anası da "eşşşoğluuueşş" deyip, kapıyı tekrar kapatıyor. ulan kevin ne adamsın ha! biz o yaşlarda yatağın altında bile zkimizle oynayamıyorduk. neyse işte, bunda hayvanlıkların bini bin para. aklı hep hayınlıkta. kardeşini de hiç sevmiyor ezelden beri. ona hep hor davranmalar. göstermiyor ama, kardeşinin tek gözüne, doğrudan olmasa da zarar veriyor. kardeşinin hamster'ini çöp öğütücüye atıyor. dedim ya işte zibidi. piç! kevin'in bir de filmde hikayeyi yönlendiren bir yeteneği var. okçu bu dümbük. babası buna, küçüklüğünden beridir ok alıyor, "avlan aslan oğlum" diyor. en son doğum gününde de, paraya kıyıyor babası, baya bi profesyonel, hayvan evladı gibi bir ok alıyor. şimdi ben böyle hikaye gibi de anlatıyorum ama filmde çok fazla flashback'ler var. yönetmen bile benden fazla düşünmüyor sizi yemin ederim. neyse sona geliyorum. en manyaklık da burada zati. bir gün bu amcık ağızlı kevin internetten, bir sürü kapı kilidi alıyor. eve kargo geliyor. anası diyor ki "laa dürzü ne edicen sen bu kadar anahtarı?" o da diyor ki; "satacam ben ana bunları. çok ucuza bıraktılar." babası da "aslan oğlum ticarete atılacak. tam bi kayserili oldu şimdi valla" deyip, seviniyor gavat! işte sona geliyoruz. böyle güzel bi kamera çekimi. bir gel gitler. bir okul önünü gösteriyor sürekli yönetmen bize. zibidi amariga kızları, birbirine sarılmış ağlıyorlar. aslında bu sahne sık sık görünüyor da biz sonuna kadar ne pok olduğunu anlamıyoruz. meğersem, sen kevin tut, o gün ok takımını al. bir de o internetten aldığın kapı anahtarlarını al okula git. okulun bütün kapılarını da kilitle. önüne kim gelirse hepsini ceylan gibi avla. vay rozzzpuçocuğu seni ya! la nasıl da gülüyor bi de, görücen. zafer şarhoşu hayvan. neyse işte, anası haber alıyor "diyor benim oğlan da o okulda" koşuyor geliyor ama ne görüyor, allah düşmanıma vermesin. meğerse tüm piçlikleri kendi öz oğlu yapmış. bir diz titremeler falan, oğlunu polisler alıyor götürüyor. ama kevin halen sırıtıyor. anası da direkt eve gidiyor. o da nesi? sen tut kevin, babayı da kız kardeşi de okla avla. ölmüş cesetleri, saray evin bahçasında yatıyor. sonrası karanlık. kadının hayatı bombok. iş, güç, para hepsi gidiyor. hayat, çekilmez oluyor. kadın resmen ölmüş durumda. içinden diyor "laa serseri oğlum neden beni de öldürmedin?". hah, işte filmin asıl mesajı da burada geliyor. kevin dile getirmiyor ama, son sarılışında ve yaptığı katliamla bunu bağırarak söylüyor. "ben hep seni sevdim aslında kadın anam. herkesi öldürdüm. ama sana asla kıyamam. sen benim elleri hamır kokan anamsım. tek sen varsın. ben aslında ezelden beridir, bir tek seni sevdim" vay senin amına koyayim kevin! çok güzel film lan. izleyin. --- spoiler ---
sonu itibari ile beni sarsmayi basarabilmis ve uzerinde bir sure dusunmemi saglamis izlenmeyi kesinlikle hakeden film. --- spoiler --- kevin'in katliami sadece okulla sinirli tutmayip babasini ve kiz kardesini de oldurmesi, annesini cezalandirma ve annesine hayati zindan etme zincirinin son halkasi olarak karsimiza cikiyor. gorus gunlerinde de annesinin eninde sonunda kendisini hapishanede ziyaret etmeye gelecegini bilerek bunu yapmasi, annesinin bu olayi asla unutmamisini sagliyor. zekice! --- spoiler ---
insanı oldukça fazla etkileyen, hep o göz ardı edilen karanlık olasılığın üzerine gitmiş film. "ya o vucüdun yaşam paylaştığı çocukla olması gereken çok doğal psikolojik bağ problemli olursa" sorunu. --- spoiler --- beni en çok deheşete düşüren eva'nın oğluna onu ve kendisini inandırabilecek kadar samimi bir şekilde "seni seviyorum" diyememesi ve asıl kabusunun bu olmasıydı. annelik denen tüm bir dünyanın onun için gerilim dolu bir işkenceye dönüşmesini izledik film boyunca bir ileri bir geri yankılanan sahnelerle. "kadın sevemiyordu ve çocuk bunu biliyordu" gerçeği çok çarpıcı yerleştirilmiş yaşanan ufak olaylara, bakışlara, başbaşa kalan anne oğul sahnelerine. --- spoiler --- inanılmaz keyif aldığım, çok çok iyi bir film.
--- spoiler --- son zamanlarda izlediğim en güzel film diyemesem de beni hüngür hüngür ağlatmış film diyebilirim. herkes kevin'a yüklenmiş ama ben o anneden resmen tiksindim, küfür ettim, lanet ettim onun anneliğine. filmin ilk başlarında o kadar güzel vermiş ki bir anne ve çocuğun bağlanma-bağlanamama sürecini. benim için en etkileyici sahne, annenin çocuğu sakinleştiremediği, göğsüne bastırmak, sevmek, okşamak yerine, çok sevgisiz bir şekilde tutup susmasını bekliyor olması ve anne asla çocuğu sakinleştiremiyor olması. çocuğun ağlamasını bastırmak için yol çalışmalarının yanında ağlama sesini bastırıp rahatlaması ki beni inanılmaz sarstı ve öfkelendirdi. çocuğun en önemli yılları olan 0-2 yaş döneminde doyurulmamış, sevgi ihtiyacı giderilememiş bir çocuk çıkıyor daha sonrasında karşımıza, doğal olarak da nefretle bakan kevin ve olaylar gelişiyor. o anne ve çocuğun kuramadığı ilişkiden daha sonra çıkan yaraları anlatması bakımından izlediğim en güzel filmdi, özellikle anne olacakların, olmak isteyenlerin mutlaka izlemesi gerek. --- spoiler ---
supernatural dizisinin 8. sezonunun ilk bölümü bu isimle yayınlanmıştır.
"kötü olunur mu, doğulur mu?" konusunu işleyen bence sıkıcı sayılmasa da çok başarılı bulmadığım film. filmde dikkat çekilen noktalar anne çocuk ilişkisi dolayısıyla anne sevgisi. buna fazlasıyla vurgu yaptı bence. ayrıca dışlanmanın ve istenmeme duygusunun ne kadar pis bişey olduğunu tekrar hatırlattı. onun dışında filmin içinde çok ciddi aksiyon eksiği var. üşendiklerinden sanmıyorum ama aksiyon fazla olsaydı film çok daha vurucu olurdu diye düşünüyorum.
ben filmin aile, annelik vs. mesaj kaygısı oldugunu düşünmüyorum. en azindan anne kotu bir anneydi, annelik bu kadina gore degildi, ondan cocuk katil oldu gibi bir refleksle cekilmis/yazilmis degil bence. film insan dogasinin ikilemlerine vurgu yapmis bence. aslinda hicbir anne baba mukemmel degil, hatta baska tur 'hasta ruhlu' cocuklarin yetistigi evlere gore gayet de steril bir ev ortaminda yasiyor cocuk bu filmde. ama yasadigimiz sey, sonuclariyla kaderimiz oluyor, ve bunda suclu yok ama ceza var mutlaka, herkesin cektigi. eva da sucu olmayan seyin cezasini cekiyor, cunku "oglunu yasiyor", oglu da "annesini yasiyor". --- spoiler --- sadece bir kere siddet uygulaniyor cocuga filmde, hatta bence ironik bir bicimde bu siddet olayi anne ile cocuk arasindaki en 'saglikli' iliski. bunu filmde cocuk bile kendi lisaninda anlatiyor. --- spoiler --- bence cocuk sadece ilgi istiyordu. bu ilgiyi gordugu zaman gordugu siddeti bile umursamiyordu. bu kadar basit bir dürtünün bu denli trajik boyutlara gelmesinin insan akliyla izahi yok, ama bu izahin olamamasi var olmadigi anlamina gelmiyor. hepimiz basit dürtülerin yarattığı canavarlariz aslinda, ben bu filmden bunu anladim nacizane.
kötüye karşı gardınızı filmin başında düşüren ve sonra sizi bu gardınızı düşürdüğünüz için pişman eden film.. neymiş efendim bu gard dersek; --- spoiler --- filmin başında annenin yüzüne sabitlenmiş görüntü.. güzel evlerinde , gösterisine hazırlanan küçük kızı, ona yardım eden babası ve gayet düzgün görünen teenage çocuğuyla, tam bir mutlu aile.. hergün sokaklarda gördüğümüz, komşumuz, akrabamız olan aileler gibi. o yüzden düşürüyoruz filmin başında gardımızı, çünkü biliyoruz ki bu gibi aileler , bu denli trajik ve büyük olaylar yaşıyamazlar.. onların ortalama ve mutlu hayatları olur.. film sosyopatlık-psikolojik bozukluk üzerinde tam kararında bir film. esasında hikaye anne-oğul arasında, geri kalan figüran gibi. zaten oğul için de öyle, hayatındaki tek gerçeklik annesi, diğerleri onun için boş bir duvar gibi. hep dışardan duyarız bu hikayeleri, filmlerden izleriz ama gerçekten insan çocuğunun sosyopatlığına isim koyabilir mi? yani bu durumu kabullenme eşiği nedir? kim diyebilir veya işlerin ne kadar ciddileşmesi gerekir 'benim çocuğum çevresine ve herkese zarar verebilecek kadar hasta' diye? işte bu film, sanki bir film değilmiş gibi, annenin kafasından geçen aşamaları yaşatıyor bize.. peki bir insan çocuğunu sevmiyebilir mi? o anne hiç sevmedi. aslında bu konu filmin getirdiği başka bir açmaz; 'eğer bebeğiniz size başından beri bir sevgi vermiyorsa, siz onu sadece ''doğurduğunuz'' için sevebilirmisiniz?'... sevilemiyormuş.. zaten sonrasında yani bütün bu iplerin koptuğu noktadan sonra , anne oğlunun 'psikopatlığındaki' payını bulmaya çalışıyor. kendini cezalandırıyor.. kasaban gitmiyor, hakaretlere maruz kalıyor, hatta hakarete uğramak için bile bile aynı yerlerden gidiyor, evi-arabası boyanıyor, hakaretler yazılıyor, ama ona rağmen silmiyor yazıları.. yani anne bu hikayedeki payını ödemeye çalışıyor.. kısaca şöyle diyebilirim ki ; anne kendisini suçlu buluyor , hem kevın için hem de kevın’ın yaptıkları için. ‘belki ona daha iyi bir anne olabilirdim? ‘ , ‘belki onu sevebilirdim ? ‘ , ‘belki tüm bunların suçlusu benim ?’ sorularını ve bu soruların kadının hayatına yansımasını film boyunca görüyoruz. annenin yüzü kevın’ın yüzüne karışıyor … ve pişmanlıkların kırmızısı, heryerde kırmızı.... benim için filmin en etkileyici kısmı; annenin , evine sürülmüş kırmızı boyaları teker teker tırnaklarıyla kazıyarak , uğraşarak temizlemesi, sonrasında da banyoda o elleri suya tutuğunda, ele yapışan kırmızı boyaların suyla birlikte lavoboya akıp kaybolması...bunun hemen arkasından da oğlunu ziyaret etmesi, ve ömrümde tarif edemiyeceğim bir 'kucaklaşmanın' yaşanması... 'bedeller ödendi, artık birbirimizi affedebiliriz' der gibi --- spoiler --- çok iyi oyunculuklar -ki bunun başında tilda swinton- , farklı ve çarpıcı bir hikaye, güzel yönetmenlik ve değinilmemiş bir konu anne-oğul... izleyin izlettirin.
daha parmak boydayken konuşmayı reddedip, uyuz uyuz "nünönünönö" diye bilmişlik taslayan bir evlat mevcut olabilir mi dünyada diye sorguladığım film. bir kere hiçbir çocuk o yaşta bu kadar 'nefret dolu', sevgisiz olamaz. ebeveyni ya da çevresi ne kadar kötü olursa olsun. bu bebeklerin ilk doğduklarında günahkar olmaları tezi kadar zıt. bu bakımdan kevin çok da gerçekçi bir karakter değil. ama film bazında düşünürsek, "kevin hakkında konuşulacak birşeylerin olduğunu" bilip de, konusunu okumadan seyrediyorsanız sizi gerçekten ters köşe yapabilecek, çok etkileyici bir film. performanslar bir harika; kevini oynayanlar on numara gıcık, tilda swinton on numara soğuk,john c. reilly "bu filmde ne işim var be ya" dedirtecek kadar alakasız ve bu yüzden bu psikopat aileye babalık yapmak için oldukça sıradan ve on numara seçim.
--- spoiler --- kevin'ın küçüklüğünden yediği en büyük halta kadar geçen zaman diliminde, eva'nın; bir düz adam olan kocasıyla "kevin hakkında konuşmalıyız" kısmını (gereklilik kipinin eşekler gibi farkında olarak) bir türlü becer(e)memesi ve olaylar gelişirken anne sıfatıyla izleyicinin karşısında arz-ı endam etmesi feci ironik ve bir o kadar da yerindedir. kevin, annesine duyduğu saplantılı bağlılık yüzünden mi zekasını bu uğurda kullanmıştır o kısım hakikaten bilimsel olarak incelenmeli ancak naçizane izleyici görüşüm şudur ki, insan sevdiğini yerden yere vururmuş misali anacığından intikamını almıştır bu insan evladı. neyin intikamı derseniz, iktidar savaşını kazanmak değil de -hastalıklı kevin'in kafasıyla- kim daha psikopat yarışının intikamı derim. --- spoiler ---
--- spoiler --- kevin'a annesi bu olayı neden yaptın diye sorduğunda aklımdan geçen tek cevap şuydu: en nihayetinde annesi ile baş başa kalabilmek için. dünya üzerinde şimdi kevin için sadece annesi ve o var. aynı bebekliğinde ihtiyaç duyduğu ama bulamadığı anne ile bir olma, anne için biricik olma fantezisi gibi. bir çocuğun annesine duyduğu yoğun aşk ve nefreti ve aynı zamanda bir annenin çocuğuna duyduğu yoğun aşk ve nefreti tüm çıplaklığıyla ortaya koyan çok etkileyici bir film. edit: ayrıca bir çocuk bebekken o kadar negativist olabilir mi diyenlere yanıtım (bkz: tepkisel bağlanma bozukluğu). ayrıca bu filmle tepkisel bağlanma bozukluğunun psikopatiye doğru yol alışını da izlemiş olduk. ellerine sağlık. çok başarılı ve gerçekçi tespitler. --- spoiler ---
(bkz: mustafa hakkında herşey)
görüntü yönetmeni seamus mcgarvey'nin eline, gözüne kuvvet; filmdeki renkler insanın zevk duyargalarını okşuyor. pek latif. kamera ve ışık ekipleri şahane çalışmış. elbette kırmızı. kırmızı bir harika! kırmızı, pasif-agresif şiddettin dalağı; ki kinetik-sakin şiddete dönüşsün. ov. tilda'nın performansı boğulmakla eş değer. çok büyük ve dokunulur halde*. nefes alamama halini hissetmiyorsunuz; nefes almaya çekinmenin kendisi oluyorsunuz. bi' bakmışın, fare gibi kaçmak, reverse* god complexe tekabül ediyor. çocuk gelişimi ve ergen eğitimine giriş 101 dersi verme amacı gütmeyen filmdir. sinema açısından dev bir adım gibi tanımlarla sığlaştırmamak gerekebilir. ama izlenmesi ve üzerine konuşulması gereken bir film olduğunu görmek lazım. nihayetinde lynne ramsay'e geldiğimizde, ancak bir yay burcu kadını böyle yamuk bir film çekebilirdi diye düşünüyorum.*
(bkz: dayak cennetten çıkmadır)
- we need to talk about kevin (bkz: ya bırak şu orospu çocuğunu)
--- hafif spoiler içerebilir --- tilda swinton'a tekrar hayran olmamı sağlayan lynne ramsay filmi. kitabı filmi izledikten sonra okumuş biri olarak diyebilirim ki insanı çocuk sahibi olmaktan soğutmaktan ziyade anne olacak kişinin gerçekten çok güçlü bir insan olması gerektiği izlenimini bıraktı bende. kimse nasıl bir çocuk doğuracağını bilemez elbette, ama kendi sınırlarını, dayanma gücünü bilebilir kanımca. ya da eva khatchadourian gibi trajik bir şekilde keşfeder. özetle, problem çocuktan çok adeta süper kahraman özelliklerine sahip bir anne modeline odaklanan filmdir benim açımdan. --- hafif spoiler içerebilir --- bilge ebiri'nin eleştirisi ise şurada
izlemeye başladığınız anda omuzlarınıza yapışıp son anına kadar hiç acımadan sarsmaya devam eden film.
ne olur ne olmaz diye; --- spoiler --- bir çocuğun büyümesini izledik. anne rahmine düştüğünden, 16 yaşına gelene kadar yaşadıklarını. annenin gebelik dönemi belki fiziksel anlamda çok yoğun ve ona stres verici şekilde geçmiyor ancak annenin doğacak çocukla ilgili bir kararsızlık içinde olduğunu ve belki de bu çocuğun doğumuyla ilgili yanlış ve hatalı bir karar vermiş olduğunu düşündüğünü görüyoruz. zira anne gebeliği boyunca pek de mutlu görünmüyor belki de depresif bir süreç de geçiriyor. bebeğin doğumu sonrası annenin aynı depresif durumu devam ediyor ki belki de buna post partum depresyon desek pek de hatalı davranmamış oluruz. anne bu dönemde çok çaresiz, yalnız. bebeğe bakım vermeyle ilgili ciddi sorunlar yaşıyor ve hatta veremiyor. iyi bakılamadığını bile söyleyebiliriz. zira saatlerce ağlamasına rağmen çocuğu bir kez bile kucağına almak yerine, onun sesini duyamayacağı bir yere gidiyor. anne oldukça yetersiz ancak burda kendi süreci bunun temel sebebi. post partum depresyonun en bilinen sebebi olan sosyal ilgi azlığını da aslında filmde çok açık bir şekilde görüyoruz. baba neredeyse hiç yok, zaten zor bir dönem geçiren anneyi hepten yalnızlığa ve çaresizliğe itmiş oluyor bu durum. okul öncesi dönemde çocukta ilgisini paylaşmayla ilgili sıkıntıların yanı sıra konuşmasında gecikme olduğunu da görüyoruz. bir nevi otistik belirtilerin olduğunu düşündüğüm bir evre yaşıyor çocuk. ancak bu durumu iyi bakım alamamış olmasına da bağlayabiliriz belki de. tepkisel bağlanma bozukluğunda da otistik birtakım belirtilerin olabileceği bilgisinden yola çıkarak belki de böyle bir duruma sokabiliriz çocuğu. yine aynı dönemde olan ve tüm yaşantısı boyunca devam eden çok ciddi karşıt olma, karşı gelme belirtileri, davranım alanında sorunların da başladığı evreyi görmüş oluyoruz. anne yine bu evrede de bakım konusunda yetersiz. ebeveynlik becerileri anlamında zayıf. öfke kontrolünde sorunlar yaşayan, mutsuz, hayatta kendi istek ve arzularını geliştirememiş olmanın vermiş olduğu derin yası tutmaya devam ediyor ve bunun sebebi olarak da çocuğu görüyor. çocuğuyla olan ilişkisinde bu pencerenin de bozulmaya sebep olduğunu görmezden gelmemek gerekli. baba yine yok, çocuğun sağlıklı gelişiminde önemli bir yeri olmasına rağmen, onu bu gelişim sırasında neredeyse hiç göremiyoruz. ergenlik döneminde de zaten döneme has olan birtakım karşı gelmeler ve yalnız olma isteği bulunuyor, çocuğumuzda bunlar fazlasıyla var. antisosyalite ile ilgili ciddi ipuçlarını da bu evrede görüyoruz. çok gaddar ve birilerine zarar verdiği zaman en küçük bir pişmanlık ya da üzüntü duymuyor. kardeşine ya da onun hayvanına acımasızca davranışının altında bu durum bulunuyor. kevin genel olarak bakıldığında çok zeki bir çocuk, antisosyal tarafının yanında da bana kalırsa çok kuvvetli narsisistik bir tarafı da var. malign narsisizm denen şeye uyuyor. kernberg antisosyal kişiliğin temelde ciddi bir narsizm ve ahlak yoksunluğundan oluştuğunu söyler. bu perspektifin de içinde değerlendirilebilir. --- spoiler --- oyunculuklar inanılmaz. kesinlikle tavsiye edeceğim izlenesi bir filmdir.
güzelce geren film ve hatta; --- spoiler --- ruh hastası kevin annesinin, sanırım kendisine bir nebze huzurlu ortam yaratmak amacıyla çalışma odasının bütün duvarlarını haritalarla kapladığı esnada, kevin'in gelip "çok çirkin, çok saçma" filan demesinden hemen önce yanınızda oturan kuzeniniz "yarrak gibi oldu" derse tedirgin anlar da yaşatabilen film. --- spoiler --- güldürürken düşündürdü.
sinir hastası eden film. --- spoiler --- ''olum kevin nasıl bir orospu çocuğusun sen, hayvan oğlu hayvan.'' dedirtmişti zamanında. --- spoiler ---
(bkz: adam lanza)
--- spoiler --- izlemeyi düşünmüyordum düne kadar. izleyen ne kadar tanıdığım varsa filmi bi' o kadar beğenmiş ve bi' o kadar da etkilenmiş ve gergin bi' ruh hali içerisindeydiler çünkü. geçenlerde amerika'da gerçekleşen okul baskınından sonra izleme gereği duydum ve dün izledim. kısa ve net geçiyorum, ne için yola çıktıysa yapımcı, senarist, yönetmen, oyuncu; vaadetdikleri her şeyi gerçekleştirmiş. yani sizi lime lime edeceğiz, öyle metaforlarla vahşeti sizlere anlatacağız ki katliamı görmenize gerek kalmayacak; o metaforlardaki kevin eksenindeki gizemli kötülüğü, annenin çilesini sizin ruhunuza mıhlayacağız, rahatsız edeceğiz ve ana sevgisinin, bağışlayıcılığının ne demek olduğunu bi' de bu pencereden sizelere göstereceğiz. ben gördüm ve hissettim. olay bana göre böyle. geriye kalan çocuğun büyüme süreci, etraf, ortam beni fazla ilgilendirmedi. --- spoiler ---
şöylesi müthiş bir afişi dolaşıyor orada burada. insanı yeniden filme itiyor adeta.
kevin ve annesinin ilişkileri gerçekten tekrar tekrar izlemeye değer. son zamanlarda izlediğim en sağlam filmlerden biriydi. 10/10
bir supernatural bölümü.
sarsıcı bir film. ------------------spoiler------------------- anne ve çocuğun ilişkisine dair çok başarılı analizler yapılmış zaten. benim eklemek istediğim, çocukla annenin top oynamaya çalıştığı sahneyle ile ilgili. bence bu sahne pek çok şeyi aydınlatıyor. özellikle de kevin'ın son cümlesini; o sahnede, doğal bir şekilde hissedemediği annelik güdülerini taklit etmeye çalışan bir anne görüyoruz. çocuğun oyuna katılmasını istiyor ancak çocuk annedeki bu zorlama oyunculuğun bilincinde ve kendisini aslında sevemediğinin farkında. çocuk annenin tepkisini görmek için oyuna bir seferliğine katılıyor ve bunun üzerine annede gördüğü sevinç çocukta nefret duygusunu tetikliyor çünkü çocuğun orada gördüğü şey şu; anne asla onu sadece çocuğu olduğu için sevemeyecek sadece o sevgiyi hakedecek şeyler yaptığında , o sevgiye layık olduğunda bu sevgi kendisine ödül olarak sunulan bir şey olacak. bu yüzden, kendine ve annesine, kendine doğal olarak verilmeyen için çabalamayacağını göstermek çocuğun hayat gayesine dönüşüyor. bir yandan da bu sevginin yoksunluğunun yarattığı bir öfke var. öfke ve koşullu sevgiye duyduğu nefret çocuğun geleceğini belirleyen iki ana etken olarak ortaya çıkıyor. sonra, kadının her gün herkesten hakaretler duyduğu halde neden orada yaşamaya devam ettiğini düşünürken buldum kendimi. baştan beri sevmediği bir şehirde, onu bağlayan hiçbir insan da kalmamışken aksine her gün kendisine türlü işkenceler yapan insanların var olduğu bir yerden neden gitmiyordu ki? ve farkettim ki kadın kevini görebilmek için gitmiyor. kevini aslında sevmiş olduğunu belki kendisi bile yaşananlardan sonra idrak etti. o özenle korunan oda ve çocuğunun tişörtünü koklayan anne, çocuğunu herşeye rağmen seven bir anneydi. kevin bence bu yüzden son sözünde sebebini sorduğunda ' daha önce sebebini bildiğimden emindim ama artık değilim' dedi. çünkü o da yaptığı bunca kötülüğe rağmen kendisini bırakmayan bu kadının aslında onu sevmiş olduğunu anlamaya başladı. belki bu sebeple son sahnede çok daha farklı görünüyordu. sevgisizliğe karşı büyüttüğü içindeki nefret ve öfke dinmiş yerini korku ve şaşkınlığa bırakmıştı. ------------------spoiler------------------- insanı çocuktan soğutan bu filmi yeni izlediyseniz, normale dönmek için aşağıdaki linke tıklanıyız efenim; http://alkislarlayasiyorum.com/…i-yedik-biz-amerika
(bkz: elephant) (bkz: klass)
inanılmaz bir gerginlik ve iç sıkıntısına sebep olmakta ki film amaçladığı şey de bu olduğundan bu yönde oldukça başarılı denebilir. filmin anlatımı, kurgusu, karakterlerin hayatlarına bakışı, hepsi izleyici germek ve onu bunaltmak için en doğru şekilde seçilmiş. filmin atmosferi kesinlikle kusursuz. --- spoiler --- ancak filmi içinize sindirebilmeniz için hikayenin size sunduğu ''bir çoçuğun doğuştan annesinden nefret edebileceği'' önşartını kabul etmelisiniz. fiime bakarak benim anladığım (kitabını okumadım bu yüzden onun hakkında bişey diyemem) kevin ile anne arasında doğuştan gelen bi problem var. kevin adeta yaptığı her hareketle annesini cezalandırmak istemekte, annesinin ona her durumda iyi davranmasıyla kötülüğünü ve acımasızlığını bi derece daha ileriye götürmekte. yani kevin adeta saf ve katışıksız bir anne nefretiyle dünyaya gelmekte ve çocukluğu boyunca bu nefreti sürekli sürdürmekte. bunu annenin çocukla iletişim eksikliğine ve sevgi yoksunluğuna bağlamadım ben çünkü annenin defalarca iletişim kurmaya çalışmasına rağmen kevin ısrarını sürdürmekte. annenin kevin' in kolunu kırmasıyla onun hareketlerinin düzelmeye başlamasıysa insana dayak cennetten çıkma hissini doğuruyo adeta. yani kevin kendisine sevgi gösterilmesinden adeta nefret etmekte. annenin kevinden nefret etmesi, örnek ve sevilen ikinci bir çocuk. ortaya net bir tavır koyamayan silik bir baba. tam bir suç ve suçlu psikolojisi filmi. tüm bunların altında ise filmin sonunda daha net ortaya çıkan nefretin arkasına gizlenmiş derin bi bağlılık ve sevgi olduğu gerçeği. annenin hapisteyken düzenli olarak kevini ziyarete gitmesi, kevinin herkesi öldürmesine karşın anneye dokunmaması, son andaki o sarılma ve kevinin suçu neden işlediğinden artık emin olmadığını belirtmesi. --- spoiler --- film boyunca ''çakıcaksın ağzına iki tane bak bi daha şımarıyo mu'' ruh haline büründürse de bence anlatmak istediğini son derece iyi anlatmış bi film.
insanı en rahatsız edici filmlerden birisi. geçtiğimiz yılın en rahatsız karakteri açık arayla kevin iken, annesinin de ondan pek geri kaldığını düşünmüyorum. ikisi de o tiple hiçbir şey yapmasalar bile adamı gererler. çok çok başarılı bir film.
normalde çok duygusal biri değilimdir de bu filmi izlerken hüngür hüngür ağlamıştım ben. --- spoiler --- ilk izlediğimde kevin'in annesi dışındaki herkesi öldürmesine, annesinin nefretine karşılık onu cezalandırması olarak yorumlamıştım, sonuçta annenin diğer çocuğunu, kocasını öldürüyor, ve tek anneyi sağ bırakarak büyük bir intikam alıyor diye bakmıştım. sonra aklıma şu geldi, bu çocuk bütün diğerlerini öldürerek belki de anneyi sadece kendine saklıyor, aradaki bütün diğerlerini yok edip sadece kendisine mecbur bırakıyor, belki de sadece sevebileceği tek insan olarak kendisini bırakarak sevgiyi kazanmaya çalışıyor. --- spoiler ---
film, karma felsefesinin kötülük kısmıyla ete kemiğe bürünmüş halididir. kötülük doğuran bir kadın ve sonunda insani isteğe bağlanan bir hal. izlerkenki bulanım ve gerilimden bahsetmeye gerek yok.
psikolojik olarak çıkarımını yapacak olursak (bkz: #27428529) ve bu yazının (bkz: #27448315) devamını yazmak isterim. öncelikle psikolog donald winnicott 'tan bahsetmek isterim. winnicott çocukların yer değiştirmediği psikolojik olarak sağlıklı ailelerde bile bilinçsiz bir nefretin ebeveynlik deneyiminin doğal ve gerekli bir parçası olduğuna inanır: "uygun bir şekilde nefret etmekten" söz eder. melaine (meslektaşı olan psikolog), bebeğin annesine karşı nefret duyduğunu iddia ederken winnicott'a göre bu, önce annenin bebekten nefret etmesiyle başlar ve hatta bundan da önce olağanüstü ilkel ve "acımasız" bir sevgi vardır. bir bebek, varlığı ile anneden fiziksel ve psikolojik olarak devasa taleplerde bulunur ve bu da annede nefret duyguları uyanmasına neden olur. winnicott'un annenin bebekten nefret etme nedenlerini sıraladığı 18 maddelik listesinde şunlar da vardır: -hamilelik ve doğumla hayatını tehlikeye atmıştır -bebek özel hayatına müdahaledir (filmde eva'nın serbest ve özgür bir özel yaşamı olduğunu biliyoruz) -emzirirken bebek canını acıtmakta hatta ısırmaktadır -bebek ona "pislik bedava hizmetçi adeta bir köle gibi" muamele etmektedir. -winnicott annenin bütün bunlara rağmen çocuğunu -kakası ve her şeyiyle (filmde kevin bilerek altına yapıyor)-güçlü ilkel bir sevgiyle sevdiğini ve bebeğine olan nefret duygularını ona hiçbir şekilde yansıtmadan tolere etmeyi öğrenmesi gerektiğini de söyler. çünkü ona göre eğer anne uygun şekilde nefret edemezse nefret duygularını, sağlıksız ve mazoşist bir şekilde kendisine çevirir (film de kevin i altına bilerek kaka yaptığı için yere savuruyor ve kevin annesini gammazlamıyor babasına karşı). winnicott un araştırması daha çok evlat edinilen çocuklar üzerinde olsa da anne ile çocuk arasında sağlıklı nefret ilişkisini net bir şekilde açıklar. filmde de gördüğümüz üzere eva kevin'e karşı nefretini gösterdiğinde kevin ın normal bir birey gibi tepki gösterdiğini görmekteyiz. bir de filmde "ters/negatif oedipus kompleksi" vurgulanmış olabilir. ek olarak literatürde tanımı var mı bilmiyoırum ama "istenmeyen çocuk sendromu" olduğunu düşünüyorum bunun psikolojideki yerine dair. edit: bu arada filmin esprisi: (bkz: we need to talk about evin diyen sigortacı)
kitabını okuma fırsatı bulamadan filmi izlemiş biri olarak, kesinlikle zaman ayırıp kitabını da okumaya karar verdiğimi söylemeliyim. amerika'nın geleneği haline gelmiş okul katliamlarına kusursuz ve çok farklı bir yerden bakan film beni etkiledi. gerçi filmin temeli oğlunun yaptıklarından kendini sorumlu tutan bir anne ve film boyunca hesaplaşmak zorunda kaldığı anıları olduğu için okul katliamı pek ilgi çekmiyor, ki güzel olanda bu bence. neyse film boyunca kafamda bir türlü çözümleyemediğim bir durum var. kevin annesinin az ilgisinden nefret edip ona işkence etmeyi tercih eden bir çocuk mu; yoksa kendisine gösterilen sevgiden daha fazlasını arzulayarak annesinin hayatında odak olmak için elinden geleni yapan biri mi? filmi izledikten sonra uzunca düşünüp verdiğim karar, iki farklı duygunun karmaşasında kaybolmuş biri olduğu aslında. annesini ister istemez suçlamak istiyor ama bir türlü ondan ayrılamıyor ve belli etmeden ilgisini istiyor. hatta zaman zaman onu arzulayacak kadar kafasına takıyor ve sonunda hem kendisinin hem de annesinin hayatını berbat ediyor. bunun yanı sıra annenin filmin sonundaki tepkisi ve belki film en başında yapamadıkları içtenliği şaşırtıcı. sonuçta çocuğun kimi öldürse affedebilir bence ama diğer çocuğunu öldürdüğünde affedebilmek... işte bu büyük bir sevgi ve vicdan azabı ister.
felaket güçlü bir atmosfer yaratıp bunu enfes bir kurguyla ve görsel yapıyla destekleyen toplamda çok iyi bir film olmakla beraber bazı hafif aksayan unsurları mevcut filmdeki aksamalara yol açan taraflar genelde kitaptan uyarlanırken atlanan, hızlı veya muğlak geçilen yerler. kitabı okuyanların nette yazdıklarının da yardımlarıyla aşağıdaki çıkarımları yapınca film çok daha anlam kazandı: --- spoiler --- filmin belki de en havada kalan tarafı şehirdeki insanların eva'ya neden bu denli tepkili oldukları, onu gördüklerinde kendilerine hakim olamayıp (eva polise şikayette bulunsa hapse girerler) tartaklayacak kadar bilenmiş oldukları. başlarda bunu filmin sonlarında açığa kavuşacak gizemlerden sansak da kavuşmuyor. bu durumun arkaplanı kitapta etraflı biçimde anlatılmış. olaydan sonra eva, filmde de üstüne basa basa gösterildiği üzere, yaşananlarda, oğlunun durumunda kendi payının çok büyük olduğuna inanıyor. kendini cezalandırmak için, kevin'in sorumluluğunu paylaşmak için elinden geleni yapıyor. bir nevi kendini acılı ailelere ve tanıdıklarına kurban ediyor. banliyöden ayrılıp manhattan'a geri dönmemesinin en büyük sebeplerinden biri de bu. ailelerin hınçlarını onların yakınında olarak ona yöneltip açılmalarını, biraz olsun daha ateşlerinin dinmesini göğüslemek istiyor. peki olaylar sonucunda tüm ölenlerin vebaliyle birlikte kocasının ve küçük kızının kaybını da taşımak durumunda olan bir anneye karşı en başta bu tavrı ateşleyen ne? bunun sebebi de bize sadece en son kareleri bölük pörçük gösterilen kevin'in mahkeme duruşmaları. bu duruşmalarda davacılardan biri kevin ile beraber annesini de suçluyor ve dava ikisi üzerinden devam ediyor bundan sonra. ve eva kendi üzerine isnat edilen suçlamalara karşı kendini hiç savunmuyor. hatta suçlu bulunmak için elinden geleni yapıyor desek yeri. hiç ağlamadığı gibi üzgün bile gözükmemeye özen gösteriyor. tv'lerde, haberlerde "buzlar kraliçesi", samimiyetsiz, soğuk, merhametsiz, cani bir kadın olarak lanse ediliyor. dava sonucunda suçlu bulunmadığında hayal kırıklığına uğruyor. ceza alması gerektiğini düşünüyor. tek tesellisi kevin'in davası kaybedildiği için ödemek durumunda kaldığı yüklü dava masrafları. avukatın "niye temyize gitmiyorsun, herşeyini kaybedeceksin" uyarılarına aldırış etmiyor ve malikaneyi, şirketini, hemen herşeyini kaybediyor. ... eva celia'ya hamile kaldığında, kevin'in bir günlüğüne annesiyle babasına biçtiği rolleri değiş tokuş etmesi de kitapta daha iyi açıklığa kavuşturulmuş diğer bir mevzu. her sosyopatın olduğu gibi kevin'in en büyük zevki de insanları manipüle etmek. bir günlüğüne de olsa kendi biçtiği rolleri tersyüz ederek ebeveynlerini manipüle etmedeki hünerini ortaya koyuyor. hem bize hem eva'ya onları istediği gibi parmaklarında oynattığını kanıtlıyor. ve hemen ertesi gün rolleri eski vaziyetine dönüştürüp eva'yı biraz daha umutsuzluğa sürüklemeyi başarıyor; ona aslında istese "nasıl mükemmel bir evlat" olabileceğini ama bir daha asla eva'ya o zevki tattırmayacağını gösterip annesine karşı büyük bir zafer daha kazanıyor. ... son olarak kevin'in okla yayla bir okul dolusu insanı nasıl akladığı, neden durduralamadığı ve üstü başı tertemiz dışarı çıktığı meselesine gelirsek: kevin okulun sadece dış kapılarını kilitlemiyor. bir şekilde kalabalığı okulun kapalı spor sahasına toplayıp (veya zaten hazır kalabalık orada toplanmışken) salonun kapılarını onların üzerine kilitleyip kendisi spor salonunun içinden ulaşılamayan salonu gören bir balkona çıkıyor ve buradan herkesi bir bir yere seriyor --- spoiler ---
bir doğum kontrol yöntemi olarak izletilen film
hakkında konuşulmayı fazlasıyla hakeden bir yapıt. bu da onlardan birisi. --- spoiler --- babasını ve kızkardeşini öldürdüğünü anladığımız sahnede ikisi de yüzüstü, yani arkalarından vurulmuşlar. benzer şekilde okulda sağa sola ok sallarken kevin'ın ne bir mimik ne öfke ne bir şey göstermediğini izliyoruz. çünkü hiç biri onun için "değerli" kişiler değil. bütün bu öldürme eylemi kevin için amaç değil araç. peki amaç ne? aşk/nefret bağıyla sımsıkı bağlı olduğu annesini kendi yaşadığı(nı düşündüğü) gibi sevgisiz, yalnız ve mutsuz bir dünyaya mahkum etmek. son sahnede annesinin bunu neden yaptın sorusuna karşılık "artık emin değilim" cevabı eylemin amacına ulaşamadığını anladığı için. çünkü annesi, hapiste katliamcı bir oğlu olan bir anne olarak mücadele ediyor, vazgeçmiyor ve ne olursa olsun duvarlarını elleriyle kazıyıp üstüne boya atmayı başarıyor. --- spoiler ---
dert sahibi olmak mı istiyorsun? izlemeden geçme bu filmi. --- spoiler --- o oğlan bir güzel dayak yemeden şu film bitiyor ya, aşırı üzülüyorum buna, nasıl bir psikolojik mesaj verdiğiniz umrumda bile değil bazıları için haggaten dayak cennetten çıkma durumu var. başından iki kulağı çekilse piç kurusunun bir derdi olmazdı. vay anam anası istememiş, lan türk halkının %70'i plansız doğmuştur , küsüratlı mı verseydim rakkamı, her türlü salladığım anlaşılacak,neyse,anladın sen mevzuyu. gerçi toplum olarak da pek örnek gösterilecek durum da değiliz ama en azından okul taramak için neden değil, bak yine kız kardeşi aklıma geldi, şerefsiz ya,nasıl kıydın amk. diken üstünde izledim zaten filmi, asabım bozuldu, sinir bir film. --- spoiler --- ama oyunculuk filan gayet güzel, ben rahat adamım baa bişey olmaz,sinirlenmem, diyorsan izle ya da sinirlensen de izle, güzel film sonuçta.
vakti zamanında fethiye'ye gidiyorum, niyeyse karayolunu tercih etmişim.. sezon olduğundan yer de yok adam gibi, en arkanın iki ön sırasında, yanımda çocuklu bir yengeyle başladık yolculuğa.. arkadaş o çocuğun tepiklerinden, huzursuzluğundan ve yengenin memelerinden yol bitmek bilmedi, sabah otogara adım atınca inip yeri öptüm, çocuk yapmamaya yemin ettim.. aradan yıllar geçti, biyolojik saat diye yadsınamaz bir gerçek çıktı ortaya.. tik tak çocuk, tik tak bebek deyip duruyor sinsice zihnimde.. oturduk, film var imiş dedik sevgiliyle, aldık çerezimizi izlemeye başladık.. amuna goyum 2 saat sonra beyi vazektomiye ikna etmek için uğraşmaya başladım resmen.. film iyi, oyunculuk iyi, teknik iyi, senaryo iyi, her şey iyi.. ama minibüs caddesinde bayan şoför olmak gibi, bastıkça basıyor, daral geliyor, küfür üstüne küfür etsen de kar etmiyor.. sonrasında izlenecek pozitif bir şeyler ayarlayın, öyle basın play tuşuna..
bir kez daha ingiliz psikolojisinden tek şey anlamadığımı bana hatırlatan gerilim/dram filmidir. --- spoiler --- bir yandan eva'yı haklı bulurken diğer yandan da ona yapılanlar konusunda acıyamıyorsunuz. şöyle ki toplum tarafından sizden çıkan şey sizin eseriniz olarak kabul edildiğinden, toplum size yapılanları bir nebze de hak ettiğinizi düşünerek algılamak istemez. işin garibi filmin sonunda siz de kızmak ile haklı görmek arasında gidip gelirsiniz. kevin hakkında konuşmasam daha iyi. vahşet genlerde gizliymiş azizim. iyi ana-baba hikayeymiş. --- spoiler ---
