iş arayışında bir kadının gördüğü bir boşlukta, kız kardeşiyle beraber açtığı ölüm/cinayet sonrası temizlik firmasını konu alan film. http://www.imdb.com/title/tt0862846/
28. film festilali bünyesinde seyredebileceğiniz film.
(bkz: cleaner)
little miss sunshine yapımcılarından çıkma bir film.amy adams, emily blunt, alan arkin başrollerde. referansı sağlam olduğundan festivalde kaçırılmaması gereken bir film.
"işler ne kadar kötü giderse gitsin, çabala ve asla mutluluğunu kaybetme" temalı yanlışlıkla izlediğim filmlerin son zamanlardaki en iyi temsilcisi. istanbul film festivali kapsamında izlediğim film kız kardeşi, gayrimeşru çocuğu, iş kurma çabalarıyla biraz ayrılsak da beraberiz'deki yer elmasını andıran nev-i şahsına münhasır babası ve başkasıyla evlenmiş olmasına karşın üniversite yıllarından beri kopamadığı yasak aşkı çemberindeki hayatını düzene sokma mücadelesindeki bir kadının yaşadıklarını çok tatlı bir şekilde anlatıyor. senaryosu bir kadının elinden çıkmış olduğu belli olmasına rağmen, özellikle ince espirileri, sağlam konusu ve akışıyla asla yalnızca kadınlara hitap eden bir film değil. hatta bunun senarist megan holley'in yazdığı ilk filmi olarak görülmesi şaşırtıcı. iki ana karakteri oynayan amy adams ve emily blunt ile bahsetmeden geçemeyeceğim çocuk oyuncu jason spevack da tam karakterlerinin oyuncuları olmuşlar, ve çok başarılılar. fırsatı bulunursa, benim yeterince bilgi sahibi olsam benim de diyeceğim "kadın filmi" ya da klasik "hayata bağlan, mutlu ol filmi" önyargılarına kapılmayıp mutlaka izlenmesi gereken bir film.
belli sahnelerde senaryosunun bir kadın tarafından yazılmış olduğu hissediliyor gerçekten. çok gerçekçi. --- spoiler --- rose, çok seviyor olmasına rağmen bir gün gerçekleri farkeder ve yasak ilişkisini bitirmeye karar verir. bir akşam kendisini görmeye gelen sevgilisine, gayet üzgün ve gözleri dolu dolu olmuş bir şekilde, daha fazla devam etmek istemediğini söyler. adam ruhsuz "demek buraya kadarmış" der ve arabasına binip gider. --- spoiler --- izlemeye değer, senaryosu gayet orjinal bir film. en sevdiğim sahne ise şu oldu: --- spoiler --- - norah: bu seferki iş ne? - rose: (gülümseyerek) intihar... --- spoiler ---
bu filmi izlemem için alan arkin yeterliydi benim açımdan. little miss sunshine'ı sevmiştim. bu filmi de sevdim. * * amy adams ile * * emily blunt da gayet iyiydi. keyifle izledim. ve oscar rolündeki jason spevack'ı da öyle. rose, norah ve oscar'ın zor ve silik hayatları, var olma çabaları... iki kız kardeşin "bir şey" olma çabası, babalarının onlara yaptığı jest; dedesinin moral verdiği, zeki ama uyumsuz addedilen çocuk... hepsi yerine oturmuştu. bazen "bir şey" olmak ne kadar da zor olabiliyor. ne yapsan yetmiyor. --- spoiler --- özellikle bebek bezine çikolata döküp yiyen ve evlenmiş , doğurmuş, gururla dolmuş (!) kadınların yanında "bir şey" olduğunu anlatmaya çalışmak... --- spoiler --- --- spoiler --- tren sahnesini, kedi için ev yakılan sahneyi sevdim... bir de tek kollu winston ile rose arasında bir şeyler başlamadan film bitti. oscar: piç ne demek? norah: evlenmeden doğan çocuk. ileride göreceksin, piç olmak çok havalı bir şey --- spoiler ---
özgün senaryosu ve doğallığıyla ağızda güzel bir tat bırakan filmdir. bu yüzden filmin bu kadar popüler olmaması insanın hoşuna bile gidiyor. --- spoiler --- son karede oscar'ın little bastard dövmesiyle ve dürbünüyle parkta oynayan kızı kesmesi hoş bir ayrıntı olmuş. --- spoiler ---
istanbul film festivali dahilinde izleyemedik ama epey birşey kaçırmışız anlaşılan. film bittikten sonra böyle afallıyorsunuz, bütün oyuncular başarılıydı bize kalırsa fakat oscar sayfasına özel bir not düşmek gerek. bir de tabiki emily blunt gerçekten güzel bir performans sergiliyor, makyajını da başarılı buldum. --- spoiler --- tren raylarının altında durma fikri ise güzel geldi, insan böyle rahatlıyor sanırım. bir an için norah'ın eli gitti diye de tahmin ettik. bir benzerini grey's anatomy'de yang ile owen'ın zemin katlarda havalandırmada takılmasıydı. --- spoiler --- http://www.takimdanayriduzkosu.com/…shine-cleaning/
aynı frozen river gibi küçük bütçeli ama sıradışı, güzel film. sıradan insanların hayatını çok güzel anlatmış. zevkle izledik. bir de tek kollu abi clifton collins jr; babel ve capote filmlerinde de vardı.
amy adams, emily blunt, steve zahn, clifton collins jr gibi bircok tanidik oyuncunun yer aldigi film. the royal tenenbaums'un onculugunu cektigi melankolik komedi diye addedilebilecek janrin bi diger -ve de guzel- ornegi. emily blunt'i wind chill'den tanimis idim -the devil wears prada'da yan bi rolde izlemis idik-; ama artik ismini bilmeyi borc bildim. "emily blunt". evet. o ne guzellik beyaz ten-siyah makyaj kombinasyonuyla (bkz: allah sahibine bagislasin)... filmin agir melankolisi altindayken, e bunun komedisi nerde psikolojisine girmistim ki bi diyaloguyla kopardi beni: --- spoiler --- - since 1963? - yes, it shows that we got some stability, people like that. - that is a lie. - its a business lie. and that is different from a life lie. --- spoiler --- onun disinda cok komedi unsuruna rastlayamadim. durum komedisiydi aslinda... ben melankolik komedi diye nitelendirebilirim filmdeki komedimsi unsurlari. diyaloglar zekice. oyuncular tas. izlenesi... --- spoiler --- norah'in arkadasimsiyla arasindaki iliski neden islenmis, islendiyse niye cot diye garip sonlandirilmis bilinmezlikte. yine ayni sekilde rose ve winston arasinda klasik hollywood hikayelerindeki gibi ask-mesk bi siler olsun diye beklendik. olmadi. oldu diye sayiyorum. ona gore. --- spoiler ---
kadın yönetmen, kadın senaryo yazarı, kadın oyuncular, kaybeden kadınlar hikayesi. little miss sunshine'ın bir devamı gibi, şöyle formüle edilebilir: yapım-yönetim-senaryo kanadında amerikan bağımsızlarına bağlanırken diğer koldan her tür seyirci için duyarlı insan hikayeleri. yönetmen christine jeffs'i daha önce sadece festivallerde yer alan sylvia filmiyle hatırlıyorum, karaktere cesur yaklaşımıyla ama ingilizlerin önemli şairi ted hughes'e acımasız yaklaşımıyla eleştirilmiş, feminist sinema yaptığı söylenmişti. bu filminde her ne kadar feminist sinema yaptığı hiçbir şekilde söylenemeyecek olsa da, bir kadın filmi çektiğine şüphe yok. özellikle yarım kalmış anne-kız ilişkisi filmin 'kadın hikayeleri' alt-metnini oldukça güçlendiriyor. bu yanı ağır bassa da hiçbir şekilde rahatsız etmeyen, parıltılı anlar barındıran ve rahat izlenen bir film. özellikle oyuncuların amerikan bağımsız kostümünü üzerlerine tam oturtmaları bunda etken, clifton collins jr.'ın bu anlamda tam bir şov yaptığını söylemek lazım. senaryonun da holivudlaşmamak için çok çaba sarfettiğini dile getirelim ve hakkını verelim, rose ile winston'ın aralarında bir aşk hikayesi gelişmemiş olması ve norah & lynn ilişkisi senaryonun büyük artıları. oscar'la norah arasındaki tüm diyaloglar komik ve zeki olduğu kadar zihinaçıcı da. alan arkin'in her zaman ki donuk ve mesafeli oyunculuğunu koruduğunu, emily blunt'ın bir türlü rol çalamadığını, amy adams'ın ise karakterini çok önemsediğini söyleyelim. oyunculuğa çok dem vurmanın da anlamı yok, bağımsız yapımlarda stressiz, rahat, karakter merkezli, tiyatro tabanlı bir oyunculuk sergileniyor, yani tam bir metod oyunculuğu, çok berbat değilseniz en az 'idare eder' oluyorsunuz. (daniel day-lewis'in there will be blood'da yaptığı bambaşka bir hikaye, o oyunculuğu yeniden tanımlıyor orada) güzel bir film diyerek bitirelim.
wristcutters a love story 'i seven insan evladının kesinlikle seveceği film.
28 ağustos'da günışığı temizleme şirketi adıyla vizyona giriyor..
birinin ölümü hakkında "how did she die?" sorusuna "it was sorta of a do-it-yourself thing" cevabı verebilen zeki, sıcak, (ama sımsıcak değil, ki bu iyi bi şey) ve karanlık şeyler hakkında günışığı kadar berrak şeyler söyleyebilen film. alan arkin'in baba emily blunt ve amy adams'ında kız kardeşler olduğu, "bozuk" aile filmlerinin yenisi, en iyilerinden birisi.
küçük gelmesine rağmen insanın ayağından hiç çıkarmak istemediği eski, rugan ayakkabıya benzeyen film.
uzun zamandır izlediğim en naif, en sıcak, en güzel film. nasıl babasız çocuk büyütülür, işte böyle anneyle, dedeyle, teyzeyle... --- spoiler --- azıcık normal dışı davranış gösterdi diye hemen ilaç alması gerek diyen eğitim sistemine inat, "piç olmak havalı bişi, büyüyünce anlarsın" diyen bir teyzeyi, "bence onlar senin ne kadar geniş bir hayal gücün olduğunu anlamamışlar" diyen bir dedeyi yeğlerim --- spoiler ---
genel olarak durağan bir film ancak filmin içerisindeki küçük mesajlar filmi izlenebilir kılıyor öyle ki filmi izledikten sonra hayata farklı açılardan bakabiliyorsunuz. öte yandan bu etkiyi bırakan ve olay örgüsü çok daha güzel olan filmler de bulunabilir sunshine cleaningden önce izlenmesi gereken daha çok film var.
wristcutters a love story ve little miss sunshine filmlerini sevdiğimden ötürü bu güzel filmi de bir an önce izlemek için sabırsızlanıyordum. eh, izledik işte. fazla ahım şahım bir şeyi yok. öyle akılda kalıcı, kıtaları yerinden oynatan bir yapım değil mesela. ama gene de izlenesi, cipsleri, biraları açıp sevdiceği de yamacına alıp evde bi güzel dvd keyfi yapılası bir film. kaliteli filmleri seven her sinefil bünyeye hararetle tavsiye ederim. hem zaten alan arkin var. daha ne olsun?
galiba doğru bir tabirde bulunursak tam bir 16-35 yaş arası bağyan filmi. büyük beklentilerle izlemezseniz hayal kırıklığı da yaşamazsınız. film gayet sakin başlıyor, sakin ilerliyor ve sakin bitiyor. ama film esnasında birkaç yerde "e ama neden... ?" ve "e hani az önce... ?" gibi baloncuklar kafanızın üzerinde patlıyor. izlediğinize pişman olmayacaksınız muhtemelen ama izlemezseniz de birşey kaybetmezsiniz. sırf alan arkin için seyretmeyi düşünüyorsanız hiç izlemeyin derim. zira little miss sunshine'da izlediğimiz kadar etkili değil. uzun lafın kısası ortalama bir vakit öldürgeci. --- spoiler --- (bkz: pecan pie) --- spoiler ---
herşey iyi güzel, oturulup izleniyo da, aslında çok daha fazla potansiyel taşıyan jason spevack isimli garip suratlı eğlenceli çocuk biraz esgeçilmiş gibi geldi.bide oynadığı karakter böle gizliden gizliye zeki falan, çok daha ekmek çıkarmış da, daha başka şeyler gibi güme gitmiş heralde. onun dışında normal film.
gerçek hayat filmi. gerçek hayatta tüm açık uçlar bir yere bağlanmıyor. rose ile winston hemen o anda illa ki çıkmaya evlenmeye karar vermiyorlar. daha rose'un atlatması gereken bir mac trajedisi var ne de olsa. önce tek olmayı öğrenecek, yavaşça. norah kendisini nerede bulacak, kim bilir, belki anlayacak ki aslında aradığı şey zaten evindeymiş. hayat böyle salak birşey işte. bakıyorsun, olman gereken, olmak istediğin yerde değilsin. güçlüyüm, altından kalkabilirim telkinlerine ihtiyaç duyuyorsun her gözünü açtığında. sonra belki bir fırsat geliyor karşına, tamam oluyor derken çuvallıyorsun. bu arada sevdiğin adamın blöfünü göreceğini mi sandın? tek bir "bilmediğimi mi sanıyorsun?"un canını bu kadar acıtmayacağına mı inandın? herkesin garip olarak adlandırdığının aslında senden daha normal olduğunu ne zaman farkedeceksin? ama gene de ve yeniden ayağa kalkmalı insan. ya da kaybolup gidersin bir yatak şiltesinin, tek kişilik koltuğun, banyo duvarının üzerinde, çantanın içindeki resimlerde.. sadece hayat var, bir yerlerde, bir şekilde akıyor gidiyor. sonunda televizyon karşısında, gözünüzde yaşlarla, cevizli pasta tavsiye eden kadına bakıp kalıyorsunuz işte.
pms'ken izlenilmesi rahatlatacak, anne-kiz karde$-kiz cocugu denklemleriyle "uuhuehehahh" diye ozgurce zirlayabileceginiz arinma seansi. --- spoiler --- filmin en sevdigim yeri rose'un lise arkada$larina yaptigi i$i anlatinca aldigi "hmm" tepkilerinden sonra ayni kadinlarin eglenmek icin cok sevimli bulduklari "bebek bezinden cikolata yeme" oyunu oldu. hakikaten de yerden olmu$ birinin kanini temizlemek, eglence icin bok simulasyonu yiyip bunu sevimli bulmaktan cok daha az tiksindirici. --- spoiler ---
siradan insanlarin siradan hayatlarinin anlatilmadigini dusundugum film. boyle bir aile siradan bir hayat yasiyor olamaz. --- spoiler --- rose'un gittigi partideki insanlar siradan bir amerikan hayati suruyor olabilirler. rose ise her turlu zorlukla tek basina mucadele etmeye calisan, kendini hayata baglamak icin gucluyum, iradeliyim, herseyi yapabilirim mottosunu belirlemis ama aslinda kendi ayaklari uzerinde duran bir kadin. sahsen partideki diger kadinlardan cok daha guclu oldugu izlenimine kapildim filmi izlerken. --- spoiler ---
--- spoiler --- orjinal senaryosu ile kendini sevdiren film. oldukça sevimsiz bir iş olan intahar edenler / öldürenlerin arkasında "kalıntıları" çöp evleri temizlemek gibi aslında korkunç işleri sırf parası güzel / sırf kendi işinin patronu olduğunu için yapmayı kabul eden iki loser kardeşin hikayesi. işin arkasındaki drama çok az değiniliyor; ve işin aslı kimsenin aslında görmediği ve de görmek istemediği işleri başarılı bir şekilde komikleştirmişler. dolayısıyla gerçeklerden çok uzak ama tuhaf bir şekilde kendini sevdiren bir film.hani böyle bir konuyu alıp da komedi / dram yapabilmek, böyle bir konu üzerine film çekmeyi akıl etmek kadar hoş ! --- spoiler --- seyredin ... keyifli vakitler için
muhakkak izlenmesi gereken, alıştıklarımızın dışında, sıradan olmayan film. oyunculuk güzel, senaryo güzel, karakterler güzel. tavsiye edilir.
daha önce de bahsedildiği üzere; wristcutters a love story ve little miss sunshine ile barındırdığı ortak özelliklerle birlikte, tarzının sideways ve the visitor'a da son derece benzediğini düşündüğüm, bir grup insanın yaşamından bir kesit sunan çok kaliteli bir film. şahsımın özellikle favorisi olan filmlere -bir ismi varsa da, ben bilmiyorum- güzel bir örnek. yani, film bittikten sonra da, sanki insanların yaşamları devam ediyormuşçasına akıp giden filmlerden. hem tüm oyuncular mükemmel bir iş çıkarmış, hem de senaryo çok güçlü. ama öyle bir film ki, oyunculuklar mecburen senaryo örgüsünün önüne geçiyor. çünkü; filmin seyrini değiştiren şeyler, olaylardan ziyade, bir cümle ya da bir reklam filmi. bir kutu... bir damla gözyaşı... bunları senaryoda yansıtamazsınız; ancak kaliteli bir biçimde oynanınca anlam kazanır ve bence tüm film çok anlamlıydı. son zamanlarda izlediğim en naif ve melankolik film diyerek bir entarinin daha sonuna geliyor ve sinema eleştirmenliği egomuzu tatmin ediyoruz, dna'sı altından değerli olan insanlar. edit: inglourious basterds ile aynı dönemde vizyona girmesinden ötürü, gişe anlamında pek varlık gösteremeyeceğine inandığım filmdir ayrıca. soysuzlar kötü film midir? haşa! ama keşke soysuzlar'dan çıkan insanların en azından dörtte biri, "haftaya da şu günışığı'na gidelim" dese, böyle filmler bu kadar uzun aralıklarla çekilmese, hayat bayram olsa...
sezonun geçiş döneminde ilaç gibi gelmiş film, hayata dair. şahsen, üzerinde hiç düşünmediğim bir konunun varlığından haberdar oldum, suç mahallerinin temizliği gibi. bu kadar kaza, intihar, cinayet haberine rağmen bunu hiç düşünmemiş olmam garbime gitti. küçük kardeşin amelie tarzı da filmin başka bir boyutu. iş hayatı açısından da insanın yaptığı işle paralel alanları görebilmesinin sonuçlarını da görebiliriz. şartlar ne olursa olsun, hayata tutunmanın mümkün olduğuna dair umut ışığı saçıyor, ismi gibi.
bu başlık altında wristcutters: a love story ve little miss sunhsine isimlerini telafuz etmeyenleri holloywood'dan gelip dövüyorlarmış. o sebeple baştan bir zikredeyim de, sonra unuturum falan iş almayayım başıma. hayır film gayet leziz aslında ama ben wristcutters: a love story ile arasında herhangi bir bağ kuramadım. hatta birbirlerinden çok uzak iki uçtalar. birisi ne kadar düşse diğeri o kadar gerçek. little miss sunshine'ı ise hafiften hatırlatır bir havası var. alan arkin'in büyük baba rolünün ve evin sevimli veleti figürünün falan etkisi var bunda elbette ama little miss sunhine'a tüm havasını veren o yol filmi estetiği yok tabii ki sunshine cleaning'de. böyle kendi halinde, kenarda köşede kalmış hayatları anlatan, büyük laflar etmeyen, sıradan yaşamların içine dalıp çıkan, sakin ve gösterişsiz filmleri de pek bi seviyorum galiba bunu bir kez daha anladım sayesinde.
insanın ruhunu temizleyen güçlü, iradeli ve eğlenceli film. (oscar lorkowski'nin dövmesini gün ışığına çıkardığı sahne, bence filmin doruk noktasıydı.)
bağımsız amerikan. little miss sunshine, sideways, juno, lars and the real girl vs. minvalinde bir başka güzel film. tahminim ileride bu dönemin sinemasından bahsedilirken, bu çağdaş "feel-good movie"ler de es geçilmeyecektir.
zinhar bir feel-good movie değil. genre: comedy'ye aldanıp da neşeyle izlenecek bir film olduğunu düşünmeyin. acıklı bir film. baştan sona acıklı.
(bkz: karamsarmış gibi görünen iyimser filmler)
depresif görünüp umut aşılayan bir film. bağımsız amerikan sinemasının en güzel yanı da hayatın ta kendisini anlatması, hollywood klişelerine boğulmadan kendinizle bağdaştırabiliyosunuz en azından. izlemeye değer bir film olmuş kanımca.
filmin en büyük başarısı; söylenenlere ek olarak tabi, kadın filmi tabir edilen hemcinslerinin sıkça düştüğü hataya düşmeden sonunu getirebilmiş olması sanki. şimdi hata şu. ne zaman bir kadın hikayesi izlesek senaryo bir yerinde hayattan ve detaydan kopar , saçaklanmak yerine, hikayedeki bir erkeğin hödüklüğüne kitlenir kalır. yada daha doğru ifadeyle erkek öyküsü hikayedeki tüm sebepleri piç edip kadın kişisinin hayatındaki devcileyin detay olarak tüm sebep ve sonuçları belirleyiverir. kadın yönetmenimizle birlikte doğal müşteri de gevşer, rahatlar. sonra. sonrası çiçek böcek. lakin bu filmde bu yok. bu güsel. bu film, anlattığı hikayedeki kadının veya hikayesini anlattığı kadının, öyküsündeki sıkışmaları ve terslikleri en yakındaki erkek kişiye, karakterine, kızımıza yaptığı fenalıklara felan bağlayıp bıdı bıdı yapmıyor. akıyor. --- spoiler --- yani işte kızımız, bunca senedir sevdiği ve birlikte olduğu evli adamdan bir küçük paragrafla, bikaç damla gözyaşıyla ayrılıveriyor. uzatmıyor. sakin. temiz. intihar etmiş bir annenin öyküsü altında büyümüş iki kız çocuk. onca ruhsal yük. babaya bindirilmiyor. hani illa suçlanacaksa başarısız karides operasyonundan suçlanabilir belki. film kadın hemcinslerine attığı bi kaç salvo ( liseden kız arkadaşlar toplantısı, bebek bezi üstü çikolata, kırmızı porsche, umutsuz ev bayanları ) dışında kadınları da mesele etmiyor. filmin gülünecek yerine denk getiriyor sadece. --- spoiler --- yani hikayedeki erkek kişiler olmasaydı bu kadınların hayatı şöyle olurdu böyle olmazdı, ey izleyici yokla zihnini ve bul perdede gördüğün adamı hayatında. ya çemkir ona ya tap. yok. akıyor. işine bakıyor. bi çok izleyicide bıraktığı, bahsi bolca geçen sıcaklık hissi burda galiba. hayatın, erkeklerin kadınlara yaptığı fenalıklara bağlanamayacak kadar değerli, kendiliğinden, kendi içinde güzel bi akışı vardır diyor. umarım vardır diyor. umalım vardır diyor. kendi kendini, karşı cinsle olan teşrik i mesaisine göre belirleme kolaylığına hiç teslim olmadan herşeye rağmen diil herşeyle birlikte sürdürüyor. yaşamak ne ki zaten sevgili sözlük. sürdürmek diil mi ki ? iyi seneler.
iyi çekilmiş ve oynanmış,vasatın üzerinde bir kendini iyi hisset filmi...
amerikalıların kan temizliği için bile sertifika istediğini öğrendiğimiz; emlakçılık sertifikasını es geçiyorum, vayy be helal olsun adamlar işleri ne kadar ciddiye alıyorlar dedirten, son zamanlarda izlediğim en muhteşem filmdir.
--- spoiler --- bir zamanlar amigo kız olmak, basketbol takımının kaptanıyla çıkmak gibi herkesin -kime göre neye göre - hayran olduğu özelliklere sahipken kendini lise arkadaşlarının evini temizlerken bulan rose lorkowski'nin dramatik ama bir o kadar da etkileyici hikayesi. her anı buram buram gerçeklik kokan, kendini lise aşkı, zeki ve farklı oğlu, bir baltaya sap olamayan kardeşi ve fazla girişimci babası arasında parçalayıp hayatını düzene sokmak isteyen bir kadının filmi. lise arkadaşının bebek partisinde ise aslında kendini kendine ispat etmeye çalışıyor rose, sizin gibi değilim ama sizden kötü bir durumda da değilim demeye çalışıyor bir yandan. öte yandan, tam kendini buna ikna etmiş ve hayatını yoluna koyduğunu düşünürken, tekrar başa dönmesi üzerine winston'la olan günah çıkarma sahnesi, rose'un kendine bakışını yeterince yansıttı: "there's not a lot that i am good at. but i'm good at getting guys to want me. not date me, or marry me, but want me. " --- spoiler ---
"pis bir iş ama birinin yapması gerekir " temasıyla yola çıkan izlemesi keyifli film.
29. uluslararası film festivali bünyesinde 8 mart-1 nisan 2010 tarihleri arasında istanbul'daki 15 üniversite ve 3 lisede gösterilecek film.. okulların listesi: http://www.mefallit.org/…vali-okullara-gidiyor.html
etraftaki bütün bu şatafattan yorulmuşken izlendiği zaman, sadeliğiyle, bir bardak su içmiş gibi rahatlatıyor insanı. hani o adından bi bok anlamadığımız, ama içip durduğumuz abuk sabuk şaşaalı içeceklerden ağız tadımız allak bullak olmuşken, içtiğimiz bir bardak su gibi işte. öyle sade, öyle güzel.
ortalama bir film. --- spoiler --- oscar'ın doğum günü şaşkınlığı güzeldi. --- spoiler ---
little miss sunshine ın yapımcılarından cıkma oldugunu hissettiren, kadın elinin degmis oldugunu fark etmekte zorlanmadıgın yasam kadar zor, hayat gibi gri bir hikayenin konu alındıgı ama bir taraftan da sıcacık, hayattan samimi hallerini de kaybetmemis film. hep birilerinin arkasını toplamak durumunda oldugu insanlar.. birilerinin hep arkasını toplamaktan kendini sorumlu tutan insanlar: --- spoiler --- -daha fazla yuku kaldıramıyorum.. --- spoiler --- senin de bir baltaya sap oldugunu gostermek icin neler yapardın? hepimiz bir sekilde cevremiz icin yasıyoruz. uzun okumalarla herkes durmadan bi seyleri kanıtlama derdinde.. ama senden cok uzaktaki hayatlar, o evli ve cocuklu kadınlar porschelerle geldikleri lise toplaskasında senin etini disine katarak kendi paranı olulerin evlerini temizlemekten cıkarttıgını ve tek basına cocugunu yetistirmekteki basarını anlatırken ki gururunu gercekten anlayabileceklerini sanmıs mıydın? bazen cevapları yanlıs yerlerde arıyoruz.. kendimizde ne kadar yanlıs bir yerlerde debelenip durdugumuzun farkına varmıyoruz. insan elbet degerli, her biri.. ama seni anlamayacak cinslisine de neden laf anlatma derdiyle oksijen tuketimi? sıradan bir hayat mı sıradısı bir hayat mı, basarılı bir hayat mı, en zor anında bile kendini bırakmadıgı icin esasen cok dirayetli bir hayat mı, vasat mı? cevaplar goreceli... ama bence little miss sunshine'ı sevdiyseniz kesinlikle izlenmeli.
emily blunt ın oyunculuğu zirve yapabiliyor bazen.
