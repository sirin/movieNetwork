orjinal adıyla 'dersou ouzala' akira kurosawa'nın 72'de yaptığı rus gezgini vlademir arseniev'in anılarından yola çıkarak çektiği film. (süper süper seyredin çok etkileyici-cnbc-e oynatıyo )
orijinal adını mevcut klavyemle yazamayacağım, ismiyle bile ders veren film
1976 yılında en iyi yabancı film oscar ını kazanarak akira kurosawa ya, bu ödülü iki kez kazanan tek yönetmen ünvanı kazandıran film. (bkz: rashomon)
... gayet sakin bir şekilde akan ve çok uzun sürmesine rağmen hiç sıkıntı vermeyen, lezazet deposu dialoglara sahip şahane film
başrolündeki tabiat ana nın enfes oyunculuğuyla göz dolduran film. bir de filmin ortasında gözüken siyah beyaz fotoğraflardan, dersu nun yüzbaşıya gülerek baktığı biri vardı ki, filmin fotoğrafıydı, ana fikriydi.
dersu isimli arkadasinizin yaninizdan uzaklasmasini isterseniz, soyleyeceginiz tumce.
akira kurosawa'nın 1902 yılında geçen moğol bir adamın hikayesini anlatan filmi.
kurosawa nın iştah açıcı lyric doğa betimlemeleri ve dersu adlı zatın yaşama biçimi... belgesel film havasında ve ötesinde adeta ruh okşayıcı bir sonbahar filmi.. gözleri ve zihni dinlendirmek ve hafiflemek içün..
sonunda aglatan film. bon sauvagein asya versiyonumsu olani, ama ciddi anlamda dokunakli bir anlati.
1975 rus japon ortak yapımı film. adeta dostluk,doğa sevgisi ve humanizm dersi verir. hem diyalogları hem çekimleri çok etkileyici bir filmdir, her karesi bir tablo veya muhteşem bir doğa fotografı gibi. göze ve duygulara hitap eden bir film arayanlar için biçilmiş kaftan.
sovyetler birliginde cekilen filmin tamamlanmasi dort yil surmustur. en iyi yabanci film dalinda oscar kazanmistir. dersu'nun ates basinda soyledigi sarki ne guzeldir.
kurosawa sermaye sıkıntısı içinde parayı bulduğu yerde seti kuruyordu. kendisine coppolagiller'in kol kanat germesinden evvel rusların yardımıyla bu naif filmi çekmek için sibirya'ya gidip iki yıl cebelleşti, iyi de bi film yaptı. kendisine yabancı oscar'ı verdiler. ama o bu ödüle yabancı değildi, rashomon'la almıştı evvelce. (fakat sanıldığının aksine bu ödülü en çok alan kendisi değil, 4'er kere ile federico fellini ve vittorio de sica) bu filmin aday gösterildiği tüm ödülleri aldığına şahit oluyoruz. dersu uzala toprak insanlarının filmidir. bu insanlar toprağından kopamaz, halk bilgeliği denen şeyin rehberliğinde türlü mühendislik, alet edevat yapımı, insancıllık, ahlak gibi mevzuların üstesinden gelir. yani kafadan, direkt. bir işine karışmaya görün sizi 4000 yıllık bir özdeyiş, atasözü ya da bir metaforla ekarte eder, okumuş adam halt etmiş demeye getirirler. attığını vurur yer, ama canı istemezse ormanın ruhu falan diyiverir. bi sike derman olamamışı da vardır, saf anadolu insanı olarak nitelendirileni de. jose saramago şöyle diyor: "gördüğüm en bilge adam okuma yazma bilmiyordu." bense şöyle diyorum: "bilgelik maksadıyla okumaktan imtina edeni ormana sürünüz."
bi türlü kaydını bulup arşivime ekleyemediğim harika film. herşeyden herkesten uzak bi insanın tek başına neler yapabileceğini nasıl düşüneceğini ve aşamadıklarımızı nasıl aştığını gösteren güzel yapıt.
30 ekim 2004 cumartesi günü saat 19:30'da trt2'de izleyeceğimiz film..
avladığı porsukların parasını kendisi için saklamasını rica ettiği rusun ortadan kayboluşuna anlam veremeyecek kadar naif, boş bir kulubeye (belki biri sığınmak zorunda kalır diye) kibrit, tuz, pirinç ve odun bırakcak kadar iyi niyetli, tundranın ortasında kuru otlardan iki dakikada barınak yapabilecek kadar da işinin ehli mükemmel bir insan, orman adamı...* izlerken insanın aklına ister istemez tom bombadili getirir. zira kendisi de kanaatimce bir film değil, bir masal kahramanıdır.
(bkz: chamane)
uzaylıların, efektlerin, derinden geren bir istilanın, seksi bir kadının, siyasi bir propagandanın veya azılı bir seri katilin olmadığı etkileyici bir film. bol henhenli, vınvınlı, dışındışınlı, nooooolu, ooomaygaaatlı bir çok film sizi etkilemeye çalışırken bu film usulca kendini seyrettirip zihninize kazınıyor. tıpkı çocukken dinlediğiniz masalların hiç aklınızdan çıkmaması gibi..
vah$i dogayi sevenlere hitap eden, ki$ ormaninin derinliklerinin az diyalog ve bol gezintiyle verildigi en saf ve naifinden bir adamin hikayesi.. (bkz: ranger) zaman kavramini yitiren adamimiz hikayesinin sonunda ait oldugu topraklarin tam anlamiyla parcasi oldugunda onun icin uzulsek mi mutlu mu olsak bilemedik. film boyunca dogal enstrumanlarla calan tema muzikleri de cok ho$tu. kuzey diyarlarinin guzelligine istinaden; (bkz: sibirya) (bkz: laponya)
ya$amı insana tekrar gozden gecirten (bkz: akira kurosawa) filmi. filmi izlerken insanligin kendi elleriyle kurduğu yapay dunya yerine dogal olani yadirgadiğınizda(ozellikle dersunun $ehire geldiginde dustugu durumlara gulen sinema izleyicisiyle farkina vardim) , insanlığın dogadan kopusunun ne kadar vahim boyutlarda oldugunu sorgulattiriyor insana. fakat medeniyette de dogadada tek degismeyen $ey dersunun ya$liliktan zayiflayan duyularinin farkina vardigi anda (ki bu dogada artik bu $ekilde var olamayacagini da farkedip yuzbasidan onu evine götürmesini istedigi andi) olum yada olmek korkusu ile hayalinden kurup kurmadigi belli olmayan kaplanin eninde sonunda hepimize gozukecegi...
sezgi, doğa, hayatta kalma sanatı, bilgelik, ''iyi iletişim çok ve boş konuşmak değildir'' ögelerini insanın gözüne gözüne değil kalbine kalbine sokan; dersu nun yoda gibi konuştuğu film, kült film, klasik..
edebiyat mezunu olduğum halde izlerken kendisinden hiç bir şey anlayamadığım, ama sözlükte hakkında yazılmış yorumları okuduktan sonra kendimden utandığım film...(bendeniz akkrep değilim. şimdi durup dururken kocamı rezil etmeyim!)
derviş.
bir süre sinemadan uzak kalıp, bu dönemde intihara da teşebbüs eden kurosawa'nın, oscar alarak sinemaya iyi bir dönüş yaptığı film. inceleme yapmak için görevlendirilmiş bir yüzbaşı ile bu topraklarda yaşayan dersu uzala adlı avcı arasındaki dostluk, etkileyici kış manzaraları eşliğinde anlatılır filmde. aslında dersu'nun saf ama bilge kişiliğini düşününce sadece avcı demek yanlış olacak ama filmin başında o'da öyle tanıtıyor kendini. --- spoiler --- yüzbaşı: kimsin sen? bir çinli mi? bir koreli mi? dersu: hayır. goldi ben. bir avcı.. --- spoiler --- evet dersu uzala bir avcıdır.. ama aynı zamanda doğanın zor şartlarıyla mücadele edip , geçimini de doğadan sağlamasına rağmen, ona zarar vermekten kaçınan bir avcıdır.
filmin kahramanı için bir zorba daha denebilir.
kurosawa'nın vakti zamanında beni ağlatan, en özel filmi. maksim munzuk çok iyi canlandırmıştır dersu uzala karakterini. akla kazınan bir çok harika sahne vardır. kar fırtınasındaki ot toplama sahnesi, dersu'nun git gide yaşlanması ve buna tepkileri vs. hem sansasyonel hem tam manasıyla natureldir bu film. çok güzel replikler de barındırır : - bir şey mi arıyosun? - evet, bir mezarı - burada henüz kimsenin ölmeye vakti olmadı
ozel efekt olarak doganin izlenebilecegi gozleri dinlendiren bir film dersu uzala. doganin kucaginda arseniev’e rehber oluyor dersu. kendine has bir dili olan dostluklari da bu dogada gelisiyor. bir fotograf karesi anlatiyor bu dostlugu. ruhu da dinlendiriyor
- insanlar neden kutularda yaşar? - senin zamanında ağaçlarda yaşıyorlardı dimi dersu emmi aheaheaha? - götümüze çöp batmasın diye zohihhohoh.. şimdi eğri oturalım büğrü konuşalım, kurosawa'nın sinematografisi olmasa, dersu gibi bir adama tepkimiz böyle olurdu işte. filmi sevelim ama doğadan fena koptuk be abi artisliği yapmayalım. --- spoiler --- bana izlerken dank etmeyen bir teoriye göre; dersu uzala'yı elindeki ordu malı yeni model tüfek için öldüren kişi hırsızın biri değil de, onu gömen askerlerden biridir. --- spoiler --- ayrıca, türk sinemasının dersu uzala'ya tokat gibi cevabı için (bkz: hanzo)
doğru olanın doğayla savaşmak değil doğayla birlikte yaşamak oldugunu birdünya mesajlar silsilesi içerisinde anlatan film ve onun baş kahramanı.. dersu yu ormanda on kaplan gücünde görür hayran olursunuz sonra şehirdeki acizliğini görür hüzünlenirsiniz. hiçbir pahalı efekt veya sinema hilesi kullanılmadan izleyenin beyin kıvrımlarına kazınabilen bir filmdir. bu muazzam bir masaldır. masal biter ve kendinizi dersu, dersu diye sayıklarken bulursunuz.
adeta asırlar önce kızıltoprak kent sinemasında izlediğim film. uzun yıllar top ten listemdeydi. belki hala da öyledir bilmiyorum.
akira kurosawa ve yuri nagibin imzalı şamanist manifesto.
70mm film formatında çekilmiş kurosawa şaheseridir.
doğanın döngüsünü/ akışını fevkalade iyi yorumlayan hayatını doğaya adamış bilge dersu uzala'nın gün gelip doğaya uyumunu sağlayan yeteneklerini kaybedişiyle zorlu doğa şartlarında doğanın tanrısı ve üstün gücüne karşı boyun eğmek zorunda kalışının akira kurosawa imzalı başarılı masalsı hikayesi. dersu uzala'yı şehre yanıbaşına getiren dostu yüzbaşı onun doğadaki yetisini kaybedişini düşünerek ona iyilik yapmak istese de dersu uzala'nın yerinin doğa oluşunu onun yaşantısının şehirle bağdaşmayacağını doğadan ayrılmasının mümkün olmadığını irdeleme fırsatı sundu bize. iyilik ve kötülük kavramları yer değiştirdi üstat kurosawa'nın ellerinde. uzala için iyi olan doğaydı doğa sonunda ona ölümü getirse dahi. kötü senaryoyu iyi bir yönetmen dahi iyi bir film yapamaz diyen savaşlarla ilgili de çoğunluk halkın istemediği fakat iktidarların isteklerinin gerçekleştiğini ifade eden kurosawa, insanın doğa karşısında aciz duruma düşebileceğini ele alıyor bu 75 yapımı hikayesinde. filmin can alıcı sahnelerinden birisi yüzbaşıyla dersu uzala'nın otları olağanca hızıyla kesmesiydi. ''daha hızlı olmalısın yüzbaşı'' tekrarlanıp durdu. doğadaki hayvanları gereksiz yere öldüren insanlar kötüdür kötü bu film ise sıcak ve iyidir fazlasıyla. akira kurosawa'nın hayatındaki iki milattan birisi kardeşi ve ondan inanılmaz derecede etkilenişi diğeri 1950 yapımı ismini geniş kitlelere duyuran rashomon'du... dersu uzala da bize gösteriyor var olan gerçekçiliğin arka planında hayli duygusal bir insanın yattığını...
zebur.
dersu'nun bizzat ormanin ruhu, kartal ruhu olduguna inaniyorum. naif bir film demislerdi ama hic de oyle degil aslinda, sadece insanin dogasindan cok, doganin dogasiyla ve bir de hayatin gecip gidisiyle ilgili dertleri var filmin. bir de iyi insanlarla ve kotu insanlarla alakali tabi ama ilginctir ki kotu insanlarin hicbirini gormuyoruz filmde, ki belki de o yuzden naiftir, bilemiyorum. --- spoiler --- medeniyet denilen tek disi kalmsi serefsiz canavar mezarinda bile dusmedi adamcagizin yakasindan. --- spoiler --- rahmetli icin kizilordu korosundan geliyor: "benim lacivert kanatli kartalim, onca zaman nerelerde uctun? nasil gecip gittin tum o yillar boyunca? daglarin uzerinden asiyordum ve sadece sessizlik vardi orada"
--- spoiler --- kaplanı vurmak zorunda kaldığı için üzülen, ormanın ruhunun bunun için kendisini cezalandıracağını düşünen bir orman adamı dersu uzala. "kapitan! sun is the most important men. this men die, all die" --- spoiler ---
tek kelime ile ifade etmek gerekirse muhteşem bir film.
çağrışımla: (bkz: genleşme derzi)
dersu uzala'nin art duygularinin olmamasi (parasini emanet ettigi adamin paralari ic etmesi, kadinlari kaciran haydutlar (hounhounlar), durduk yere ortaligi cam kirigi dolduracak olan askerler, hayvanlari tuzaga dusurmek icin cukur kazanlar...) insanoglunun dogal olarak kotu olmadigina isaret ediyor olabilir kurosawa'ca. doga ile gecirilen bir yasamda art niyet yoktur; kuyu kazmak yoktur; sebep-sonuclar vardir yalniz. icten pazarliklilari, doganin hali hazirda sunduklarini para karsiligi satanlari, ve hatta insanin caninin istedigini yaptirmayanlari (disarida uyumak gibi) anlayamaz. bunun altinda bence kurosawa'ya "insanlar savas istemese dahi devlet basindaki(ler)in istegi ne ise o olur"u dedirtenle ayni anlayis yatar: sehir anlayisina gecen -topluluklar, ve topluluk olunca da malumen bastaki- insandir, sehirde 'kutu'larda yasama yaklasimi gene -caginin gerektirmesine gore(?)- bu insanin basinin altindan cikmistir. ancak, bunlari empoze eden yonetici insanlar (devlet diyelim) kisilerin kendi ozgurluklerine de bir o kadar gem vurmustur. sehirde yasiyorsan disarida yatamazsin. "su var iste orda" diye hoppadanak dereden su cekip icemezsin. yakacak odun lazim, yok efenim parktan agac kesemezsin (agac devletin agaci), odunu parasi neyse verecek alacaksin. insanin kendi basina yasayabilmesi, 'dogal' olarak gelisip 'doganin isleyisi uzerinden' -yani birinci elden- bir anlayis gelistirmesi, kâr olmasi gerekirken ket vurandir. empoze edilene uymak zorundasindir sen. cunku senin tek basina oldugun devir geride kalmis, bir topluluga ayak uydurma zamanin çanlarini gumbur gumbur çalmaktadir. - panamayus? (anliyor musun?) - ni panamayus. (anlamiyorum.)
en güzel ve harikulade sahnesinin, guzel insan dersu uzala'nın arseniev'i ve kendisini kar fırtınasından korumak için, kuru otlardan bir yığın yapmaya çalıştığı sahne olan, şiir gibi bir akira kurosawa filmi. 1975 yılında hem moskova şenliği'nde büyük ödülü, hem de yabancı film oscar'ını kazanan dersu uzala, mançurya ormanlarında yaşayan bir adamın, şehirde cirit atan, sözüm ona modern hayatın bireyi olarak yaşam süren birinden çok daha insanî olabileceğini göstermesi bakımından oldukça önemlidir. arseniev'in günlüklerinden yola çıkarak sinemaya aktarılan filmde, dersu'nun hiç tanımadığı insanların kalacağı, damı akmayan bir yer bırakmak için yıkık bir kulübeyi onarmaya çalışması, onlara kuru odun, kibrit vs. ayarlaması, en az kar fırtınası sahnesi gibi şiirseldir.
bir orman gibi kardeşçesine'dir.
akira kurosawa'nın yönetmenliğini yaptığı vladimir arsenyev'in kitabından uyarlama 74 yapımı muhteşem bir film. başkarakter dersu dağlarda yaşayan bir avcıdır. keşif için ordudan gönderilen arseniev ile dağlarda tanışan dersu, birçok ölüm tehlikesi atlatarak kapitan dediği yüzbaşı arseniev ile yıllar geçirir. lakin zaman gelir dersu yaşlanır, gözler görmez olur. dağlarda barınamaycağını anlayan dostu yüzbaşı arseniev onu şehire götürür. tabii ki şehir dersu'yu daha çok yıpratır. paranın ve tekniğin uygarlıkla bütünleşmesi dersu için çok kötüdür. yüzbaşının hediyesi son model kaliteli bir tüfek ile tekrardan dağlara çıkar. fakat ya görmeyen gözden ya da tüfeğini almak isteyen bir haydut tarafından öldürülür -ki bu ikinci ihtimal bence daha yüksek. dağlar, ayılar, kaplanlar, domuzlar, seller, şelaler... kısacası doğa! ne kapitan yüzbaşıyı ne de dersu'yu öldürmeyi becermiştir ama son model bir tüfek onun ölümüne yetmiştir. çok acıklı ve dramatik bir sonla biten dersu uzala'yı izlenmesi gereken yüz film arasına şimdiden koydum. spoiler not: dersu her nesneye adam diyordu! canlı-cansız farketmiyordu, bir ayı ya da destek aldığı değnek hiç farketmez hepsi onun için adam sayılırdı. işte size doğa ve evrenle doğrudan iyiniyetli kurulmuş bir ilişki, herkesin umduğu perspektif, hümanizmin gerekliliği...
144 dakika olmasına rağmen bir dakikası bile insanı sıkmayan film. öyle ki değil 144 dakika 244 dakika olsa dahi sıkmayacak bir hikaye ve yönetmenlik barındırır. filmden aklımda kalan en hoş sahne ise şudur: http://i27.tinypic.com/2it0jn.jpg
--- spoiler --- kapitan arseniev ile dersu'nun ikinci karşılaşmalarında, ormanda ağaçların arasından birbirlerine doğru koşup hasretle sarıldıkları sahnede, ekrandan filme dalıp ikisine de sarılasınız, sevgi çemberi oluşturasınız gelir. --- spoiler ---
tabiatı iliklerinize kadar hissedeceğiniz film, sibirya bozkırlarını izlerken ben yatağımda üşüdüm adeta.
indirdikten sonra izlemek için iki sene beklediğime hayıflandığım filmdir. filme adını veren dersu karekterini o kadar mükemmel, o kadar gerçekçi oynamiş ki maxim munzuk; filmi izledikten sonra biraz araştırıp oyuncu olduğunu öğrendikten sonra şaşırdım. film öyle bir etki bıraktı ki bende, gerçekten de dersu uzala adlı insanın hayatından bir kesiti anlatan belgesel bir film tadı vardı sanki. doğa yaşamıyla yerleşik şehir yaşamı arasındaki temel ayrım çok güzel özetlenmiş filmde. doğada bolca bulunan su, odun gibi metalar için para ödenmesi, insanın kafasına göre hareket edememesi, herşeyin bir kurala tabi olması gibi günümüzde modern insanın çok yadırgamadan kabul ettiği şeylerin doğruluğunu sorgulatan mesajları hiç abartmadan ve süslemeden çok güzel, çok yalın bir şekilde vermeyi başarmıştır film. ayrıca yüzbaşı ve dersu'nun ikinci karşılaşmalarında, uzun yıllardır görmediğim bir dostumu yeniden görmenin verdiği heyecan ve mutlulukla dersu'ya sarılmak istedim. benim yerime yüzbaşı yaptı bunu gerçi.
japonların ona buna el atmasıyla doğayı katletmesini anlatan pastorik film. -spoiler- -dersu nerede la? -dersu uzadı -spoiler- güzel film vesselam. sanki sahneler tek seferde çekilmiş gibi.
önce ilkokulda babamla izlerken uyuyup kalmıştım; tam da dersu'nun sazlıklardan çadır yapmaya çalıştığı sahnede uyuklamaya başlamıştım, iyi hatırlıyorum. sonra 2004'te liseye giderken tekrar denk geldik tv'de. babam bariz şekilde sevinmişti bu filme tekrar kavuştuğuna, ben de öyle, çünkü filmin daha en baştan kendisine çeken, alabildiğine doğal, samimi bir havası var, üstelik önceden yarım kalan işi tamamlama fırsatım da olmuştu böylece. filmin etkileyiciliğinin yanı sıra, ışıklar kapalı halde yatağımda, babam yanı başımdayken bu muhteşem filmi sessizce izlemenin tadını hiçbir şeyle değişmem. abartmak için söylemiyorum, geçmişe belli bir süre dönme fırsatım olsa babamla bu filmi izlediğim zamana dönerdim. şimdi pc başında bulup izleyebilirim, güzel de olur fakat, geçmişe şöyle bir baktığımda sürekli yüzümü güldürecek, beni mutlu edecek en güzel zaman dilimlerinden birinin oluşmasını sağlayan dersu uzala'yı tekrar babamla izleyeceğim, azmettim. *
akira kurosawa'nın kendini çektiği filmdir. dersu, akira kurosawa'dır. şehire gelir, uyumsuzdur. akira kurosawa amerikan sineması'nın içindedir, yalnızdır, japonyası'nı özler.
etrafımdaki insanlara ısrarla izlettiğim ve izletirken de iştirak ettiğim için 3-4 defa izleyebildiğim bir film olmuştur. filmi bitirdikten sonra doğa adamı dersu uzala kahramanız oluverir.
bugüne kadar nasil izlemedim lan ben bu filmi diye hayiflandirandir.
harika ötesi film. bu filmi izlemek knut hamsun'un dünya nimeti kitabını okumak kadar tatlı bir şey. bir an şehirde, bir evde, hatta dersu uzala'nın deyimiyle "kutuda" yani bir odada yaşadığıma utandım, kendimi tutsak hissettim. "yıkılsın tüm şehirler, evler; yaşasın dağlar, ormanlar lay lay lay..." modundayım an itibariyle... bu filmi 6. sınıf düzeyinden itibaren tüm ergenlere izletmek lazım. izlesinler ki doğayı sevsinler, doğanın zenginliklerinin farkına varsınlar ve zarar veremesinler. yoksa aha görüyoruz orada burada kedi, köpeğe eziyet eden malı davarı...
filmle ilgili söyleyecek tek söz yok, gerçekten mükemmel bir film. bunun yanında yukarıda defalarca belirtilmesine rağmen bir kez daha tekrarlamak isterim: buz tutmuş nehrin etrafında kayboldukları sahne başından sonuna dek akıllardan çıkmayacak güzelliktedir. --- spoiler --- kapitan'ın kaybolduklarına bir türlü inanmak istememesi, sonunda duruma ikna olması, güneşin her sahnede biraz daha alçalmasıyla artan gerilim, durumun vahametine erken uyanan dersu'nun ot kesme fikri, bitkinlikten baygın düşene kadar ot kesmeleri ve arada kapitan'ı "kapitan, bıstrı rabotı"(?) diyerek gazlaması, güneş batarken fırtınanın yavaş yavaş başlaması, sonra fırtınanın ortasında ot yığınını birarada tutmaları ve sonunda bayılıp kalan kapitan'ı dersu'nun güvenli bir şekilde ot yığınının içinde sabaha çıkarması, bu arada o tripod benzeri zımbırtıyı mükemmel bir şekilde çatı olarak kullanarak otlardan barınak yaptığını görmemiz... --- spoiler --- yaklaşık 10 dakika süren bütün bu olaylar inanılmaz bir yoğunlukla verilmiştir, akira kurosawa'nın ellerinden öpmek gerekir.
sanırım klasikler arasında, dünyanın gördüğü en iyi filmdir.
kahraman olmak için genç, yakışıklı, amerikalı olmanın gerekmediğini göstermiştir.
bir sevgi olayı.
insanı hisssettirmeden yüzbaşının askerlerinden biri ya da dersu nun yancısı olarak insanı içine çeken akira ustanın aşmışlığı alışkanlık haline getirdiği filmlerden biri.
http://obisp.blogspot.com/2009/10/dersu-uzala.html
filmdeki dersu uzala karakterini canlandıran maxim manzuk, o kadar samimi, o kadar gerçek, o kadar içten, o kadar tatlı idi ki, film seyrederken ara ara gidip kendisine sarılıveresim geldiğini hatırlıyorum...
vladimir arsenyev'in aynı isimli ve 1923 tarihli romanından çekilmiş harikulade filmdir. romanı okumadım ancak filmdeki 'kapitan' hakikatte vladimir arsenyev'in ta kendisidir. dersu uzala'nın canlandırdığı belirli bir şahıs olduğunu zannetmiyorum, sibirya insanının genel profilidir dersu uzala. şamanizm dediğimiz hadise tam olarak bu filmde anlatıldığı gibidir: doğayla barışık yaşa, doğaya inan, doğayı sev, doğada yaşayan her canlıya değer ver... buradan tasavvuf'a atlar, envai çeşit bağ kurardım ama konumuz o değil. bilahare filme değineceğim... dersu uzala, modernitenin antitezidir. edit: dersu uzala diye biri gerçekten varmış ama olmayabilir de. ussuri diyarında'yı okumak lazım.
doğanın dilini özümsemiş olanla onu keşfe çıkanın öyküsü. fonunu oluşturan görüntüler gerçekten de tablo misâli, izleyenin ruhunu dinlendiriyor. ama yönetmen -filmin çekildiği döneme, ülkeye ve askerinin azınlıklara karşı tavrına nazaran- fazla iyimser bir tablo çizmiş gibi; arsenyev karakteri fazlasıyla anlayışlı biri evet, ama gerçekçi olmak gerekirse döneminin ve ülkesinin askeri tavrını taşımıyor kesinlikle.
yıllardır en sevdiğim film. ve birisi "ne anlatıyor film?" sorusunu sorsa "izlenmeli" derim. bu kadar. bunu anlatıyor. izledikten sonra (yıllar sonra dahi) film hakkında akılda kalan en belirgin kelime "izlenmeli". mesela bazı kitaplar sadece "okunmalı"yı anlatıyor, bazı yerler "gidilmeli"yi. dersu uzala ise "izlenmeli"yi. bunu seven şunları da sevebilir; (bkz: walkabout) - konusu itibariyle (bkz: fitzcarraldo) - hiçbir sahnede bilgisayar efekti, hile/hurda kullanılmaması itibariyle
isminin çağrıştırdıklarına göre, akira kurosava'nın izlediğim önceki bir kaç filmindeki gibi, japonya'da japonlar arasında geçen bir entrika filmi beklerken, bir moğol, birkaç çinli, birçok rus ve ormandaki bazı adam*ların oynadığı doğa, sevgi dostluk kardeşliğe dair "izlense iyi olur" bir film. http://www.imdb.com/title/tt0071411/
izlendikten sonra 144 dakika olduğuna bir türlü anlam verilemeyen, izlerken zaman kayması yaşanabilecek aşmış film.
alttan alta işleyen güçlü siyasal boyutunun gözlerden kaçtığını sandığım film. doğa ve insan ilişkisi, kent ile kır yaşamları üzerine gidip gelindiği, böylelikle filmin kendi akışını kazandığı aşikar. tam da bu nedenle siyasal bir duruşun tezahürünü barındırıyor. öncelikle yönetmen akira kurosawa'nın ve filmin uyarlandığı kitabın yazarı olan vladimir arsenyev'in, doğa-insan ile kent-kır karşıtlıklarının siyasal söylemlerin ve ideolojilerin ana unsurlarından biri olduğu zamanların çocukları olduğu unutulmamalı. ikincisi, filmin karakterleri ile geçtiği zamanın ve mekanın anlamı dikkate alınmalı. rusya, japonya ve çin devletleri arasında paylaşım savaşlarının konusu haline getirilmiş topraklardan bahsediyoruz; ayrıca hikayenin geçtiği zamanlar, tam da bu savaşların zamanları. dersu uzala, o toprakların halklarının bir çocuğu. yüzbaşı (captain) ise rus devletinin askeri ve o topraklarda-zamanlarda bir temsilcisi. modern devletlerin, dünya topraklarını paylaşarak, kayıt altına alarak ve yeniden yapılandırarak temellük ettiği uzun 19. yy.dan 20.yy.a sarkan bu hırgürün karakterlermizde temsil edilişi hakkında ne denilmeli? filmde ne savaştan ne de modern devlet güçleri ile halkların arasındaki husumetten söz edilmektedir. tam tersine, dersu uzala ve dersu'nun doğayla kurduğu ilişkinin dolayımı üzerinden kendini gösteren doğa, geriye kalan hemen her şeyi kalıntılaştırmakta ve kendi bünyesinde soğurmaktadır. sanki, kırı ve doğayı, kentin ve insanın buyruğu altında kalmaya ve böylelikle ortadan kalkmaya yazgılı gören modern devletin ideolojisi tersine çevrilmektedir. ormanların evladı, devletin askeri ile hesabını başka türlü görmektedir. asker, toprakları ölçüp biçecek, haritalandıracak ve kayıt altına alacaktır. devlet, bu kayıtları elinde bulundurarak, bu kayıtlara bakarak ve dayanarak toprakların mülkünde ve tasarrufunda olduğunu herkese ve her koşulda dayatacaktır. o toprakların çocuğu dersu ise, o topraklarda, o topraklarla ve o toprakları yaşayacaktır. hayvanın, insanın, bitkinin, cansız varlıkların hepsinin birer cana sahipmiş gibi birlikte yaşamalarından başka türlüsünü düşünemeyecek; her birinin eşitçe o toprakların hem sahibi hem de parçası olduğu bir hak ve hukuktan ötesini bilmeyecektir. devletin askeri olan yüzbaşı (captain), dersu'yla karşılaşınca ve dersu'yu tanıdıkça sanki kaybettiği bir şeyle ya da kendi varlığında eksik kalan bir boyutla temasa geçmişçesine büyülenecektir. dersu, askerin temsil ettikleriyle olan kaçınılmaz hesabını, anımsatan ve böylelikle yüzbaşının kafasındaki kabulleri altüst eden hali, tavrı ve duruşuyla görecektir. yüzbaşı ve temsil ettiği şeyler, kendisini soyup soğana çevirse de öldürse de başka türlü bir hesap görme kendi hukukunda ve kitabında olmayacaktır. özetle, dersu uzala karakterinin, bir yandan pek çok yorumcunun da belirttiği gibi kurosawa'nın etik-politik duruşunu temsil ettiği; tam da buna dayanarak diğer yandan ise, seyirciye ve insanlığa, tüm çatışmalara ve sorunlara karşılık benimsenmesi gereken ethos'un cisimleşmesi olarak sunulduğu ileri sürülebilir.
insanın doğadan kopuşu, ağaçlar iyidir, su allahın suyu, her yeri beton yaptık hayvanlar ölüyor falan filan, bunları biliyoruz hep. işlek yerlerde yolumuzu kesen greenpeace'çiler söylüyor, hepimiz duyarlıyız vesaire. ama mesela şehrin içinde 'dur lan bi kuş vurayım' diyen adama ya da mecidiyeköy metrobüs durağının girişine çadır kurup uyumaya kalkan adama ya da allahın odununa para vermeyi garip bulduğu için parka gidip de ağaç kesen adama denk gelince aşağı yukarı hepimiz 'napıyon amanakodumu' ayarında tepkiler veriyoruz, veririz. hah işte bu film derdini öyle bir anlatıyor ki, sibiryanın steplerinde ve öküz gibi ormanlarda geçen bir buçuk saatten ve büyük kaptan dersu uzala şehre gelip de bi 'kutu'ya kapandıktan sonra bu üstte saydıklarımı yapınca, yukarda söylediğim tepkiyi verenlere sinir oluyoruz, 'höt lan, höt' diyoruz. film derdini öyle bir anlatıyor ki, adına medeniyet diyip de öncesi yokmuşçasına kanıksadığımız ve yüzyıllar boyunca yedi kuşaktan genlerimize işlenmiş olan şeyleri bir buçuk saatlik bi gezintiyle bize unutturuyor ve bize filmin başında kapitan'ın da dediği gibi, 'aah dersu' dedirtiyor. ama film bitip de biz dünyaya dönünce, dersu uzala'yı sadece süper bi filmdeki süper bi karakter olarak hatırlıyoruz, diğer her şey unutuluyor, medeniyetimize ve kutu gibi odalarımıza dönüp suya para vermeye devam ediyoruz. çünkü insanların sayısının çok ve kaynakların sınırlı olduğuna ve başka türlüsünün mümkün olamayacağına kendimizi inandırıyoruz. her aklına esen parkta ağaç kesmeye kalksaydı, istediği yere çadır kurup 'ben burda uyuyacam' deseydi bu toplumun hali ne olurdu diyoruz, büyü bozuluyor. hangi filmde/kitapta hatırlamıyorum (hatırlayan olursa ışığı yakıversin), insanların sinemadan çıkınca değişik bir enerjiyle dolu olduğunu ama diğer insanları görüp gündelik hayata karıştıkça 'normal'e döndüklerini, eğer aynı anda tüm insanlara bir film izletilebilse filmin sonunda dünyanın farklı bir yer olacağını söyleyen bir bölüm vardı. işte o film bu filmdir. ah kurosawa. edit: sağolsun tamburello yaktı ışığı, sanırım 'tüm insanlara aynı anda film izletilmesi' kısmını başka bir yerden hatırlıyorum ama bahsettiğim bölüm aylak adam'daymış: "çağımızda geçmiş yüzyılların bilmediği, kısa ömürlü bir yaratık yaşıyor: sinemadan çıkmış insan. gördüğü film ona bir şeyler yapmış. salt çıkarını düşünen kişi değil. insanlarla barışık. onun büyük işler yapacağı umulur. ama beş on dakikada ölüyor. sokak sinemadan çıkmayanlarla dolu; asık yüzleri, kayıtsızlıkları, sinsi yürüyüşleriyle onu aralarına alıyorlar, eritiyorlar."
--- spoiler --- dersu'ya ağıt cesurdu mertti, sibirya'da birdi bir gün geldi ki vay vay vay vay vurdular onu --- spoiler ---
doğal ve yumuşak akışıyla, şu anda nasıl kolpa bir dünyada yaşadığımızı yüzümüze tokat gibi vuran film.
insana saygı kavramını içinde çok iyi barındıran bir film. ama şimdiki zamanın saygı kavramını demiyorum. eskilerin saygısı var bu filmde. köy hayatını azıcık bilen biriyseniz dediğimi anlamışsınızdır.
dersu suya para ödeyen komutanın karısına "niye suya para ödüyorsunuz,su çok var;nehirlerde,göllerde,yağmur yağdığında.bu adam bir hırsız!" deyip sucuya saldırmıştır. dersu toplumumuzun ververver-al politikasına saplanmış bir mızraktır.toplum bir kağıda güç yüklemiş şaşkın,garabet,hibrit bir kesimdir.özünü ilkellikten,gözünü açgözlülükten,vücudunu yozluk ve adaletin itaatliğiyle alır. dersu hiç suçu olmayan bir kaplanı yanlışlıkla öldürdüğü için doğa ananın adaletinde kendisinin de cezalandırılacağını düşünür.vicdan azabının hükmünü doğa anaya bırakır.kendini her gün bir parça daha yer.
pek çok gösterge var filmde; ormandaki izler, rüzgarın, güneşin ve yağmurun belirişleri, kayboluşları, ayak izleri, hayvanların izleri.. ve bunlar birer anlam zincirine dönüşüyor dersu için; doğru yolu bulmak için beliren göstergeler, tehlikeyi haber veren göstergeler, itaat edilecek göstergeler.. diğerleri için değil de dersu için bunlardan söz edebiliyorsak onu diğerlerinden ayıran bir şey var demektir; yaşadığı dünyayla ilişki kurma biçimi. bu ilişki pragmatist bir yan içermediğinden ve uzun yıllar içinde kurulmuş olduğundan yeni bir dil ortaya çıkmıştır dersu ve orman arasında ve her dil gibi türlü anlam zincirlerinden, türlü imlerden oluşmuştur bu da. orman ya da içindeki hayvanlar dersu'yu dinlemez elbet, bir tarafı sağır bir dünyadır bu kurulan ama dersu'nun bu sağırlık içerisinde konumlanma çabası ve onun tehlikeli olabilecek sağırlığına karşı duyarlılıklarını daha da incetmesi bu dili mümkün kılan şeydir. diğerlerinin ona hayretle bakmasına neden olan da budur zaten. ve sonra kent hayatının göstergeleri (aslında yasaları) gelir; dersu için çözümlemenin ve anlam atfetmenin imkansız olduğu, bir anlamda ona karşı körleştiği (filmde bunun ipuçları vardır zaten) bir başka dil. "bir ördek gibi oturmak"tan bahseder, kutularda yaşamanın kendisi için imkansız oluşundan.. bu dil içinde kekeleyemez bile çünkü daha önceki evrende konuşmak ancak bir tehlikeyi haber vermek ya da iz sürmekle ilişkili olduğundan ve yeni hayatında bir şeylerin izini sürmeye izni olmadığından, ördek gibi oturduğu için maruz kalınan bir tehlikeden de bahsedemeyeceğimize göre anlam dünyası tümüyle boşalmıştır. ve en sonunda; kent hayatında kendisi için olan cehennemi gördükten sonra silahsız ve mücadele etmeye de gerek duymadan doğduğu ve yaşadığı evrene teslim eder kendini. yüzbaşı dışındaki diğerlerinin dersu'ya yaklaşımları yine farklı anlamlandırma zincirlerinin varlığını doğrular gibi; dersu gruba ilk kez veda ettiğinde şarkı söylemeye devam eden askerler ikinci buluşmanın ardından onu çok daha farklı bir konuma yerleştirirler; arada geçen süre ve karşılaşılan zorluklar dersu'nun onlar için ne anlama geldiğini anlamalarına yol açmıştır.
gereksiz bir bilgi olarak, dersu uzala'nin nanai (goldi) halkindan geldigini ekleyelim. gercek fotografi da soyle birsey.
(bkz: işaretten anlamak için kılavuz olmak lazım)
insanın gönlünden 3 boyutlu son teknoloji ile 2013 versiyonunu izlemek geçiyor..
