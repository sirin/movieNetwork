1966'da jean-pierre melville’in yönetmenliği ile josé giovanni'nin romanından uyarlanan kara film. 2007'de ise bu uyarlamadan uyarlanan, başrollerini daniel auteuil ve monica bellucci'nin paylaştığı bir başka film. sadece oyuncu seçimi nedeniyle bile izlenesi gibi dursa da, yönetmen koltuğundaki alain corneau'nun filmografisi için bir düşüş filmi olarak nitelendiriliyor. hatta uyarlamadan ziyade renklendirilmiş bir yeniden yapım olarak anılıyor. 27. uluslararası istanbul film festivali'nde "dünya festivallerinden" seçkisinde yer alacak film için kitapçık şöyle bir özet getirmiş: "...1958’de geçen hikâye, hapishaneden yeni kaçmış meşhur gangster gu’yu* takip ediyor. bütün fransız polis teşkilatı adamın peşinde. sevdiği kadın manouche’la* beraber ülkeyi terk etmeden önce para bulmak için son bir iş yapması gerekiyor. başarılı da oluyor, fakat polislerin çevirdikleri dolap sonucunda kendi suç ortakları onu bir hain gibi görüyorlar. gu, bundan sonra şerefini temizlemek için ne gerekiyorsa yapacak." meraklısına not: festival kapsamındaki son gösteriminde (19 nisan cumartesi) film, yönetmeninin katılımıyla emek sineması'nda gösterilecekmiş.
filmi seyretmeden önce 156 dakika olduğunu bilmekte büyük yarar var. büyük beklentilerle seyretmeyin, tek bulduğunuz haddinden uzun bir gangster hikayesi olabilir. arka plana devamlı bir ticaret limanları, beton duvarlar, yük vagonları, tenha endüstriyel araziler hakim. oyunculuklar 10 numara. paris ve marsilya'da geçiyor.
konusu ve akıcılığı çok süper değil ama filmdeki çatışma ve adam ölme sahnelerinin ne kadar özenli hazırlandığını görüp hayran kalıyorsunuz... filmden önce atilla dorsay ile yönetmen çıkıp biraz sohbet ettiler. o an bir çok insanın içinden "sen git monica gelsin" şeklinde bir şeyler geçmediyse bir gün monica ile öpüşmek kısmet olmasın bana....
1966'da jean pierre melville tarafından çekilen gangster filmi. kara film diyebilir miyiz tam bilmiyorum. çünkü bu filmdeki antikahraman birçok melville filmindeki gibi bir gangster. yani kötü adam. ama melville'in hümanist bakış açısı ile saf kötü yerine içinde dürüstlük, en zor koşullarda bile adam gammazlamama gibi hasletler barındıran kötü adamlar bunlar. genelde film noir'da bu adam iyi kötü arasında salınan bir arkadaş olurdu. bu arada yeni çekimini izlemedim ama eski çekimi 146 dakika gibi bir süreye sahip. film üç parçadan oluşuyor. ilk parça o kadar da övülecek bir parça değil. klasik bir gangster filmi karışıklığı içinde. bu yaklaşık 70-80 dakika böyle. ardından gelen soygun sahnesi ile film farkını ortaya koyuyor. soygun sahnesi bildik emsallerinden farklı olarak gerçek zamana yakın çekilmiş. soygun için pusuda bekleyen adamların sıkıntılı hareketlerini izliyoruz birkaç dakika. sonra soygun falan filan ve asıl film ondan sonra başlıyor. --- spoiler --- filmin son bölümünde twist üzerine twist adamı kendinden geçiriyor. özellikle gu'nun öpüşen bir çifti görmesinin hemen ardından kaçırılması, bu adamları gangster zannetmesi ve soygunu planlayan kişinin adını ağzından kaçırması ve kaçıranların birdenbire polis blot ve adamları çıkması şahane çekilmiş bir parça. sanırım yıllar sonra bu filmle ilgili hatırlayacağım tek sahne bu olur. --- spoiler --- bundan sonra da şahane oyunlu sahnelerle film sona eriyor. özellikle lino ventura inanılmaz bir performans sergiliyor ki ben öyle oyuncu peformansından kolay kolay etkilenmem. bu adam hakikaten şahane oynuyor. ilk bölümlerinin kabahatlerini örten şahane bir ikinci bölümü olan bu film, gangster filmleri içinde önemli bir yere sahip benim için. gangster filmlerinde marka olan melville'in elinin kiri oysa. 3.00/4.00
eleştirmen gözü bende bulunmadığından normal vatandaş sayılırım. ve bende bulunan normal vatandaş gözüyle mükemmel bir film dememde hiçbir sakınca göremiyorum. mutlaka izleyin.
jean pierre melville'in filmografisini 3 ana kısma ayırabiliriz sanıyorum, le silence de la mer'den bob le flambeur'a kadar olan kısa giriş, bob le flambeur - le deuxieme souffle arası olgunlaşma ve le samourai ile başlayıp un flic ile biten dört filmlik ustalık dönemi. bu açıdan bakıldığında le deuxieme souffle ustalığa geçişin de tasdikleyicisi. hem orada, hem burada, sınırın üzerinde. bi'kere hem hikaye hem de sinematografik açıdan mükemmel, o kadar ki le deuxieme souffle yi izledikten sonra heat'in nispi değeri azalıyor, hani şu iki erkek, suçlu, polis, iyi kötü ve ahlak epiği. zira görülüyor ki mann'den 30 sene önce melville konu hakkında söylenebilecek her şeyi şeyi daha az gösterişli ama daha ihtişamlı, renksiz ama daha canlı, tüfeksiz ama daha heyecanlı söylemiş. elbette 90lar hollywood'unun yüzakıdır heat, lakin alameti farikası olan iyi kötüler - kötü iyiler iskeletini de arka mahalle delikanlısı le deuxieme souffle'den almıştır. bir çok suç filmini tek başına kurtarabilecek bir elin parmaklarında fazla sekansa sahip film, yaz yaz spoiler olur lakin orlloff isimli yancı iyinin bi safehouse'da hasımlarını ağırlaması sekansı vardır ki nefes keser, baş döndürür, hazza boğar. estetik açıdan tipik melville iç mekan çekimlerinden fazlasıyla nasibini almasının yanında gerilimi de hat safhadadır, kurgu dersidir. yeniden çevrimi de varmış, başrolde daniel auteuil lino ventura'nın yerinde. eheh, 10 numara, tıpkı robert de niro'nun heat'te yine kendisini(benzerini) canlandırması gibi. zaten daniel auteuil ile robert de niro'yu da benzetirdim, abileri geldi tam oldu.
