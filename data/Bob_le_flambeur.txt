bunun bir de yeni yapımı vardır. the good thief. ama bob le flambeur onu on kere cebinden çıkarır kanımca.
üstad jean-pierre melville'in sonradan inci gibi dizeceği başyapıtlarının habercisidir bob le flambeur. bir yandan fransız yeni dalgasının gelişini muştularken, diğer yandan bir ustanın doğuşunu haber verir. melville'in üçüncü uzun metrajıdır ve ilk karakteristik filmidir belki de. kahramanımız bob, hapisten çıkalı uzun zaman olmuş, tatlı tatlı yaşıyor, barbutunu atıyor, kazanıyor kaybediyor, aynasız dostlarının da uyarılarını dikkate alarak beladan itinayla uzak duruyor. lakin büyük vurgun şansı kucağına geldiğinde, kaçırmak istemiyor, doğası gereği... roger duchesne'in bob'daki janti performansının üzerine, isabelle corey'in güzelliğini ekle, film zaten şahane çekilmiş; al işte sana bildiğin başyapıt. neil jordan da boş herif deil tabi, yeniden çevrim işine giriyorsa vardır bir bildiği...
high roller cinsinden kafasına göre yaşayan bir kumarbazı anlatır film; heist movie denilen sinema türünün ağababasıdır.
misal aynı yıl çekilen the killing gibi dikkat çekici bir kurgusu yoktur ama anlatımı melville'in kendine has tarzının ipuçlarını kolayca ele verir. her ne kadar bir soygun filmi olsa da daha çok karakter draması şeklinde ilerler; filmin ilk dakikaları bob'un nasıl sevilen, saygı duyulan, prensip sahibi biri olduğunu öğreniriz. sonra bob'un yüz ifadesi de oldukça karakteristiktir; daha sonra clint eastwood'la ünlenen ifadesiz bakışlar, bir poker suratı... çeşitli kaynaklarda yeni dalganın başlangıç filmi olarak da geçiyor, kaldı ki öyle olmasa bile ocean's eleven, hard eight gibi filmler kumarbaz bob'a çok şey borçlu. hadi onu geçelim jean pierre melville'in adı yeter.
micheal mann'ın en çok etkilendiği film.
yönetmenin son dönem filmlerinin aksine, daha sıcak, daha içselleştirilebilir ve daha konuşkan bir baş karakter var. rahat yaşayan, vakti zamanında dünyalıgını yapmış bu bey amca kumar tutkusu sebebiyle dara düşüyor ve işte klasik son vurgun olayına giriyor, gerisi pek klasik degil. soygun filmi olmasına ragmen soygun oldukca arka planda. daha cok bob le flambeur un nası taşaklı bi adam oldugunu görüyor ve onaylıyoruz. eğlenceli diyaloglar da tuz biber. yeme, yanında yat.
