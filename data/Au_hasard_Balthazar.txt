bir robert bresson filmi. "sinema yapmak için bir eşek ve bir saydam kız yeterlidir."
bu filmden yedi sene sonra ulkemizde vizyona giren oksuzler isimli basyapit bresson'a ders niteligindedir. basrollerini sezer inanoglu, zeynep degirmencioglu ve ekrem bora'nin paylastigi eserin senaryosu da bir esek etrafinda gelisen olaylardan kurulmustur. ertem gorec bresson'a besledigi saygisini gostermis ve onun yaptigi isi bir ust seviyeye cikarmistir. baltahazar'in isminin fistik olmasi gerektigi; essege iskence eden genclerin yerine de "benim babam cok zengin, cuvalla para verir, yine de alir fistik'i. hahaha… alıcam onu, binicem üstüne. basıcam kırbacı basıcam kırbacı!" diye kahkahalar atarak kipkirmizi bir sekilde gulen kilolu bir cocugun olmasi gerektigi bu filmle kanitlanmistir.
au hasard balthazar nedir? a) ben anlamamışsam gereksizdir b) eşşeğin zikidir. c) şpoyler olamayan bir filimdir. d) (bkz: #5990135)
ozellikle mouchette'le bir arada dusunuldugunde daha da devlesen, sinemanin nelere kadir olabilecegini, bildigimiz haliyle hayatin otesine gecebilecegini gosteren bir bresson filmi. son sahnesi bugune kadar gordugum en inanilmaz sahnelerden biridir. isa'nin cingirakli kuzular suretinde gelisi acisindan bunuel'in exterminating angel'ina benzer.
hakikaten de izlerken sezercik'ten keko ile esseko'ya uzanan genis bir yelpazedeki bir cok yapiti hatirlatmis, boylece imgelemimize zamaninda nasil tecavuz edildigini bir kez daha gozler onune sermistir. "basicam kirbaci!"ci o olaganustu, hafif tombulca cocuktan sonra, cingirakli kuzular neymis, gozlerimizin onunde yere coken balthazar neymis, usulca kararan ekran da neymis ki.
"jean cocteau "sinema yaklaşmakta olan ölümü kaydeder" diyor. bütün sinema pratiği cesaretten ibaret olan godard ise bresson'un au hasard balthazar'ı karşısında duyduğu hayranlığı ancak "bu film bir buçuk saate sığdırılmış hayattır" diyerek ifade edebiliyor.(...) bresson au hasard balthazar'da, sinemada cesaretin en muhteşem örneklerinden birini vererek, şu müthiş gerçeği ispat etmiştir: iyi sinema yapmak için bir eşek, yüz kadar koyun, bir de saydam kız yeter! tek şartla: eşek, kameranın önünde duracak* " bresson'un "sinematograf üzerine notlar"da belirttiği tüm noktalar filmde mevcuttur. yine gerçek oyuncu kullanmamıştır bresson, bunun da ötesine girerek filmin ana karakterini bir eşek yapmakta sakınca görmemiştir. eşek de film boyunca üzerine düşeni fazlasıyla yapmıştır. diğer ana oyuncu olan kız ise bresson sinemasına uygun bir biçimde, otomatiğe yakın bir tarzda oynar. çünkü bresson'a göre modeller (bresson için oyuncu yoktur, model vardır) otomatikleştiklerinde çevrelerindeki kişi ve nesnelerle doğru ilişki kurarlar. zaten insanın hareketlerinin de büyük çoğunluğu alışklanlıkların, otomatizmin eseridir. karakterlerde bir gelişim gözlemlenmez, iç çatışmalar dışarıya yansıtılmaz. bütün bunlar da yine bresson'un seçimidir. bunun dışında filmde müzik yerine doğal sesler kullanılmıştır, kamera açıları nadir değişir, rahatsız edici arka planlardan kaçınılmıştır, yakın plan çekimler tiyatral bir görünümü engellemek için tercih edilmiştir. çünkü yine bresson'a göre "sinematograf"ın en büyük talihsizliği, tiyatrodan sonra doğmuş olmasıdır ve tiyatralliği çağrıştıran her şeyden kaçınımalıdır. sinematrografın doğrusu; tiyatronun, resmin ya da romanın doğrusuyla bir olamaz. mouchette ve journal d'un curé de campagne ile birlikte izlendiğinde, bresson sinemasının bütün inceliklerine ulaşmak mümkündür. bunun dışında ulaşabildiğim bütün filmlerini izlediğim bresson'un bende en iz bırakan filmidir, insana ve insanlığa ait bütün duyguları, iyiliği, kötülüğü bir eşeğin yaşamında anlatmıştır, son sahnesi defalarca izlenilesidir.
bunu seven bunu da sever: (bkz: eşeğin intikamı)
yönetmenin film boyunca sadece tek tip lens kullandığını bugün film analizi dersinde öğrendiğim, kimilerine göre marie ve eşeğin birbirine çok paralel bir yaşam izlediği ve kapitalizmde üzerinden rant elde edilen sınıfı sembolize ettiği, amerikanın kırsal bölgelerinde geçen 1966 yapımı film.
"şiirinde asla yapamayacaksın bresson'un filminde yaptığını evinden kaçmış bir yük eşeğiyle bir sirk filinin göz göze gelişini asla anlatamayacaksın dört ayaklıların ulaşılmaz kaderine yaklaşamayacaksın bile bakışları bakışlarla örülmüş zamansız tuz rahibeleri hayallerinin dışında var olabilselerdi belki dalgınlık anlarında söyleyebilirlerdi böyle imkansız bir şiiri böyle insansız bir şiiri üzgünüm ne kadar ıslak burunlular kuyruklular ve kanatlılar yüzgeçliler ve kabuklular bilmem ne dersin turgut uyar şiir varsa var ama bu kadar var" izzet yasar
bir eşşeğin nasıl insandan daha efendi ve saygın olabildiğinin kanıtı..
bressonun oyuncuya tamah etmediğini bir kez daha bir eşşekle; evet basit,sade,bilge ve bildiğiniz herhangi bir eşşekle kanıtladığı film..
(bkz: anne wiazemsky)
imdb'de bir izleyici filmle ilgili şöyle bi' yorum yazmış; "bresson showed us the beast in man and the man in beast."
//"au hasard balthazar", seyirci önüne çıkmadan önce, bir avuç insana gösterilmiştir. salonda roger stephane (serüvencinin portresi'nin yazarı), marguerite duras (bir imge okuyucu), jean-luc godard (bir imge kırıcı) yan yana otururlar. ışıklar yandığında godard'ın gözlerinin yaşlı olduğu görülür, başyapıt ağlatır. godard, "au hasard balthazar"ın kadın oyuncusu anne wiazenski ile birkaç gün sonra evlenir. neye yarar bir film?// "enis batur'dan sinema yazıları" - enis batur (es yayınları, s.211) * ilgilisine ek : bu nefis filimin ülkemizdeki adı "yolun açık olsun baltazar"dır. ek 2 : bresson'un filiminin, "rastgele balthazar" adıyla da anıldığı bilgisini ileten ilgili mcm'ye teşekkür ederek...
bir hayvanın genel olarak insan denen şey karşısındaki yükselişini, hafızasız azizliğini ve insan denen şeyin kimi zaman her şeyden daha düşük var-olabilişini anlatır: kaçanların ve hayvanların karşımızdaki yokluklarının ve başka yerlerdeki varlıklarının; bu hep burada, hep karşımızda var-olabilen karşısındaki yüceliğini,,, marie ile balthazar'ın kutsal felaketini...
au hasard balthazar (rastgele balthazar), ilerleyiş , filmin alt disiplini olarak kendi başına olan bir film. bresson ne anaakım ne de avangard için bir eğilim veriyor. bunların arasında sıkışıp kalmış, kendi bağımsızlığında ‘karşı-sinema’ diyebileceğimiz daha çok yapısalcı-göstergebilimci bir formata yakın kamera ile çekiyor au hasard balthazar’ı. benzersiz bir konumdadır bresson. daha çok düz çekimler yapıyor bu filminde de. http://www.sinemazingo.com/…rastgele-balthazar-1966
ilhan berk, el yazılarına vuruyor güneş'in bir yerinde "korkunç bir dünyada yaşıyoruz. ben böyle bir dünyada yaşadığımızı da, daha çok, ece ayhan'a bakarak anlıyorum" diye yazmıştı. siz nasıl bir dünyada yaşadığımızı anlamak için bresson'un baltazar'ına da bakabilirsiniz tabi. tüm entelektüel kaygıları uzağımda tutarak şunu söylüyorum: büyük film!
filmden aldığım iki mesaj var: 1- (bkz: masum değiliz hiçbirimiz) 2- (bkz: eşek olana semer vuran çok olur)
öncelikle: (bkz: schubert piyano sonatı no. 20) iddiasız ve iddiasız olduğu için iddialı bir filmdir au hasard balthazar. klişe söylemlere girişmek pahasına diyebilirim ki; gönül gözüyle izlenmesi gereken bir filmdir. izlerken bir yandan da analiz etmeye çalışmamalı, kendimizi filmin akışına bırakmalıyız. en kolay tanımlanabilen şeyler, en basit, en değersiz şeylerdir. oysa büyük olan, içi doldurulabilir olan kavramların sadece sınırlarını biliriz, ne olmadığını bilebiliriz ama içinde neler olduğunu tam olarak aktaramayız. bu "olguları" tanımlamak, onları kelimelerin içine hapsetmek, onları küçük, basit şeylerle ölçmeye çalışmaktır. küçük olan şeylerle "anlaşırız", büyük olan şeylerle "yaşarız". film birbiriyle bağıntılı o kadar çok şey hissettiriyor ki, kelimelere dökülmesi özüne ihanet etmek olur. söylenecek o kadar çok şey var ama ne söylesem öylesine beyhude işte. masumiyet, insan, hırs, gurur ve daha nicesi, yine de hepsi birbiriyle bağlantılı ve işte: hayat! hayatı tanımlayabilir miyiz? dönelim schubert'e. bu adamın son dönem yapıtlarında ölüm duygusu öylesine baskın ki... ama onun kadar baskın bir şey daha var; amaçsızca savrulma, sürüklenme duygusu, bu da hayat kısmı sanırım. ve yaşadığımızda içine düştüğümüz o "büyük acılara" uzaklaştığımızda, gene hissettiğimiz o. nasıl bir mizansendir bu, oyuncular sahnede sudan çıkmış balıklar kadar şaşkın. o marie karakteri nedir allah aşkına! taşrada, olgunluğuna yeni girmiş, yüzünde masumiyet ve balthazar. jacques'ı bekliyor ama bekleyemiyor daha fazla, kafası karma karışık, özgürlüğünü istiyor ama dürüst masum birini de istiyor daha fazla. gerard geliyor, art niyetli, serseri. kız ona bağlanıyor. sonra babası, arnold. hepsinin üzerine bir film yazılır, sadece bir film mi, bir dram olur bu ve isterseniz hüngür hüngür ağlatırsınız herkesi. peki bu filmde ne oluyor? olaylar bir eşeğin gözünden, tıpkı bizim gözümüzden zaman eşliğinde erozyona uğramış bu duygular nasıl "eh, yaşadık bir şeyler" havasında geçmiş görünmeye başlıyorsa, öyle anlatılıyor. en gerçekçisi, en dürüstü ve her şeyden öte en zoru da böylesidir. bu açıdan tıpkı o büyülü müzik gibidir, böyle bir şeyi nasıl anlatabilirsiniz? anlatamazsınız, ben de anlatamadım. sağlık olsun. not: sonatın çok güzel bir incelemesi var sözlükte: (bkz: #23138407) sonatın gelişmesiyle filmin gidişatı arasında paralellikler var, basit ama hoş bir ayrıntı. bu filme bundan daha uygun bir müziğin eşlik edebileceğine pek ihtimal vermiyorum.
kesinlikle bir sinema filminden fazlası. aynı hayat gibi. ne eksik ne fazla... ünlü film eleştirmeni andrew sarris, au hasard balthazar hakkında; "sanatsal anlamda gerçekleştirilmiş duygusal deneyimlerin en yüksek tepelerinin zirvesinde tek başına durduğunu" söylüyor.
