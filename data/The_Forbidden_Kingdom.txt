ilk traileri çıkmıştır http://www.youtube.com/watch?v=he7ny2bfxf0 burdan izlenebilir.hero'nun muziği yada çok benzerini kullanmışlar ama dövüş sahnelerinde özel efekt yok.filmde pek orjinal bir şey yok eskiden gündüz yayınlanan şovalye devrine,aladdin'in yanına felan giden ezik amerikalı genc filmlerinin çin versiyonu tabi trailerdan anladığımız bu kadar.sikerim senaryoyu chan&li kapışması var mı sen onu söyle diyenlere evet var hatta fragmanda küçük bir kısmı görülüyor.chan havada li ye tekmeyi koyuyor.chan filmin çekimlerinde li'yi sakatlamıştı sanırım bu sahnede oldu.chan kendi sitesinde li ile dövüşmenin samo hung ve yuen biao gibi olduğunu söylemişti.merakla bekliyoruz senaryo umrumuzda değil,yukarda bahsettiğim amerikan filmlerine göre fazla dalga bir film gibide durmuyor muziklerden belli zaten.
filmin koreografisini matrix'te ve crouching tiger and the hidden dragon'da da çalışmış olan woo ping yuen yapacaktır.
fragmanı görücüye çıkmış filmdir. şu noktada gerçekten güzel görünüyor ve fragmandan görüldüğü kadarıyla jet li-jackie chan kapışması da mevcut.
ying xiong, the house of flying daggers karşımı bi film olacağa benziyor bu film. lakin ingilizce!!! kardeşim ille araya hollywoodu sokmayın be! yok efendim amerikalı bi bebe geçmişe gidiyo da bilmemne. yapsanıza delikanlı gibi şunu çince. jet li bile ingilizce konuşuyo be hayret bişi!!! . neyse bu kadar asabiyet yeter, şimdi hep beraber trailerları izleyip, güzel dövüş sahnelerine doyalım. bir dahaki entrye kadar esen kalın. ha bi de jackie chan aynı garavel'e benzemiş* http://www.apple.com/…e/forbiddenkingdom/trailer2a/ http://www.apple.com/…e/forbiddenkingdom/trailer2b/ http://www.apple.com/…/trailer2a/medium_teaser.html
içinde yarmış dövüş koreografileri barındırıyor bu film.. akıllara zarar yani.. konu tırt görünse de jet li ve jackie chan sıçsa izleyecek insanlar için birebir gibi duruyor film.. para da harcanmış belli.. full eğlence işte..
dövüş sanatlarının iki usta ismi jackie chan ve jet li, aynı filmde buluşturarak bu tarz sevenlerin buyuk ilgisini cekerek heyecan yarattan film hakkinda bilgi alabileceniz site http://www.forbiddenkingdommovie.com/ amerika'da 18 nisan'da, türkiye'de ise 9 mayıs'ta vizyona girecek fragmanın yayınlandığı ilk 24 saatte kırdığı tüm zamanlar rekorları şöyle: izlenme sayısı: 1.722.371 favori video: 2.984 oy yorumlar: 3500
jet li vs jackie chan kapışması buradan takip edilebilir. http://rutube.ru/…=584e2541fe0cb3c5c7a6dd7f39347373
son zamanlarda izlediğim en eğlenceli film. sinemadan çıkar çıkmaz imdb'de 8'i bastım. görsel olarak oldukça iyi, dövüş sahneleri şahane jackie chan komedide tavan yapıyor. jackie chan ve jet li daha önce bir filmde beraber oynadılar mı bilmiyorum ama bundan sonra oynamalarını talep ediyorum. akılda kalacak bir konusu ve felsefesi olan bir film değil (jackie chan bu ne sıradan senaryodur diye red ediyormuş ama jet li ile beraber oynama fikri sayesinde kabul etmiş) ama tekrar tekrar zevkle izlenebilecek oldukça eğlenceli bir film. -- spoiler -- oldukça uzun ve doyurucu bir jackie chan ve jet li dövüş sahnesi var. zaten filmin esas oğlanları bu ikili. jackie chan yaşlı ve ayyaş ölümsüz rolünde `drunken master` filmlerine gönderme yapıyor. ayrıca film boyunca tüm salonu gülmekten mahvetti. bu sefer hem maymun kralı hem de sessiz rahibi canlandıran jet li'yi de yoldan çıkarmış, beraberce komediye tavan yaptırıyorlar. yifei liu için ise birşey diyemiyorum, ya da yok böyle birşey diyorum, büyüdü tam bir çin prensesi oldu. nerdeyse ziyi kadar güzel (ziyi zhang) (kusura bakmayın kimse bana bir kadın ziyiden güzel dedirtemez!) -- spoiler --
tek başına yeni bir jackie chan filmi çıkacak olsa, pek kimsenin ilgisini çekmeyecek, muhtemeldir ki görenleri de bezdirecek veya jet li tek başına yeni bir film çekse "ulan zamanında bu adamı izlerdik be, ne adammışız" hislerine meydan verecekti. mamafih bu haliyle, ikisini bir arada gören binlerce sinefil nostalji hisleriyle depar eşliğinde sinemalara koşacak ya da filmi harıl harıl indirip topluca izleyecek. demem o ki, işte sinerji budur, işte kasımpaşalılık budur.
ayrıca jet li ve jackie chan'in kapıştığı sahnenin çoook uzun olduğu film..bi yerden sonra sıkılıyor insan..
kesinlikle ve kesinlikle bir huo yuan jia ya da ying xiong beklemeden oturmak lazım sinema koltuğuna. öncelikle yönetmenin the lion king, stuart little gibi filmlerin yönetmeni olduğunu belirtmek gerekiyor; o nedenle karşılaşılacak film de huo yuan jia veya ying xiong'a göre oldukça hafif kaçıyor. ama bu demek değildir ki, muhteşem kareografiler izleyemiyoruz. bir de bu sefer jet li, jackie chan'e uymuş ve ortaya oldukça eğlenceli karakterler çıkmış. özellikle the monkey king rolüyle eğlendirmiştir beni cetli. bir de özellikle yağmur yağdırma sahnesi ile kahkaha atmama neden olmuşlardır. ayrıca niyeyse yönetmen yüzüklerin efendisinden bir miktar etkilenmiş gibi geldi bana. edit: haa bir de hu yuan jia'daki pirinç tarlalarına çok benzeyen bir yer var bu filmde. aynı yer bile olabilir. --- spoiler --- jason tripitikas: he needs wine. it's his elixir. medicine monk: we will send a walking monk. lu yan: don't you have a running monk? --- spoiler ---
jackie chan'in oynamayı gözü kapalı kabul ettiği filmmiş. 15 senedir jet li abimizle aynı filmde oynamak için yanar tutuşurmuş kendisi. neyse efem. gittik gördük, yerinde seyrettik ve dedik ki harbi güzel film. konu tırışkadan, başroldeki amerikalı oldukça sünepe olsa da önemli değil. zaten film jet li ve jackie chan'in müthiş dövüş sahnelerine hayat vermek için çekilmiş, ki başından sonuna kadar tatlı bir ritmle birlikte bunları gözlerimizin önüne bir bir seriyorlar. filmin konusu, batıya yolculuk isimli bir çin kahramanlık öyküsüne dayalıymış. hatta birçok animenin de konusu bu öyküye dayanırmış(imdb'nin yalancısıyım). öte yandan, jackie chan'in, dövüş sahnelerinin kareografisini yapmadığı tek filmiymiş. o yapmış ya da yapmamış faketmez, bunlar fani şeyler. sonuca bakmak lazım. ki ben baktım, süperdi. film insanı çocukluğuna götürüyor açıkçası. hani şu sinemadan bir süperkahraman olarak çıktığımız veyahut karate kid'in ardından maymun pencesi, yılan tırmığı, panter duruşu gibi hareketlerle koltukların tepesini süslediğimiz yıllar var ya, işte tam oralara yolculuk. aynı heyecanı yaşatıp, film sonunda ona buna tekme atma isteğiyle başbaşa bırakıyor kişiyi. yalnız ben şansızdım. judocuyla *filme gidilirse, daha barışsever bir yol izlemek zorunda kalmak kaçınılmaz çünkü. saldırı yerine diplomasiyle anlaşmaya çalışmak mecburi oluyor bir yerde. bu sebeple siz siz olun, kardeşinizle filan gidin filme ki, rahat rahat tekmeleyebilesiniz.
kurtarilacak kralin tam bir şebek oldugu film.
--- spoiler --- filmden çıkarılacak en önemli ders şöyle bir kafanı kaldırıp ben nerdeyim neler oluyor diye bakmadan yağmur yağıyor yarabbi şükür demenin çok naif bir tavır olduğudur. --- spoiler ---
jet li ve jackie chan 'in kapistiklari sahne disinda, cok kotu ingilizce / cince karisik diyaloglari olan (neden bazen cince, bazen ingilizce, bazen de cin aksaniyla ingilizce konusuyorlar kavrayamadim), cekimleri herhangi bir fantastik cin filminden daha iyi olamayan, koreografileri guzel ama senaryosu cok uyduruk, oldukca vasa bir film. holivud filmi, cin filmleri ile de pek bir alakasi yok. basroldeki sunepe bebe de kabus gibi, illa bi ameriganyali söbü (burada klavyemi turkce'ye cevirdim tam kelime efektini vermek icin) sokusturacaklar ya araya.
anne ve babamın hayatından seneler alacak film. hacı şimdi nedense uzun süredir beklediğim filmler oluyor ve bu filmlerin ülkemizde gösterimine girmesine yakın anlamsız bir heyecan besliyorum. oldu işte 300, 10000 bc, lotr serisi, matrix trilogy vs. bu filmlerin bir çoğu içimde patladı, sinema salonundan hay ananı skim nidaları ile çıktım, bazısında uyudum, bazıları gerçekten hoşuma gitti. ancak her filmden bir kaç şey günlük hayatıma girdi. misal lotr izledim, bizim evde tek tuvalet var. akşamları iş dönüşü gandalf gibi tuvalet kapısı önünde oklava ile takılıp, annemi babamı tuvalete sokmadım. ben gandalf oldum, onlar balrog. köprü üzerini tuttum, gelene geçene you shall not pass şeklinde haykırdım. büyük mücadeleler verdiler, babam camiye giderim dedi ( zaten cami olayı bir tek kenefi olduğu için ilgisini çeker) , annem neden bu çocuk böyle gibisinden göz yaşı döktü. nitekim ev halkının böbrekleri ve sindirim sistemi bir süre zorluk çekti. günler geçtikçe günlük hayatıma döndüm. bir 300 izledim, babam kanepede gazete okurken karşısına ' this is spartaaaaa' şeklinde çıkıp böğrüne tepik atma şekillerine girdim. 65 yaşında emekli adamı pıstırdım kanepe köşelerinde, elleri öpülesi annem yemek yaparken karşısında ekmek bıçağı ile kılıç kataları çizdim. bir matrix izledim, anneme bir sahnenin tasvirini ederken kazayla yere düşürüp üzerine düştüm, bir an gözlerinin beyazı çıktı, 105 kiloyum nitekim. son nefesini verir sandım, ancak yıllar anneme çelik gibi bünye bahşetmiş, bu gün hala aramızda. 10000 bc de ise, evin köpeğini mamut yerine koyuşumu saymıyorum bile. köpek önde, ben arkasında bolca antreman yaptık. ve günlerden beklenen gün. the forbidden kingdom sinemalarda. artık annem ve babam kendilerine bir çinli sensei bulup, güneşin doğuşu ile beraber yüksek bir tepede kata çizmeye başlayabilirler, antremanlara hız verebilirler. tanrı onlarla olsun, çok feci kartal pençesi ve at toynağı tekniği yapasım var. zamanın ötesi editi : hımms. tamam kıskanmayın lan, zamanın ötecileri içinde bir bilimkurgu emmanuelle serisi izleyebilirim.
yine başrolde şizofrenin birinin oynadığı film. karete kidten bu yana bir arpa boyu yol katedememiş hollywood bunu gördük. hala eğitim adı altında angarya işler amerikalı çekirgelere yaptırılıyor. amerikalı punklar halen karete bilen çocuk gördükleri zaman gidip kendilerini zorla dövdürüyorlar. senaryo diye bir şey yok zaten çocuk filmi. en çok hoşuma giden kısmı harikulade monkey king tiplemesi oldu.çok sevimli dövüşüyor adam. ama ben çocuğun yerinde olsam gider beyaz saçlı kıza çıkma teklif ederdim. yemişim maymunu, asayı
show tv'de gösterilen 3.sınıf uzak doğu filmlerini izlemek zaman ve para açısından daha faydalı olacaktır. son zamanlardaki en büyük sinema fiyaskosuydu. vaktiniz bol olsa bile, para harcayacak yer arıyorum deseniz bile aman ha uzak durun diyorum*.
biraz lord of the rings biraz karate kid biraz hero karışımı olan film. işin içine jackie chan girince nedense filmlerin eleganslığı azalıyo gibi geliyo bana. mesela filmde sadece jet li olsaydı daha farklı bi film olabilirdi sanki. hele o harry potterın yandqan yemişi amerikan bebesi sinirimi bozdu iyice. velhasıl kelam klişeler var bol bol ama görüntü yönetmenliği,dövüş sahneleri ve müzikler harika. bi şekilde izleyin işte, ama çok fazla beklentiye de girmeyin benden söylemesi.
rob minkoff’ un yönettiği, jet li ve jackie chan gibi işin ustalarının oynadığı bu fantastik ama aksiyon bazlı, komedi ve romantik soslu film, bizi, kung-fu manyağı bir amerikalı çocukla birlikte önce amerika' dan antik çin' e götürüyor, sonra da aynen geriye postalıyor.. bütün bu -bir filmlik- süre zarfında çin dövüş sanatları üzerine bilinen ne kadar oyun veya hareket varsa, hemen şöyle söyleyeyim: "allahını görüyorsunuz.." başta, jackie chan ve jet li arasında olmak üzere erkek-erkeğe, kadın-kadına, kadın-erkeğe, teke-tek, bine-tek, karada-havada bilumum pozisyonlarda o kadar çok olağanüstü kavgalar seyrettim ki “beni bu bayağı uzun bir süre idare eder artık” deyu düşünüyorum.. büyük oranda çin’in egzotik mekanlarında çekilmiş bu 'destansı' film, -her ne kadar gerçekliği tartışma götürse de- amerika' daki gerçek bir dünyayla, eski çin' in masal/efsane dünyasını biraraya getirmek gibi, ilginçlik düzeyini -kafadan- arttıran, -haliyle- başarı garantisi de sunan bir senaryoya sahip.. senarist john fusco, 'maymun kral', 'sekiz ölümsüz' ve 'beyaz saçlı gelin' (erkeklerden nefret ettiği için olsa gerek, gelin yerine iblis de denmekte..) gibi çeşitli devirlerden kalma çin efsanelerinden ve romanlarından faydalanarak bu fantastik hikayeyi kotarmış. rasta saçlarıyla 'sarhoş üstat' lu yan rolünde jackie chan, o yerinde bir saniye duramayan 'zıp zıp' halinden biraz uzaktı. ancak, durulmuş hali fazla uzun sürmüyor, ihtiyaç halinde ve de şarabı içtiğinde onu durdurabilmek yine pek mümkün olamıyordu.. karizmatik 'sessiz keşiş' ile birlikte, güçlü ama pek şakacı maymun kral'ı da oynadığını göz önüne alırsak, ciddiyetiyle tanıdığımız jet li, chan' in o 'malum' zıpır hallerini sanki bu filmlik ödünç almış gibiydi.. son olarak, altın serçe rolündeki liu yifei' nin güzelliği üzerine "ne söylesem az olur" demek istiyorum.. çin' de, amerikalı oğlana -bu kızımızın- gül goncası dudaklarını öpmenin kısmet olamaması -bana göre- filmin en büyük hayal kırıklığı idiyse de, bunun amerika' da gerçekleşebileceğini hissedebilmek içimi bayağı rahatlatan bir teselli kaynağı olmuştur*
idare eder cocuk filmi.
kagit uzerinde iyi bir proje ama isleyiste vasati asamayan basit bir film. ne karate-kid'in masumiyeti var ne de diger hong-kong, cin filmlerinin zerafeti. zaten bunlarin olabilmesi icin gerekli ozen ve arzu da yok. ustune ustluk bir de pg-13 olayi giriyor ki isin icine, offf ki ne offf. bir defa filmin dilinin degisim olayi cok rahatsiz edici. cin'e gidip herkesin ingilizce ogrenmesi yerine cocugun cince ogrenmesi veya gokten zembille kafasina cince sozlugu dusmesi bile daha mantikli gelebilirdi bana. bu haliyle tonaj ve vurgularla aptal seslendirilmis bir film gibi geldi ve dikkatim dagildi devamli olarak. bir diger onemli unsur da silah. maalesef asa'yi hic begenmedim. ne bir albenisi var ne de baska bir sey. bu konuda yaratici ornekler sunulabildigini gorduk (hancer, kama, ilginc kiliclar). ustune ustluk o asanin eline alana bir sey vermemesi sadece maymun kral'in elinde bir halta benzemesi daha da ilginc. gerci burayi elestirdiginiz anda senaryoyu bastan sona elestirmis ve degistirmis oluyorsunuz -ki bunu hic istemiyorum-, bu yuzden burada duruyorum. yaratici sayilmasa da filmin ilginc bir karakteri vardi. o da beyaz sacli 'bitch' iblis. saclarina kurban oldugumunu biraz daha mantikli bir sekilde senaryoya monte edebilmis olsalar kendi adina -yeni- bir film bile cikabilirdi. o derece karizmatik ve alti doldurabilecek bir karakterdi. kisaca samiyetine ve etkisine hic kapilamadigim stereotype bir film. bundan birkac ay once vizyona giren jet li'nin basrollerde oldugu tau ming chong bile, evet bile, bu filme nazaran daha samimi bir isti. sirf iki kisi bir arada oynayabilsin diye bir senaryo yazilirsa boyle olura inanasim gelmiyor. istedikten sonra olur. --- hafif spoiler ve tarihi bilgi --- izleyenlere bazi bolumlerin bir sey ifade edebilmesi acisindan, divxplanette filmin cevirisini yapan darkopal'in ceviri notlarindan alinti: "önemli olay, 621 yılında sui hanedanlığı'nın son dönemlerinde yaşanmıştır. qin prensi li shimin, songshan dağı civarında yapılan bir savaşta, sui generali wang shicong karşısında tang ordusuna komuta ediyordu. günler süren çarpışmalardan sonra li shimin esir alınmış ve tang ordusu bozguna uğratılmıştı. yardım istemek için shaolin tapınağına bir mesaj gönderdiler. topraklarını işgal ettiği için wang shicong'a kızgın olan keşişler, prensin yardımına 13 keşiş gönderdiler. tan zong, zhi chao ve hui yang liderliğindeki bu savaşçı keşişler, sopa dövüşündeki yeteneklerini kullanarak ve sui ordusunu hazırlıksız yakalayarak onları yenilgiye uğrattılar. prens li shimin'i kurtarıp, wang shicong'un yeğenini esir aldılar. daha sonraları li tahta çıkıp tang imparatoru oldu ve kendisini kurtardıkları için keşişleri ödüllendirdi. maymun kral çin mitolojisinin en çok bilinen ve popüler karakterlerinden biri olan maymun kral, 1500’lü yıllarda yaşayan ve bilgin-memur olan wu ch’eng-en tarafından yazılan “batı’ya yolculuk” isimli klasik çin romanındaki ana karakterdir. çin edebiyatındaki dört büyük klasik romandan biri olarak kabul edilen roman, tang hanedanın olan xuan zang isimli ünlü keşişin gerçek hikayesine dayanmaktadır. efsaneye göre, maymun kral, yüzyıllar boyunca hava şartlarına ve elementlere dayanmış mistik bir kayadan doğmuş. çiçekler ve meyve dağı’ndaki bir şelaleden atlarken, su perdesi mağarası’nı keşfetmiş ve kahramanlığı nedeniyle diğer maymunlar tarafından maymun kral olarak kabul edilmiş. ilk başlarda çok mutlu ve gururlu olsa da, kısa süre sonra bir gün ölümle yüzleşeceğinin farkına varmış ve ölümsüzlüğü aramaya başlamış. bir salın üstünde yeni topraklara doğru yolculuk yapmış ve sonunda bir subhuti müriti olmuş. piskoposun vesayeti altında, kısa süre içinde sınırsız dönüşüm güçlerine iyice hâkim olmuş ve şekil değiştirme kabiliyetini kazanarak 72 farklı şekilde varlığını sürdürmüş. bulutların üstünde uçabiliyor, sıçrayarak yolcuk edebiliyor ve tek sıçramada 170 bin kilometre öteye gidebiliyormuş. piskoposun hoşnutsuzluğuna rağmen, maymun kral diğer müritlere karşı böbürlenmeye başlamış ve bu yüzden yolları ayrılmış. ondan sonra ru yi bang denen sihirli bir asa (sopa şeklinde bir silah) keşfetmiş. aslında bu yerinden oynatılmayan hazine deniz sarayı’nın ejderha kralı tarafından dengeli denizin gelgitleri için kullanılırmış. asa denizin altından çıkıp, cennetlere kadar uzanırmış ve 7 bin kilo ağırlığındaymış. güçlü kontrolüyle maymun kral asayı isteyerek bir iğne boyutuna küçültüp yanına almış ve denizin altında isyana neden olmuş. cennetler, denizler, toprak ve yeraltı dünyasının tek otoritesi olan büyük yeşim imparatoru uysal maymun kral’a terfi ve mevki teklifinde bulunarak onu cennet krallığı’na davet etmiş ama onun yerine bir asiyle karşılarşmış. maymun kral imparatoriçe’nin “ölümsüzlük şeftalilerini”, usta lao tzu’nun “uzun yaşam iksiri”ni bir yudumda yiyip içmiş ve krallıkta düzensizliğe neden olmuş. artık tam anlamıyla yenilmez ve yıkılmaz olmuş. maymun kral’ı boyunduruk altına almak üzere görevlendirilen cennetin figürleri, maymun kral onları ve 100 bin askerli cennet ordusu’nu yenince başarısız olmuşlar. sonunda maymun kral bir sürü kutsal savaşçının birleşmiş çabalarıyla yakalanmış ve ölüm cezasına çarptırılmış. hiçbir silahın ve kılıcın saplanmadığı kral alevlerin kutsal fırınında yakılmaya mahkum edilmiş. 49 gün yanan kazan aniden patlamış ve maymun kral içinden çıkmış, intikamın gözünü kör ettiği kral artık eskisinden daha yıkıcıymış. bütün yolları denemekten yorulan büyük yeşim imparatoru sonunda yardım için buda’ya başvurmuş. buda maymun kral’la avucundan atlayamayacağına dair iddiaya girmiş. kral kaybederse, aşağılanmanın derslerini alması için asırlarca ölümlü dünyaya mahkum edilecekmiş. bulutlar arası yolculuk kabiliyetlerine güvenen kendinden emin maymun kral iddiayı kabul etmiş ve eğer kazanırsa, büyük yeşim imparatoru’nun yerine geçmeyi istemiş. sonra en büyük sıçramasını yaparak, beş sütundan başka bir şey görmediği ve cennetin sonu olarak algıladığı yere ulaşmış. iddiayı kazandığını kanıtlamak için sütunlardan birinin üstüne kibirli bir şekilde “büyük bilge, cenneti dengi, buradaydı” diye yazmış. bastırılamayan tutumunu bir adım daha ileri götürerek, bir başka sütununda üstüne işemiş. buda’yla yüzleşmek üzere geri döndüğünde, buda’nın orta parmağında kendi yazısını gören maymun kral şok olmuş. gerçekte, buda’nın avucundan hiç çıkmamış. iddiayı kaybeden maymun kral kaçmaya yeltenmiş ama buda beş parmağını beş elementten (metal, tahta, su, ateş ve toprak) oluşan büyük beş zirveli dağ’a dönüştürüp, maymun kral’ı sonraki 5 asırı büyük dağda tutsak olarak geçirmiş. sonunda, buda, hindistan’dan budist vecizelerini almak için yolculuğa çıkan xuan zang’a eşlik etmesi ve koruması için onu bir göreve gönderince, maymun kral’a kefaretini ödemesi için bir şans verilmiş. böylece, “batı’ya yolculuk”un destansı mecazi ve maceralı hikayesi başlamış. beyaz saçlı gelin (beyaz saçlı iblis) 1954 tarihinde leung yu-sang tarafından yazılan, 1993’te yönetmenliğini hong kong’lu ronny yu ve görüntü yönetmenliğini peter pau’nun yaptığı bir filme dönüştürülen dövüş sanatları romanındaki öykü, wu tang klanının silahşörü cho yi-hang’la, rakip klan yüksek mezhep’in en önde giden katillerinden lien ni-chang’in arasındaki hastalıklı aşkı detaylarıyla anlatır. cesur cho güçlü rakibi ni chang’a aşık olur, ni chang da onu, ustası tarafından öldürülmesi emredilen adamı sevmektedir. bir yanlış anlama ni chang’ın cho’nun kendisine ihanet ettiğine inanmasına neden olur ve uzun saçları bir anda beyaza döner. beyaz saçlı gelin (beyaz saçlı iblis) olarak tanınmaya başlar ve erkeklerden nefret eden, yetenekleriyle onun üstünlüğüne karşı koyamayan erkekleri acımasızca öldüren bir kadına dönüşür. bu sırada, umutsuzluk içindeki cho, ni chang’ın aşkını geri kazanma ümidiyle bir dağa tırmanır ve ni chang’ın saçlarını eski rengine döndürebilecek “görkemli çiçeği” koparmak için 10 yıl bekler. gül sadece her 20 yılda bir açmakta ve tüm hastalıkların tedavisi olduğuna inanılmaktadır. sekiz ölümsüz çin mitolojisinde ve dünyevi çin kültüründe iyi tanınan efsanevi ölümsüz varlıklar grubu olarak, sekiz ölümsüz’e taocular tarafından saygı duyulmakta ve refah ve uzun yaşamın sembolleri olarak kabul edilmektedirler. dönüşüm gücüyle, hayat vermek ve kötüyü yok etmek için her ölümsüz’ün kendine has bir gücü vardır. kaynaklar: * - * - * - * - * - * --- hafif spoiler ve tarihi bilgi ---
"jet li varsa bu film izlenir!!!" tabularını yıkan, izlerken bir nebze zevk almadığım filmdir.
ucmalı kacmalı bir film. --- spoiler --- film hakkında ilginc bir teorim var, yonetmenlerinin jet liyi mi yoksa jackie chan'i mi maymun yapsak diye dusunurken jet li'yi daha cok maymuna benzettiklerini icin onu maymun kral yapmıs olabilirler ayrıca bu maymun kral'ın hem kahkası hemde mimikleri guldurmeye yetıyor.. --- spoiler ---
keraografisi iyi yapılmış dövüş sahneleri, görüntü ve renkleri ile seyirciyi sıkmayan bir film. bazı sahnelerin renk düzeltmelerindeki farklılık filmden kopmasına ve bütünlüğü bozmasına neden olmuş. diyaloglar oldukça basit ve sığ. oyunculuklar vasatın biraz üzerinde. soundtrack eh dedirtirken filmde foley sorunları direk kulağa batıyor. yönetmenin yer yer bağlayamama sıkıntısı da yaşadığı film herşeye rağmen sinemada izlenmeli.
ilk önce şunu söylemek lazım, 80lerin sonunda 90larin basinda cocuk olmak varya, işte o şekilde büyümüş, tv'de bu tip filmleri bolca izlemiş birinin filmi sevmemesi için imkan yok. tamamen o ayarda bir film, sakın son dönem çin işi ağır-melodramatik-epik aksiyon filmleri ile karıştırmayın. bildiğin karate kid neslinin filmi bu. ama hadi bu duygulardan bağımsız ele alalım, meşhur asya-çin masalı/efsanesi journey to the west'nin uyarlaması olduğundan hikayenin büyüklüğü nedeniyle detaylandırılamaması, aynı ölçüde karakter arka planlarından ziyade öyküden ziyade aksiyon sahnelerine ağırlık verilmiş olması filmin hedeflediği şeyi açıklıyor aslında. ama dediğim gibi daha "ağır" bir film bekleyenleri hayal kırıklığına uğratabilir. ben sevdim, eğlendim, eski usül bir tad aldım filmden. güzel bir iş, ama bazı sahnelerin deli gibi cgi kokması ve filmin başındaki maymun kral sahnelerindeki kablo ile oradan oraya uçan insan enflasyonu biraz canımı sıktı. o değilde ni chang karakterine hasta oldum ben, beyaz saçlı ölüm meleği, canım canım.
izledikten sonra izleyicide virtua fighter oynama isteği uyandıran fantastik film.
jet li, ve ceki çen'in, karate kit ile birlikte cektikleri bir film.. bendeniz aksiyona doydum, dovuse vurduya kirdiya doydum fakat bir kac sozum var filmi cekenlere.. "ulen siz ne terbiyesiz insanlarmissiniz? filmde dovulen kadinin haddi hesabi yok.. çin dedigin böyle mi dünya devi olucak? onu dov bunu dov.. baciniz lan onlar sizin, el kalkar mi baciya? yaziklar olsun..." bunun disinda filmin mevzusu ve konsepti hakkinda soyleyecegim bir şey yok.. zira soylesem, birisine anlatsam, bir iş yemeginde, ortam neşelensin diye anlatsam artik ciddiye almaz kimse beni: "ya simdi nu yorklu bir cocuk var, sonra zamanda yolculuk yaparak çine gidiyor. orada maymun kral var. onun asasini ona geri vericek, ama maymun kral taş olmuş ve yeşim imparatorun sarayinda han solo gibi hapis.. anlatabiliyor muyum? hapis.. sonra bu işte sarhoş keşiş ile tanisiyor.. ondan sonra birlikte gidiyorlar.. bir nevi modern oz. karate kit rolundeki cocuk doroti, ceki cen teneke adam, jet li aslan, kiz da korkuluk..." mevzu boyle dandini bir masalliktayken, işleniş cok nefis olmus. gorsel efektler biraz yüzüklerin efendisini andirsa da, dovus sahneleri benim için cok uzun olsa da yine de güzel.. on üzerinden 7.3 verilebilir..
--- spoiler --- filmde başrolde olan hiç bir iyi karakterin ölmemesi, maymum kral'ın gerçeği arayış yolculuğunun devam etmesi ve final cümlesi ile devamının çekileceği şüphesi uyandırmaktadır. "as one tale ends so another begins" --- spoiler ---
filmi daha yeni izleyebildim. filmin ismine bakilinca insan ister istemez hero, curse of the golden flower vb. gibi bir film bekliyor. jackie chan'nin olmasina ragmen jet li'nin oldugu yerde komedi unsuru pek beklenemez gibi geldi bana! filmin adi bir kere the forbidden kingdom! "yasak krallık", daha ne olsun!? birde divxplanet'teki darkopal'in ceviri notlarini okuyunca kesin bekledigim gibi bir film dedim. amerikali oyuncudan* zaten bi haberdim! bekledigim cikmadi! bu filmi seyredenleri ikiye ayirmak gerekir! belirli bir yas üstü ve yas altindakiler diye. bu filmi sevenlerin cogu belirli bir yas üstündekilerdir gibime geliyor! ki bu gruba ben dahilimdir. film bana daha basindan nostalji yasatti. amerikali cocugun* kung fu filmlerine meraki filan. 80'lerin ortasinda yasanan video cilginliginda bu tarz kac tane film kiralayip seyrettigimi hatirlamiyorum bile. hele bruce lee'nin filmleri ile birlikte onun bruce li, bruce le ve daha bir kac isim varyasyonlu filmlerini hesaba katmıyorum bile. halbuki bruce lee toplam alti film cekmistir. ki bunu seneler sonra ögreniyorum. yok kaplan pencesi, yok kartal pencesi, yok maymun stili, yok sarhos stili vs. vs. hele her adimda metrelerce yol kat eden karakterleri az taklit etmis degilimdir! cocuktuk iste, allah belami vermesin. yazarken bile gülüyorum. hele ayak bileklerime agirlik baglayip sicrama antremanlari filan! sormayin gitsin... film ilerledikce gecmisten bir flash cakip duruyordu. jason'un* kung fu ögrenmek istemesi ve lu yan'in* ona sazlik gibi bir alanda yol actirmasi ve ona aciklama yapmasi bana hemen karate kid'deki usta miyagi'nin "soldan saga ice daire", "sagdan sola ice daire"*, "bilekten yukaridan asagiya" ve "bilekten asagidan yukariya" sözlerini animsatti. filmde bir cok yere gönderme veya animsatma var. ama beni en cok etkiliyen beni cocukluk yillarima götürenlerdi. sonuc olarak sikilmadan 1 saat 40 dakikalik hos bir vakit gecirdim. filmde beni hayal kirikligina ugratan tek konu film sonunda, nerdeyse bütün jackie chan filmlerinde olan cekim hatalarinin verilmeyisi. belki de filme biraz daha ciddiyet kazandirmak veya bu film jackie chan'in diger filmlerine nazaran daha ciddi oldugundandir!
--- spoiler --- kung fu, zamanla yetenek geliştirmek için çok çalışmak demektir. bir ressamın kung fu'su olabilir. bıçağı kemiğe hiç değdirmeyecek kadar ustaca her gün et kesen kasabın da. biçimi öğren ama biçimsizi ara. sessizi duy. hepsini öğren sonra hepsini unut. yolu öğren, sonra kendi yolunu bul. bir müzisyenin kung fu'su olabilir. kelimelerle resimler çizip imparatorları ağlatan şairlerin de.. bu da kung fu. ama onu adlandırma.. çünkü o su gibidir.. hiçbirşey sudan yumuşak değildir, ama o kayaları aşındırır. o dövüşmez. rakibinin çevresinde akar. biçimsiz ve adsız.. gerçek usta derinde yatar.. onu ancak sen serbest bırakabilirsin.. --- spoiler ---
--- spoiler --- harbiden vasat, hatta dandik denilebilir bir film olmasına rağmen bence içinde süper bir sahne barındırmaktadır. şimdi işte böyle mistik olaylar, uçan adamlar, ölümsüzler, cennete gidip gelenler, ruhani bilmem neler filan diye sizi zaten bi havaya sokuyor. sonra bi sahnede ekip çölde susuz kalıyor, o zaman kız da ölümsüz cekiçen için şey diyor, "o yağmur yağdırabilir." "tabii gerçekten ölümsüz olduğu doğruysa" gibilerinden bir karşılık veriyor jetli. bunun üzerine cekiçen asasının içinden bir kutu, kutunun içinden eski bir kağıt parçası, tüy ıvır zıvır bir şeyler çıkarıyor. ruhani müzik başlıyor. ceki abi kağıdı yere, taşların arasına koyuyor, işte tüyü yalıyor, bir haller bir şeyler ve birden kağıdın üzerine neredeyse sihirli görünümlü birkaç sözcük yazıyor, müzik kreşendoya yaklaşıyor ve derken kağıdın üzerine düşen damlaları görüyoruz. cekiçen böyle uhrevi bir tavırla başını göğe kaldırıyor, sular yüzüne dökülüyor ve müziğin zirve yapmasıyla birlikte gözlerini açıyor. hemen dibindeki bir yükseltinin üzerinden jet-li aynı uhrevi postürle arkadaşın suratına işemektedir! bunun üzerine cekiçen'in "pis, terbiyesiz, eşşoğlueşşek," diye bağırması felan da süper. harbi şahane adam şu cekiçen. karizmayı çizdirmekten felan hiç çekinmiyor, eğleniyor, eğlendiriyor... --- spoiler ---
sirf jet li ve jackie chan kapismasini görmek icin bile izlenebilecek film... sadece genc oyuncuyu michael angaranoyu hic sevmedim..
--- spoiler --- ayyas kesisin (jackie chan) yagmur yagdirmaya calistigi sirada sessiz kesisin (jet li) yuzune iseme sahnesi disinda pek komik olmayan film.. ama eglencelik... --- spoiler ---
yüzüklerin efendisine taocu yaklaşım. --- spoiler --- taocu bir ölümsüz yağmur yağdırabilir --- spoiler ---
kafayı uzaktan doğulu dövüş filmleriyle bozmuş, fakat nasıl olmuşsa karşısına çıkan nasrettin hoca kıvamındaki jackie chan'i film boyunca tanıyamayan amerikan menşeli mazlum gencin, altın suyuna bandırılmış bir tahta parçası üzerindeki hayat macerasını konu alan film.
şu anda show tv de yayınlanan film.
