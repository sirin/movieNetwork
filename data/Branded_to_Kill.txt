harika bir gangster filmi. kiralık katilleri öldüren iki şeyin olduğunu öğrendiğimiz film: kadınlar ve alkol. jim jarmusch ghost dog filminde bu filme çok gönderme yapıyor. su borusundan adam öldürmek de her yiğidin yapabileceği birşey olmamalı sanırım. (bkz: seijun suzuki)
(bkz: branded to kill)
lsd muhteviyatlı gangster filmi. yönetmen seijun suzuki senaryoyla alakasız bir film çekince stüdyo tarafından kovulmuş. aslında filmi izleyince anlıyorsunuz ki 'sorun' senaryoya bağlı kalmamasından ziyade yönetmenin mantıktan azade bir narrasyonu tercih etmesinde. yani bu öyle bir şey ki ne entelektüel bir sürrealizm ne de başarısız bir deneme. filmde kayıtsız kalamayacağınız anlar var ki aslında yönetmenin yapmak istediği de buna yakın bir noktada; zira suzuki özellikle ezber bozan bir şekilde kurguluyor filmini, misal sevişme sahnesinde araya alakasız sahneler koyarak seyircinin beklentileriyle oynuyor, yan karakterlerin motivasyonlarıyla hiç bir şekilde ilgilenmiyor. bir gördüğümüzü nedensiz bir şekilde bir daha görmeyebiliyoruz. ama işte filmde bazı anlar var ki suzukisan o anlarda filme damgasını vuruyor, misal jarmusch'un da gönderme yaptığı su borusu sahnesi, kelebekler, akıllara ziyan halatla araba çekme sahnesinin de bulunduğu tüm o rıhtım sekansı aklıma ilk gelenler. ve suzuki'nin kamerası da nispeten dinamik, sağlam açılar var. öyle her anından zevk alınacak bir film değil özetle ama yenilik arayanlar, farklı bir şeyler izlemek isteyenlere birebir. günümüzde kaç tane saykodelik gangster filmi kaldı allasen? hem o da çekici gelmediyse tarantino arşivinden ödünç vermişcesine izlersin. bir de (bkz: pisutoru opera)
1967 yapımı seijun suzuki filmi. suzuki'nin bildiğim birkaç filmi gibi sadece kafasını kaldırıp ileri bakan bir film. 1960'larda amerikan gangsterlerinin fransa'da tekrar yorumlanmalarına benziyor. ama tabii ki sadece benziyor. borudan adam öldürme, kurşun bitince arabayla adam ezmeye çalışma, esas adamın uğruna ölmeye hazır olduğu kadını kazara vurması falan güzel de benim en güzel bulduğum bölüm ise not olarak bırakılan film şeritleriydi. yıllar sonra video kasetleri dijital gözlüklerle kiralık katillere, polislere vs. verildiğini mission impossible'larda falan gördük. burada ise kiralık katile sevdiği kadının durumunu gösteren ona yapılan işkenceleri, daha sonraki sağlık durumunu gösteren film şeritleri bırakılıyor. ilk filmde adamın bunu gerçek sanması olaya müdahale etmeye çalışmasını ne diyim çok trajik buldum. sanırım bu filmden benim aklımda kalacak sahne bu olacak. pilav avrat silah üçgeninde hayli avangart bu gangster filmi kendini çok sallamadığı için zaman zaman aksasa da türün muhakkak görülmesi gerek örneklerinden. takeshi kitano'nun gangster filmlerinde suzuki'den hayli esinlendiğini söylese biri şu an inanırım mesela. 2.75/4.00
