2008 tarihli bernard rose filmi. tolstoy'un aynı adlı romanından uyarlanan filmde, tutku ve kıskançlık o kadar şiddetli verilmiş ki, kitabın esas derdi erdem ve temel içgüdüler geri planda kalmış. oysa tolstoy ne diyordu o kitapta, asıl derdi ve amacı neydi; evlilik çocuk sahibi olmakla anlam kazanır. kadınlar "güvercinler kadar saftır" ve seksten nefret ederler. bunların çoğunun saçma ve anlamsız olduğunu biliyordu gerçi ama inançlı bir hıristiyandı tolstoy, seksten sonra kadınların erkeklere düşman olduğuna inanmıştı. saf bir bakire seksten daima nefret edecektir, diye iddia ediyordu. kroyçer sonat'ın önsözünde yazar doris lessing şöyle diyor; "çaresiz bir manzaradır bu- çıkış yoktur! bu tuhaf adamın içine kendi girdiği kafesi hatırlayalım. seks - kötü. hamile kadınla seks - kötü. evlilik dışı sekse hayır. suçluluk hissetmek ve kendinden nefret etmek için ideal bir reçete. tolstoy'un bize anlattığı bu her tür mutluluk ve zevkten mahrum çorak ülke, hakikatin kendisidir. öyle olsun bakalım." tolstoy'un karısı sevişirken dua ediyor; hamile kalmayayım, lütfen. lohusa kadının göğüslerinden süt dökülüyor yatağa, ikisi de nefret ediyorlar yaptıkları şeyden. büyük travma. kroyçer sonat bu ruh haliyle yazılıyor işte. filmde verilen daha çok tutku ve bunun arkasından gelen yoğun kıskançlık (nefret?). yine de tüm bu eksilerinin yanında filmin en güzel yanı, beethoven'ın keman sonatını seks (ve tabii tutku) ile harika bütünleştirmesi. bütün sevişmelerde ve diğer iç sesli sahnelerde sadece keman sonatı var. muhteşem kroyçer sonat.
(bkz: kreutzer sonat)
