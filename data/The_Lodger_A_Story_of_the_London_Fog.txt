90 dakikalık süresinin nasıl geçtiği anlaşılmayan hitchcock filmi. başlamasıyla bitmesi bir oluyor neredeyse, öylesine sürükleyici. kendisine göre, "bu bir hitchcock filmidir" denilebilecek, sonraki stilini yakaladığı ilk filmmiş the lodger. ivor novello'nun canlandırdığı kiracı hakkında sarf edilen "neyse ki kadınlarla ilgilenmiyor" benzeri cümleler ve gerçek hayatta da eşcinselliğini açık yaşayan aktörün efemineliği; kiracının odaya ilk girdiğinde sarışın kadın resimlerini indirtmesi ancak sonra sarışın kızın saçlarına hayran hayran dalmasıyla birleşince, eşcinselliğe strangers on a train'dekinden daha yoğun bir göndermeyle karşılaşılıyor kanaatimce. şımarık asıl kızımız daisy son derece antipatik oysa. kim neden ona hayran olur ki?
alfred hitchcock'un yukarı katta olup biteni göstermek için tavanı şeffaflaştırmak gibi bir yöntemi - hem de çok güzel - kullandığı, çok etkileyici ışık ve gölge oyunlarıyla döneminin ilerisinde olan, yönetmenin kendisinin de "ilk gerçek hitchcock filmidir" dediği bir mini başyapıttır. ayrıca hitchcock'un* ilk kez göründüğü* filmidir; ofisinde çalışan kameraya sırtı dönük gazeteciye dikkat.
imdb'ye göre tam adı the lodger: a story of the london fog olan 1927 yapımı film. alfred hitchcock'un yönetmenlik yeteneğinin ne kadar üst düzeyde olduğunu gösterdiği ilk filmdir. sessiz sinemanın bana göre en sürükleyici ve etkileyici örneği olan bu filmde ivor novello'nun oyunculuğu da çok üst düzeydedir. yapımından 81 sene geçmesine rağmen beni ve başka bir çok insanı * etkileyebildiğine göre zamanının ötesinde bir film denilebilir. ayrıca hitchcock bu filmin sonunun belirsiz bir şekilde bitmesini istemiş fakat stüdyo bunu kabul etmemiştir. director's cut anlayışı o yıllarda olmadığı için bu alternatif son ne yazık ki hiçbir zaman izlenemeyecektir.
1927 yapımı alfred hitchcock başyapıtı. 70 dakikalık yine sessiz bir film. usta daha ikinci filminden başyapıt mertebesine ulaşmış. filmin başrolündeki gizemli kiracı rolünde ivor novello harika bir karakter çizmiş. şahsen böyle alengirli bir tipi sokakta görsem kaçarım, ki filmde adamı kiracı diye eve alıyorlar. iyi cesaret. --- spoiler --- sessiz ve siyah-beyaz epeski bir film olmasına rağmen kamera arkasında hitchcock gibi sinemayı yaratan birisinin oturmasından dolayı filmin nasıl bittiğini anlamıyoruz bile. filmin geneline hakim olan gerilim seyircinin dikkatini sürekli üst seviyede tutmayı başararak seyirciyi filmden koparmıyor. üstadın bunu daha ikinci filminde gerçekleştirmiş olması büyük bir başarı. yine hitchcok'un, üst kattaki kiracıyı tavanı şeffaflaştırarak gösterdiği ve kiracının merdivenleri inerken merdiven trabzanına dayadığı elini üstten kuşbaşı çekimle gösterdiği sahneler ileride birçok simeacının referans alacağı sahneler arasında yerlerini almıştır. daisy banyo yaparken kapıyı açmaya zorlayan kiracı sahnesinin de ileride serpilip büyüyüp psycho'da karşımıza çıkması bir diğer ayrıntı olarak kalsın. --- spoiler ---
