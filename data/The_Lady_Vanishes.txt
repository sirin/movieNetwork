alfred hitchcock beyin pek şen (pekcan koşar vardı bir de değil mi), pek esrarengiz bir filmidir, ecnebi söyleyişiyle the lady vanishes (biz kendi aramızda "kaybolan kadın" diyoruz).. bir evropa treninde geçer film (bendeniz böyle trenli, ekispresli filmleri pek severim).. her çeşit insanın doluştuğu bu trenin yolcularından biri de, balkan illerinden evine dönmekte olan esas kızımız iris handerson'dur (margaret lockwood diyelim).. iris hanım, tren hareket ettikten sonra, tipik yolcu psikolojisiyle konuşacak adam arar ve aynı kompartımanı paylaştıkları eski muallime bayan froy ile kaynaşıp, tanıştığına memnun olur.. hatta beraber trenin yemek salonuna gidip bayan froy'un özel çayından içip, buğulanmış camlarda oyun bile oynarlar, o derece.. ah tabii filmin girizgah sekansına bir geri dönüp bakmamız gerekir bu esnada.. efendim, tam trene binecekken bu hanım kızımız, kafasına saksıyı yer.. evet tesadüf bu ya, kafasına saksı düşer iris hanımın , -film icabı nitekim.. bu yüzden bayan froy'la çay içerlerken başı ağrımaya başlar kızımızın, tonton ve babacan teyzemiz de onu götürür ve yatırır.. ah çok heyecanlıdır bundan sonrası yahu.. ne ise, kızımız uyanır yavaş yavaş, gözleri bayan froy'u arar; evet oradadır froy, ama sanki o değil gibidir, yok yok düpedüz o değildir.. kızımız, "bayan froy nerde" diye sorar bayan froy'a.. o da "iris, burdayım kuzum, n'oluyor alla'sen" der tabii.. kızımız şoke olur, karşısındaki bayan froy'a hiç benzemiyordur -hakikaten benzemiyordur ama-, yoksa saksıyı beynine yedikten sonra ebleh mi olmuştur? önce bu fikre inanır tabii; sonra "yok canım daha neler" ve "bu işin içinde bir bit yeniği var ve ben de onu bulmazsam en adiyim" der gibi bakar ve araştırmaya koyulur.. eh tabii önce gayet kolay görünür kendisine bu iş; lakin trendeki bütün yolcular şimdiki bayan froy'un önceki bayan froy olduğuna yemin billah ederler; ah kızımız çıldırır handiyse, kafayı yer inanır mısınız?.. ne ise, sonra birdenbire, yemek salonundaki buğulu camda teyzemizin adını yazmış olduğu gelir aklına; yani ilk önce uyduruyor mudur tüm bunları onu bulup rahatlaması lazımdır tabii bizimkinin.. (bu esnada bir aşk da doğuyordur elbet, evvelce otelde tanışıp uyuz olduğu gilbert bey -michael redgrave- de kızımıza gönüllü olarak yardım ediyordur çünkü..) haldır haldır yemek salonuna koşar bizim kafadarlar; kızımız bir ümit cama saldırır; kısa bir an yazıyı görse de, o anda tren bir tünelden geçer, etraf kararır, tekrar aydınlandığında ise, malum, cam tam takır kuru bakırdır.. iris hanım fenalık geçirmek üzeredir, artık bu kadarı da fazladır.. film siyah-beyazdır.. 1938, ingiltere yapımı olmasının yanısıra, o yılın film eleştirmenleri ödülünü de cebine atmıştır hani..
bu harika filmdeki kriket meraklısı charters ve caldicott beylerin -imdb basil radford ve naunton wayne tarafından canlandırıldıklarını söylemektedir- katkısı da pek bir eğlencelidir. kaçırmak istemedikleri manchester'daki test match uğruna susmayı yeğlemeleri, oyun sonucunu öğrenmek için gösterdikleri çabalar hem takdire şayandır, hem de fanatizmin ingiliz beyefendilerinde sapına kadar -ne demekse- bulunduğunu henüz 1938'de gözler önüne serer. hitchcock bey ise filmlerindeki geleneksel ortaya çıkıp kaybolma sahnesini bu kez oldukça sona bırakmıştır. bu durum yönetmeni purosuyla görme zevkini kaçırmamayı ilke edinmiş takıntılı izleyicide* huzur barındırmaz, en son sahnelere kadar tetikte izlemek gerekir ki keyif perspektifinden ele alınınca fevkalade sakıncalıdır. konuya nesnel yaklaşarak alfred hitchcock'un en sevdiğim ilk zaman filmi olduğunu da eklemek isterim; ve hatta ekledim. 1979 yılında filmin elliott gould ve cybill shepherd'ın rol aldığı ikinci çevrimi yapılmış, otoritelerce hiç beğenilmemiştir. fakat bu satırların yazarı ikinci filmi izlemediği için yorum yapma hakkını kendisinde bulamamaktadır.
hakikaten de güzel film, güzel ve gizemli bir şekilde başlar ama sonunu beğenemediğim filmler arasındadır aynı zamanda.
2005 kasımında ülkemizde gösterime giren flightplan filminin fikir atası sayılabilecek klasik. sonuçta iki filmde bir ulaşım aracında geçen esrarengiz kayboluş hikayesiyle başlıyor farklı yönlerde hikaye devam ediyor.
"senin acemiliğini seveyim be amca" diyor bu filmi izleyince insan hitchcock için. film ilk başlarda çok sıradan bir hikaye gibi başlıyor. 30. dakikaya kadar amacının ne olduğunu, yani kaybolanın kim olduğunu, neden kaybolduğunu, sonra ne olacağını anlayamıyorsunuz. gayet doğal. sadece, klasik hollywood filmlerinde gördüğümüz mizansenlerden biri gibi geliyor başlangıçtaki olaylar,diyaloglar size. 1938 yapımı olması ve hitchcock'un daha hitchcock olmadığını bildiğiniz için "belki de bu tarz bir film" diyorsunuz ama sonra film birden kendini belli etmeye başlıyor, hitchcock sinemasına duyduğunuz aşk tekrar alevleniyor. ilk başlarda sıradanmış gibi gelen sahneleri bir kaç kez daha düşünüyorsunuz. 1935 yapımı the 39 steps'ten sonra gelmesi hitchcock'un polisiye olayını sevdiğinin göstergesi. ileriki filmlerinde karşılaşacağımız tipik hitchcock karakterlerine benzemese de buradakiler, senaryodaki kısa sosyolojik,psikolojik bahisler bir şeyler için ipuçları verebiliyor diyebiliriz. --- spoiler --- filmin esasıyla alakasız olarak bana koyan şeyden bahsetmek isterim, bir kadın bir erkeği nasıl bu kadar kolay satabiliyor abi? evlenecektiniz ulan siz, müstakbel damadın olaydan haberi yok.. son sahneden bahsediyorum.. "evet oydu carlsen, seni duygusuz, ruhsuz adam, kalbimi çaldın, gel öpüşelim" nedir? bir de çirkin bir şey koymuşlarki koca adayına, orta yaşlı teyzeler "aman iyi yaptı kız o adama varmadı da" diyebilsin. --- spoiler ---
1979 yapımı pek bilinmeyen bir ikinci çevrimi mevcuttur. cybill shepherd genç hanımı, angela lansburyise yaşlı bayanı canlandırmaktadır. tabi birçok ikinci çevrim gibi birincinin eline su dökemez.
--- spoiler --- - l won't be a party to this sort of thing. l don't believe in fighting. - pacifist? won't work. christians tried it and got thrown to the lions. --- spoiler ---
(bkz: the vanishing)
kameranın karlı tepelerden şehre doğru indiği filmin açılış sahnesindeki maket biraz göze batmaktadır. özellikle tren istasyonundaki kıpırdamayan 3 adam (kibrit çöpünden olmaları muhtemel) ve sürücüsüz ilerleyen araba gerçeklik hissinden biraz uzaktır. iki yıl sonraki rebecca filminde ise hitchcock maket olayını bitirmiştir. ben şahsen o filmdeki manderlay'in maket olduğunu farkedememiştim. --- spoiler --- ikinci dünya savaşının arefe günlerinde çekilen bir film olarak, dönemin ingiltere hökümetinin almanya tehditine karşı yatıştırmacı politikalarına* ve pasifist tutumuna getirdiği eleştiri itibariyle taşı gediğine cük diye oturtmuştur. diyesim var ama, trendeki ölümüne çarpışma sahnesini fazla fantastik buldum. bilmediğin bir ülkede, bir vagona tıkış halde, elinde iki altıpatlarla neyin savaşını veriyorsun arkadaşım? adamın götünden kan alırlar kan! ayrıca son sahnedeki müstakbel damadı satış olayı da pek tasvip edilecek cinsten değil. yine genel gerilimi itibariyle izlenesi bir film. özellikle redgrave'in karşı yönden gelen iki trenin arasında kaldığı sahne nasıl kotarılmış meraklar içindeyim. bir de hitchcock'un cameo'su bir garip bu filmde. sonlara doğru kalabalıkta çok bariz belli ediyor kendini. purosu ağzında yürürken edebiyatçı deyimiyle omuz silkiyor ama pek bir garip, ağzı suratı da garip bir şekil alıyor. çarpılmış gibi. neyse. --- spoiler ---
judie foster ın oynadığı flight plan filminin konusu da bu filmden aparma olduğu belli. biri trende diğeri uçakta geçiyor. ayrıca camlara buğu yapıp ad yazma işlemi bile aynı. neyse, filmimiz ikinci dünya savaşı öncesi çekilmiş ve alman yayılmacılığı ile bu yayılmacılığa karşı ingiliz umursamazlığı eleştirilmiş. filmde ölen tek kişi elinde beyaz bir bayrakla dışarı çıkan barış yanlısı ingiliz. tehlikenin farkında olan kadın ve erkeğimiz sonuna kadar savaşıyor. farkında olmayan kriket meraklısı iki beyefendi ise en sonunda tehlikenin farkına varıyor ve savaşıyorlar. hitchcock, ikinci dünya savaşı öncesini, başlangıcını ve sonucunu doğru tahmin etmiş.
keyifle film izlemek bu olmalı! ayrıca margaret lockwood bu kadar mı güzel olur tanrım! hayran olunası. michael redgrave'in filmde canlandırdığı abimizin esprileri de kırdı geçirdi beni. çok tatlıydı beööğğ! hem gülümsedim hem heycanlandım, bir filmden daha ne bekleyebilirim ki?! o zaman oley!
izleyeni gerçekten de gerim gerim geren film. bir ara izleyiciyi kendinden bile şüpheye düşürebiliyor. ayrıca filmdeki bazı detaylara bakılırsa, o zamanlar çok temiz ve iyi niyetli insanlar varmış, bu da bir nevi eskiye özlem duymaya yol açıyor. --- spoiler --- genç bir kızın hiç tanımadığı, sırf kendine yardım etti diye ısındığı yaşlı kadını umutsuzca bulma çabaları, komploculardan rahibe kılığındaki kadının vicdanının cinayet işlemeye elvermemesi ve kahramanlarımıza pek çok yerde yardım etmesi, genç bir adamın kaybolmaya yüz tutmuş bir kültürü kendinde kurtarma ve tanıtma çabaları, bunlar şimdi bulun(a)mayan değerler. bu paralelde iyi karakterler neredeyse salt iyi. ama bir de bunların tezatları var, kriket maçına yetişmek için yalan söyleyen iki ingiliz, yasak aşkı uğruna olanları görmezden gelen genç bir kadın, ve elbette ki suikastı hazırlayanlar...karakterler arasındaki zıtlıklar çok iyi vurgulanmış. --- spoiler ---
hitchcock'un en güzel filmlerinden biridir. ya da o güzellik sadece margaret lockwood'a aittir. insana, bir trene atlayıp türlü casusluk maceralarına yelken açma isteği aşılayandır. keşke tcdd'nin böyle trenleri olsa ya da yılda 1-2 kez böyle seferler düzenlese de biz de hevesimizi alsak. ayrıca o gilbert kişisi başlarda komik olan ama belli bir zaman sonra çekilmeyen erkek tipi değildir de nedir? her daim şuna benzer kelamlar eden çok bilmiş tavırları sadece film süresince çekilebilir, filmden sonra dayanılmaz: --- spoiler --- gilbert: can i help? iris henderson: only by going away. gilbert: no, no, no, no. my father always taught me, never desert a lady in trouble. he even carried that as far as marrying mother. --- spoiler ---
1938 yapımı bir alfred hitchcock başyapıtı. ustanın o dönemler bir başyapıt ardından 3-4 sıradan film dönemleri olduğundan bu tür filmler daha bir değerli oluyor. malum biryerden sonra otomatiğe bağlayıp her çektiğini başyapıt mertebesine yükselteceğiz. film sıkıcı bir girişe sahip olsa da tren sahneleriyle beraber gizem ve entrikalar gündeme gelince tempoyu da yükseltiyor. hitchcock'un kriket hastası iki adamı aynı yatağa koyarak eşcinsel göndermesi yapmayı ihmal etmediği filmde ortaya çıkmak için filmin sonundaki istasyon sahnesini seçmesi ve kamerada göründüğü anda boynunu garip şekilde oynatması ilginç. sürükleyici ve bol gizemli bir tren yolculuğu eşliğinde margaret lockwood gibi siyah beyaz bir güzeli izlemek de filmin hediyesi.
hitchcock froy-freud fonetik benzerliğinden göndermesini yapmakla kalmaz, filmde freud'un ismi bir yanlış anlama sonucu olsa da geçer. bu göndermelerle seyirci de şüpheye düşer, gördüğünden emin olamaz. saat gibi işleyen tempoyla hitchcock gerilimi ilk önce 'nasıl'ın sonra 'neden'in üzerine kurar. yine sonraki filmlerinde de görebileceğimiz; olayla alakası olmayanların işin içine girmesi ve dahi homoerotik arkadaşlıklar gibi hitchcock öğeleri bu erken dönem filminde de görülebilir. ezcümle filmin senaryo ve kurgudaki başarısı yetmiş yıl önce çekilmesinden mütevellit 'ham' prodüksiyonunu gölgede bırakıyor bana kalırsa.
--- spoiler --- hitchcock filmi olunca kadının şizofren olduğuna inanmak daha kolaydı. yine kandırdı dürzü... --- spoiler ---
kendisinden 67 yıl sonra çevrilen flightplan'dan çok daha üstün bir sinema anlayışına sahip bir hitchcock klasiği. flightplan neredeyse dekorlar hariç sahne sahne bu filmden apartmadır ama ne yazık ki çeviren hitchcock değildir. hitchcock kendi filmi çok şey bilen adam'ı amerika'da ikinci kez çevirdiğinde de daha iyisini yapabilen bir yönetmendi.
hem gerilim hem de polisiye komedi tarzında bir alfred hitchcock filmi. akılda kalıcı bir çok sahnesi bir yana kriket sevdalısı iki adamın diyalogları gayet eğlencelidir. bir de film boyunca ingilizlik üzerine pek bir muhabbet döner.
kötü film. çok net. ama yıl 1938 olup yönetmen hitchcock olunca başyapıt oluyo. çekim tekniklerine* bişey diyemem ama senaryo yerlerde, özellikle ms. froy kurtarıldıktan ve çatışma başladıktan sonra. son 30 dakika o kadar hızlı ilerliyor ve bazı konular o kadar abuk subuk geçiştiriliyor ki "70 sene önce çekmişler olm filmi" savunması bile kurtaramıyor durumu. senaryo bu sonuçta. insanlar teknolojik imkanlardan yoksundular sadece, salak değillerdi. kısacası, şu film yakın zamanda çekilmiş olsa adamın götünden kan alırlardı.
şu adamın 70 yıl önce, bir iki tren kompartımanında, dibine kadar "vasıfsız" birkaç karakterin etrafında, adeta ıslık çalarak anlattığı hikayeye bakıyorum da... günümüzde hikayesizlikten kudurup, izleyicileri dehşet bir hikaye terörüne maruz bırakan, "sizin bilmediğiniz bazı bilimsel şeyler var" deyip "bilimin" uç noktalarına sığınan zavallı yapımcıların, senaristlerin, yönetmenlerin acilen tımarhaneye kapatılmasını istiyorum.
hitchcock'un hollywood öncesi en iyi filmlerinden biri. şüpheyi 'haklılığını kanıtlayamayan kişi'nin yani merkezin üzerinden milim milim çevreye kaydırdığı (ya da tam tersini yaptığı, çünkü hepimiz bayan froy'un var olduğunu biliriz ancak hikaye gereği bir süre iris henderson'dan şüphe duyarak oyunu eğlenceli hale getirip filmi kendimiz için izlenir kılarız), kendine özgü ve klasikleşmiş ajan hikayelerinden. bugünün dünyasından baktığımızda kusurlu bulunması doğal olsa da her açıdan ders niteliğinde..
casus filmlerinin anası olmasının dışında gel gör ki bin doguz yüz ossekiz yılından bu yana bi ayfonda ilerlemişiz. başka da bir esprimiz yok. eğer bu ve bunun gibi gerçeklerle yüz yüze gelmek istiyorsanız izleyin derim.
pek sevgili hitchcock amcanın (o tonton halini görüp de amca sıfatını yapıştırmayacak olan var mıdır?) 38'de çektiği gerilim-politik-polisiye filmi. henüz kariyerinin başında. bu da filmde sürekli belli oluyor. "bu ne acemiliktir len?" diyor insan acemice çekilmiş sekansları izleyince. tabi bazı yönetmenler gibi direkt başyapıtlarla başlamamış hitch amca, lakin kamera arkasına ısınınca süper güçlerine kavuşup başyapıtlarını da bir bir sıralıyor bu filmden sonra. kısa bir süre sonra muhteşem rebecca'yı, ardından ise spellbound, notorious, rope vd filmlerini çekiyor. bu filmde kendisi ara ara acemice davranıyor ama aslında bu filmden önce çektiği the 39 steps'te hiç de acemi değildi. bu acemiliği bir kenara bırakayım en iyisi. film bana hercule poirot'nun maceralarını hatırlattı sürekli. zaten poirot'nun da trende geçen bir dedektiflik hikayesi mevcut. filmin bir yerinde sherlock holmes'e değinilmesi de sevindirdi. filmin ilk 30 dakikası karakterleri tanıtıp olaya giriş yapmakla geçtiğinden biraz sıktı. bu 30 dakikadan sonra hitch daha fazla belli ediyor kendisini. örneğin bu filmden önce ve sonra sıkça kullanacağı "suçsuz olmasına rağmen ölüme/hapse mahkum edilen karakter" burada da mevcut. finale kadar eğlenceli, gerilimli bir film. finalde ise biraz ayarı kaçmış. o altıpatlarla onca adama karşı verilen mücadele yerine başka bir final düşünülse idi daha iyi olurdu. bu çatışma sekanslarında gerilim yükselmesi gerekirken sıfıra kadar düşüyor. neyse ki hitch sonradan kendisini geliştirecek ve daha sağlam filmlere imzasını atacaktı. --- spoiler --- hitch'in filmlerinde çoğu zaman başrolde bir kadın bir erkek yer alır. bu oyuncuların canlandırdıkları karakterler çok geçmeden birbirlerine aşık olacaklar ve finalde mutluluğa ulaşacaklar. bu klişeyi kullanmadığı filmi yok yanılmıyorsam (yanılıyor olabilirim, üzerinde çok düşünmedim). çoğu filminde işe yarıyor, izleyici pek yadırgamıyor. burada bu konuda da acemice davranmış. kadın, erkekle maceradan maceraya atlıyor, ama maceradan maceraya atlaması ona aşık olması yeterli değil. üstelik nişanlısını da seviyor gibi görünüyordu. birden nişanlısını terk edip o adamla öpüşmesi olmadı. bu kadar da ayran gönüllü olunmaz yahu. --- spoiler ---
vanessa redgrave'in babasi michael redgrave'in tam bir patavatsiz pic olarak karsimiza ciktigi film... sonunda da hatunu goturuyor zaten... simdi bu son derece yuzeysel yorumun ardindan, severek izledigimi belirtmek isterim... epey akici bi sekilde ilerliyor film... trende, kompartmanda iris'un uyudugu sahne ve uyandiktan sonra odadakilerin yuz ifadeleri aklima kemal sunal'in trende soyuldugu sahneyi getirdi nedense...
