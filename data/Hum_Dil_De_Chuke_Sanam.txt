1999 yapımı, başrollerinde salman khan, ajay devgan ve aişvarya rai'nin oynadığı hint filmi. konusu klasik bollywood aşk üçgenidir. sameer(khan), italya'da yaşayan hint kökenli bi müzisyendir. hindistan'ın önemli sanatçılarından biri olan nandini'nin(rai) babasından ders almak üzere hindistan'a gelir. öğrenimi boyunca hocasının sarayında kalacak olan sameer'le nandini arasında bi aşk doğar lâkin bunlar daha aşklarını açıklayamadan nandini'nin babası, nandini'ye bi düğünde görür görmez âşık olan vanraj'ın(devgan) ailesiyle söz keser. tabii bizim doğuda söz senet olduğu için bu işin artık geri dönüşü yoktur. nandini, gönlü sameer'de vanraj'la evlenir. sameer ise hocasına söz verdiği için hindistan'ı boynu bükük terk edip italya'ya gider. ancaaak, vanraj nandini'nin sameer'e âşık olduğunu öğrenir. önce bi dellenir. sonra düşünür: "ulan bu kadınla evli kalamam. başkasına âşık bi kadınla evli olmayı midem kaldırmaz. ailesine göndersem olmaz. zaten garibi zorla evlendirmişler. namusuna iyice halel gelir. en iyisi ben bunu âşık olduğu zırtoya götüreyim." şeklinde dâhiyane bi çözüm bulur. zira vanraj âlemin tavşanıdır. neyse işte bunlar sameer'i bulmak üzere italya'ya doğru yola çıkarlar ve olaylar gelişir. yalnız olaylar gelişir dediğime bakma filmin yarısını anlattım. kusura bakmıycan artık. zaten filmin olayı ikinci yarısı... filmin artıları aişvarya ve ajay devgan'ın iyi oyunculukları. şarkılar. eksileri salman khan'ın kütük gibi oyunculuğu ve ayarsız senaryosu. bollywood romantik filmlerini seviyorsan bi şans verebilirsin ama illâ izle demiyorum şansalcım.
