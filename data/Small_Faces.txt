küçük yüzler.
1960lar bağlamı içinde çok sofistike müzik yapan, gitar müziği yapan mod ikonu halini almış grup. northern uproar tarafından da coverlanmış my mind s eye da harika bir small faces parçasıdır.
the who ile baslayan mod akımının serpilip yesermesinde pek bir emegi olan brit topluluk. bir lazy sunday olsun, bir tin soldier olsun bu guzel adamlarin nadide eserleri olarak sevgili sozluk okurlarini the small faces mp3'leri toplamasina vesile olur kanimca. paul weller'dan the clash'e pek cok ingiliz evladini derinden daglayan kucuk suratlarin, 90'larin sonundan beri b(r)it pazarina nur yagarcasina binbir turlu toplamasi cikti. pikap sahibi olmayanlari bu bahaneyle ilgili toplama cd'leri toplamaya acik acik davet ediyorum ve sozlerime son veriyorum.
1965 yılında kurulan ingiliz topluluk. modlar arasında belki de en iyi müzik yapan gruptur. yaptıkları müzikte gitarın yanısıra klavye de önemli bir yer tutar. grubun esas adamı; küçük surat, güzel insan steve marriott'tır. her ne kadar marriott kadar ön planda olmasa da bas gitarist ronnie lane de grubun belkemiğidir. grubun pek çok şarkısı lane/marriott imzasını taşır. ian mclagan'ın klavyesi ve kenny jones'un davulu da grubun sertliğinin en önemli etkenlerindendir. tüm mod grupları gibi the small faces da müziğe eski motown plakları ve the beatles'ın etkisiyle başlar. bu grubun etkileri günümüze kadar da ulaşır. the small faces'a tapanlar arasında paul weller ve grubu the jam, supergrass, steven tyler, ocean colour scene gibi adamlar ve gruplar bulunmaktadır. hatta adını small faces'ın bir şarkısından almış olan green circles isimli avustralyalı bir grup da vardır. grubun adını alışı da ilginçtir. face mod jargonunda önemli yeri olan bir deyimdir, grup üyeleri mod yönlerini bu sözcükle belirtmek istemişlerdir. ayrıca grubun tüm üyelerinin boyu 1.68'in altındadır, eh bu da beraberinde small'u getirmiş böylece grubun adı ortaya çıkmıştır. 1969 yılında marriott grubu terkeder, bunun üzerine yeni bir vokalist ve gitarist aranır. vokalist olarak rod stewart, gitarist olarak ise ilerde the rolling stones'da da gitar çalacak olan ron wood seçilir. bu değişiklikler grubun adının da değişmesine yol açacaktır. grup artık the faces'tır. grubun boy ortalaması uzamıştır ne de olsa bu iki sırık gibi adamla birlikte. the faces da ilk proto-punk gruplarından biri olarak tarihte yerini alacaktır. 1977 yılında ise bir "reunion" gerçekleşir, ne yazık ki ticari fiyaskoyla sonuçlanan iki albümün ardından small faces tarihe karışır; ama asla unutulmaz. grubun davulcusu kenny jones 70'lerin ortalarında keith moon'un ölmesinden sonra the who'ya katılmış, klavyeci ian mclagan da müziğe kendi yolunda devam etmiştir. tabi bunların hepsi the faces dağıldıktan sonra olmuştur; (bkz: the faces).
soul etkilenimi şarkılarında en bi kabak gibi belli olan 60'lar grubudur.
bir diskografi vermenin zamanıdır: 1966 - the small faces [deram için yayımlanmış olan versiyon] 1967 - from the beginning 1967 - the small faces [immediate için birleşik krallık'ta yayımlanmış tamamen farklı bir versiyon] 1968 - there are but four small faces [immediate için birleşik krallık'ta yayımlanmış the small faces isimli albümün birkaç şarkı ekleme ve çıkarmayla abd'de yayımlanmış hali] 1968 - ogdens' nut gone flake 1969 - autumn stone [grup dağıldıktan sonra elde kalan malzemenin ve bazı eski şarkıların biraraya getirilip yayımlanmış hali] 1977 - playmates [grubun yeniden bir araya gelip yayımladığı ilk albüm] 1978 - 78 in the shade [grubun yeniden bir araya gelip yayımladığı ikinci ve son albüm] bir 45'likler toplaması olarak, 1994 tarihli singles a's & b's* önerilebilir. yukarıdaki kafa karıştırıcı diskografiye eeeh eytere bea diyenlere ise 1996 tarihli the anthology; 1965-1967 ve yine 1996'dan the immediate years isimli derli toplu derlemeler toplamalar önerilebilir. bu ikisi pek şugardır. grubun geçirdiği evrime de rahatlıkla tanık olmaya yarar. yalnız hemen burada ogden's nut gone flake'in bir konsept albüm mantığıyla yapılmış olduğunu ve bir şekilde ayrıca da dinlenmesi gerektiğini belirtmeden geçemeyeceğim. bir de bu ogden's nut gone flake'in yeni basım cd'leri pek güzel bir kutu içinde servis ediliyor ki, tadından yenmiyor. bir de unutmadan ekleyeyim (ki unutmuşum) small faces'ın bbc kayıtlarından oluşan 2000 tarihli the bbc sessions da canımızdır, kanımızdır. içinde steve marriott ve kenny jones'la yapılmış röportajlar falan da vardır, elzemdir.
the small faces'ın ilk albümü, yıl 1966. zaten yeterince dinamik ve adrenalin yüklü otis redding şarkısı shake'in harika bir yorumuyla başlayan albümdeki her şarkı "inanılmaz" sözcüğüyle nitelenebilir. kanımca "mod" tavrı adına üretilmiş en iyi işler bu albümde yer almaktadır. safkan "mod" bir albümdür. çiğ gitarların, vahşi davulların yanında ian mclagan'ın hammond'ı ve steve marriott'ın yırtıcı vokali bizi kendimizden geçirir. saf enerji, adrenalin, manyaklık, ne diyeyim. grubun ilk 45'liği what'cha gonna do about it? de buradan dinlenebilir. led zeppelin'in 3 yıl sonra araklayıp whole lotta love'a dönüştüreceği you need loving de burdadır; sorry she's mine, come on children, sha-la-la-la-lee gibi insanı kendinden geçirip başka bir evrene fırlatan şarkılar da. eh madem öyle, şarkıları da sıralayalım: 1. shake 2. come on children 3. you'd better believe it 4. it's too late 5. one night stand 6. what'cha gonna do about it? 7. sorry she's mine 8. own up time 9. you need loving 10. don't stop what you're doing 11. e too d 12. sha-la-la-la-lee bir de albümün cd baskısına birkaç bonus track eklenmiştir. bu şarkılar zamanında fransa'da yayımlanan bir small faces ep'sinde yer alan şarkılardır. hepsi albümde olan şarkılardır; ama bu versiyonlar daha çiğ ve sert versiyonlardır: 13. shake 14. come on children 15. what'cha gonna do about it? 16. own up time 17. e too d
aynı zamanda the small faces'ın "albüm" haline getirilmiş üçüncü kaydının da adı, yıl 1967. deram şirketinden immediate'e geçen küçük yüzler'in immediate için yaptığı ilk albüm. bu albümde small faces'ın mod tavrını kaybetmeden psychedelia'ya doğru da yavaştan yol almaya başladığı green circles, up the wooden hills to bedfordshire gibi şarkılarda gözlenebilir. şarkıların düzenlemeleri de ilk döneme göre çok daha olgunlaşmıştır. 1. (tell me) have you ever seen me?* 2. something i want to tell you 3. feeling lonely 4. happy boys happy 5. things are going to get better 6. my way of giving 7. green circles 8. become like you 9. get yourself together 10. all your yesterdays 11. talk to you 12. show me the way 13. up the wooden hills of bedfordshire 14. eddie's dreaming immediate'ten çıkan bu albüm yalnızca birleşik krallık'ta yayımlanmış, abd'ye giderken yolda bazı şarkılar uçaktan düşmüş, bazıları uçağa sonradan binmiş ve bazı şarkıların da yolda midesi bulanmış ve şekli değişmiştir. buyrunuz (bkz: there are but four small faces).
what cha gonna do about it adli parcalari 1966 yilinda cikan erkin koray plaginda erkin koray tarafindan coverlanmis olan grup.
suratları gerçekten küçüktür.
(bkz: get yourself together)
ogdens' nut gone flake isimli parçaları, yayınlanan ilk grand theft auto v trailer'ında kullanılmış olan grup.
