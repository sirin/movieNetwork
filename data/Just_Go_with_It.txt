başrollerinde nicole kidman , jennifer aniston ve adam sandler'ın olduğu 2011'de vizyona girmesi beklenen romantik komedi türündeki film. tom cruise ile brad pitt'in eski eşlerini bir araya getirmiş filmdir ayrıca. darısı tom ile brad'in başına artık. edit : nicole kidman konuk oyuncu galiba. fragmanda görünmedi hiç.
çok eğlenceli bir komedi filmi olmuş, sting şarkıları da çok güzel kullanılmış, gidin izleyin bence moraliniz düzelsin
altyazısını kıvrım kıvrım aradığım fakat bulamadığım filmdir an itibarı ile, bi zahmet sözlük bana altyazı bul.
sports illustrated modeli brooklyn decker'e doyacağımız bir film. http://www.imdb.com/video/imdb/vi1443666457/
tek başına izlemenin ne kadar keyifli olacağını bilemediğim ama bir ihtimal tek başına izleyeceğim film.
cactus flower filminin yeniden yapılmışı. eski versiyon çok başarılı idi . bakalım yenisi bizlere neler vaad ediyor.
o gün gırgır modundaysanız izleyince bol bol güleceğiniz, oldukça keyif alacağınız, birbirlerinin çok yakınında olan iki insanın aslında ne kadar yakın ve ne kadar uzak olduğunu geçerli bir mizah anlayışıyla işleyen film.
fena değil sınıflamasında olan bi film. gidip de aman şöyle güleriz, böyle yarılırız, vay efendim yüz kaslarımız mala döner sevdasına düşmeden izlemenizi tavsiye eder gözlerinizden öperim.
jennifer aniston ve adam sandlerin bir arada olduğunu duyunca koşa koşa gittiğim filmdir. beklentim düşüktü ama bana çok güzel, neşeli, duygusal, güldüren düşündüren 2 saat yaşattı. herkese tavsiye ederim, gerçekten izlemeye değer güzel bir film.. --- spoiler --- filmin konusu çok güzel. evlilikte başarısız olan bir adamın kızlara güveni kalmayıp, aniden değişmesi sonucu ben evliyim ama evliliğim sorunlu masallarıyla hepimizin bildiği alyansın çekiciliğiyle gecelik ilişkiler yaşaması ve bu adamın her şeyini paylaştığı, konuştuğu başarısız bir evlilik geçirmiş olan kadın.. birbirlerine çok yakın olan, dürüst olan, birbirlerini herkesten daha iyi tanıyan bu iki insanın, iki yakın dostun birbirlerini fark edememiş olması ve aynı zamanda ne kadar uzak olduklarını ironik ve komik bir biçimden işlemiş film. biz ise karakterlerimizin, adamın yeni sevgilisi için çabalarken bu yakınlığı farketmesini, birlikte bir şeyler paylaşmaya başlamalarını ve aslında ne kadar uyumlu ve yakın olduklarını görüyoruz film boyunca. adım adım finale doğru gidiyoruz, sonunu hepimiz biliyoruz ama filmin komikliği ve güzel oranda tutturulmuş duygusallığı hepimizi hem güldürüyor, hem hüzünlendiriyor.. böylesi daha iyidir belki de, seni anlayan, her şeyini anlattığın paylaştığın, gerçek seni çok iyi , herkesden iyi tanıyan, beraber bir şeyler yapmaktan, paylaşmaktan hoşlandığın yakın kız arkadaş, belki de hepimiz için doğru kişidir.önemli olan da sevgilinle, aynı zamanda dost ve arkadaş olman değil midir zaten? --- spoiler -- kısacası gidin, görün, eğlenin.
jennifer aniston'u görünce bir chick flickle karşı karşıyayım sanabilirisiniz ancak kesinlikle bir chick flick değildir, neden? çünkü chick flicklerde kusursuz güzellikte genç kadın olmaz, olsa bile iyi kalpli olmaz. chick flick'de kadın dediğin orta yaşlıdır, meh güzeldir, muhteşem giyinir düzgün fiziklidir. biraz çalışan kendine dikkat eden her 30 yaş üstü bekar kadının( ki zaten hedef kitle bu oluyor) ulaşabileceği ya da ulaşabileceğini düşündüğü yerdedir başroldeki kadın. bir de adam sandler var tabi, başrolde o da olamazdı, onun yerine iskoç aksanlı ya da en olmadı ingiliz aksanlı, 30lu yaşlarının sonlarında 1.85'den uzun boşanmış, zengin, alaycı görünen ama içten romantik, dıştan duvarlar örmüş yakışıklı şahsiyet olurdu.( tüm bekar 30 yaş kadının hayali bu sanırım) --- spoiler --- şimdi tamam sonunda aşkı bulan, otuz yaş üstü, eh güzel kadın olabilir ama bu gerçeği değiştirmez. öyle olsaydı american pie 2 da bir chick flick olurdu. --- spoiler --- filme gelirsek, gayet eğlenceli çıtır çerez bir film, çakma alman sheeper ve ingiliz aksanlı küçük kız favorimdi. toplaşın izleyin.
jennifer aniston'un hala maşallahı var, görmüş olduk. keyifli film.
tipik bir adam sandlar filmi. aile komedisi. yine de izlettiriyor kendini. senaryo olarak definitely maybe filmini anımsattırıyor. keyifli.
yıllar sonra bu filmi hatırlamam gerekirse aklıma ilk gelecek şey bailee madison ve griffin gluck isimli çocuk oyuncuların oynadığı karakterler olacaktır*. uzun zamandan beri bu kadar başarılı çocuk kastı görmedim. evet klasik bir romantik komedi, büyük beklentileri karşılaması imkansız ama bu iki veledin performansları filmi kesinlikle diğer vasat romantik komedilerden ayırıyor. benim gibi küçük çocuk fobisi olan bünyelere bile sevimli gözükmeyi başardıklarına göre bu ikilide iş var.
cuma akşamı seyretme şansına sahip olduğum film, şansına diyorum çünkü çok uzun zamandır beklentisiz gittiğim bir komedide bu kadar güldüğümü hatırlamıyorum. hiç bir spoiler vermeyeceğim, 2 saat keyifli vakit geçirmek istiyorsanız gidin.
büyük şeyler hedeflemeyen, hedeflediğine de ulaşan komik ve eğlenceli film. --- spoiler --- dünyanın en itici çocuklarını bulup oynatmışlar o konuda bir sıkıntı yok. hele ingiliz aksanı yapan kızı alıp dövesim geldi, ki sanırım amaçladıkları da buydu. --- spoiler ---
jennifer aniston'ın romantik komedilerin kralı* olduğunu hatırlatan film. aniston'ın filmde ki hal ve tavırları rachel green*'i hatırlattığından mı bilmem film ekstra hoşuma gitti.
baya güldüren bir filmdi, özellikle adam sandlerın film başındaki hali çok komikti. neyse ki sonra düzelttiriyor. --- spoiler --- hiç bir fikrim yoktu filme giderken fakat /caps on dave matthews caps off/ nicole kidman'ın eşi olarak filmde rol aldığını görünce şaşbeş oldum adeta. ebele übele oha derken birden koca salonun ortasında "dave matthews!" diye bağırdım, hayır bana ne oluyosa... koskoca dave abimiz gay adamı oynamasa iyiydi mk... --- spoiler ---
--- spoiler --- kilo vermek ve dahi vücudunu şekle sokmak için kasan 25-30 yaş arası kadınların bu filmi şimdilik izlememesi gerekiyor bence. önümüzdeki 1 ay boyunca boğazımdan su hariç hiçbir şey geçmeyecek lan. lanet olsun! --- spoiler ---
çok uzun zamandır yapmak istediğim fakat imkan bulamadığım tek başına sinemaya gitmek eylemini sonunda gerçekleştirebildiğim filmdir. yanında şekerli mısır da iyi gitti hani..
zohan'dan sonra en çok güldüğüm film. baştan sona güldüm diyebilirim. ayrıca adam sandler gene süper muhabbet ediyor. bu adamın muhabbetini seviyorum. doğaçlama havasını hiç kaybetmiyor. belki de gerçekten doğaçlamadır. hazır cevaplık üzerine ondan iyisi az. jennifer aniston mükemmel gözüküyor ve şahane oynamış. iki ufaklık haricinde bir de alman aksanlı koyun satıcısı rolünde olan elemanın oyunculuğuna şapka çıkardım. aynı eleman* zohan'da zohan'ın çaktığı yaşlı hatunun oğlu rolünde oynamıştı. adam sandler'ın fiks bir ekibi olmasını ve hep onlara uygun bir takım roller yaratmasına bayılıyorum.
en başından sonuna kadar eğlence barındıran müthiş bir film. 87 doğumlu brooklyn decker gözleri kamaştırıyorken jennifer aniston yine her zaman ki gibi sevimli. ve tabii ki adam sandler yine komik.
bana bir adam sandler hayal kırıklığı daha yaşatan film. hala, inatla onun o eski komedilerinden birini icra edebileceğini hayal ederek, her filmini heyecanla izlemeye başlıyorum ama sonrası boş.
jennifer ablamız film sayesinde "ben daha bitmedim" mesajı vermeyi başarmıştır.
sıradan aile komedisi zannettim deli komik bir film çıktı. ufaklığın ingilizce aksanıyla gözlüklünün almanca aksanı yardı geçti. izleyin gülün.
adam sandler'dan bir little nicky performansı beklemenin saçma olduğunu tekrar kanıtlamış saçmasapan, tamamen klişeden ibaret bok gibi film. vakit kaybı.
romantik komedi türü için imdb puanını düşük bulduğum film, halbuki pek çok yerde güldürüyor. --- spoiler --- bayağı bir estetik operasyon geçirdiği iddia edilen -ki bazıları filmde bile bariz belli oluyor- nicole kidmanın plastik cerrah rolündeki adam sandlerin karşısına çıkarılması tesadüf değil gibi. --- spoiler ---
beklediğimden iyi bir filmdi ve bazı sahneleri yeterince güldürdü. ayrıca böyle hawaii gibi tatil beldelerimizde geçen filmler hoşuma gidiyor, bunu anladım. (bkz: forgetting sarah marshall) film adam sandler filmi olunca sonunda bekledim ki: "aile her şeyden önemlidir", "hayatta en önemli şey sevgidir" falan gibi bir mesajla bitsin, ama öyle olmadı iyi oldu. yalnız şunu da söylemeden geçemeyeceğim, tamam jennifer aniston "hala" güzel kadın, hoş kadın ama biraz da ilerleyen yaşı sebebiyle brooklyn decker'ın yanında çok ezildi. yalandan bir bikini sahnesi falan ekleyip, ezdirmemeye ve çaktırmamaya çalıştılar ama yapacak bir şey yoktu. güzellik böyle bir şey işte, bugün var yarın yok ama başkasında var. neyse fena film değildi yani...
tam ikisinden de vazgeçebileceğimiz zamanlarda, jennifer aniston ve adam sandler'in birlikte inanılmaz bir uyum yakaladıkları hoş film. jennifer aniston'un küçük kızı rolünü oynayan bailee madison bayağı kahkahalar attırıyor.
film olarak bakıldığında elde kalır bi senaryo ve oyunculuk olmamasına rağmen hoşça vakit geçirmenizi sağlayabilecek, yer yer kahkaha bile attıran eğlenceli, tipik adam sandler esprileriyle süslenmiş film.. ayrıca filmde oynayan brooklyn decker isimli hanım kızımıza da laflar hazırladım.. diğer hatun oyuncular nicole kidman ve jennifer aniston'ı bile solladı muhteşem güzelliğiyle... insanın morali bozuluyor... gerçekten başarılı...
çok güzel film. dün gittim. son zamanlarda bir filmde bu kadar eğlendiğimi, güldüğümü hatırlamıyorum. bu aralar bir filme gidecekseniz kesinlikle bu olsun. sevgilinizle de giderseniz daha bir güzel olur. bu tarz filmleri genellikle vcd'de izlemeyi tercih eden biri olarak, bu film için ilk kez iyi ki sinemada izlemişim dedim.
filmde şöyle bir sahne var. izlemek için başka bir nedene ihtiyacınız var mı bilmiyorum ama illa isterseniz gayet güzel vakit geçirten bu türün ortalamasının üstünde çok eğlenceli bir film olduğunu söyleyebilirim.
the police güzellemesi olmuş eğlenceli film...
klasik bi adam sandler filmi. ötesi değil. ama güzel, güldürüyor falan. amacı da bu zaten. --- spoiler --- ayrıca bokumda boncuk bulmuş gibi filmde denk geldiğim bir hataya parmak basmak istiyorum izninle. jennifercım filmin sonlarına doğru nicole'e ona yalan söylediğini ve aslında honda arabasının olduğunu anlatıyor. ama çocukları adam sandler'a bırakmaya geldiğinde arabası chevrolet. hiç olmamış! http://i.imgur.com/gpu0n.jpg --- spoiler ---
filmde adam sandler’ın filmlerinde görmeye alışık olduğumuz birçok öğe mevcut. ezik bir geçmişten başarılı bir geleceğe uzanan bir adamın hikâyesini izliyoruz filmde. kadınları tavlamak için evliymiş ancak karısından zulüm gören bir adammış gibi davranıyor ve oldukça başarılı da oluyor. birçok olayda abartılar mevcut, normalde film içi tutarsızlıkları sevmem, ancak bu film için bu durum geçerli değil. zira adam sandler oynuyorsa çok fazla mantık aramamak lazım, abartılar bu filmlerin doğasında var zaten.... http://izleveyorumla.blogspot.com/…-go-with-it.html
hayatımda sonunu getiremediğim ender filmlerden biri. sıkıcılıkta cold mountain ve the new world gibi filmlere 3 boy fark attığı gibi eraserhead denen izlenmesi güç filmler listesinin zirvesindeki bir filmle bile boy ölçüşebilmektedir.
daha en başından, sonunun belli olduğu filmlerden biri. aslında öyle evet ama seviyoruz böyle filmleri. aşk, komedi, hawai... en büyük kazığı bile çok kolay atlatabilen, başka mutluluklara yönelebilen insanlar vs vs. yalan, biliyoruz ama hayatı daha tatlıymış gibi gösteriyor bir buçuk saatliğine. jennifer aniston'ın gülüşünün de bu kadar tatlı olduğunu farketmemişim daha önce.
nicole kidman'ın hala taş gibi olduğunu gözümüze sokan filmdir.resmen bi ara "lan bu nicole kidman olamaz, ona çok benzeyen yeni bi model galiba" dedim. ayrıca; o broolykn decker nedir?insan mıdır? nietzsche'nin bahsettiği übermensch işte bu hatundur.
--- spoiler --- 2011 yapımı, boşrollerinde adam sandler, jennifer aniston ve brooklyn decker'ın olduğu bir dennis dugan çalışması. bu baharın vakit geçirmelik, eğlenceli ve klişe filmi. bu tür filmlerde hayatın anlamını çıkarmaya çalışmayan insanlar için gayet güzel bir film bence. öyle yerlere yatırarak güldürmese de 2 saat boyunca sıkılmadan yüzünüzde tebessümle izleyebiliyorsunuz. tabii kuzen eddie kısımları hariç. o bildiğin güldürüyor insanı. adam sandler bildiğimiz gibi, jennifer aniston hâlâ çok güzel. ayrıca filme geçmeden önce brooklyn decker'a 'sen nasıl bir insansın?' demek istiyorum. evet, şimdi filme geçebiliriz. filmin sonunu henüz 10 dakika izleyerek anlayabiliyorsunuz. o yüzden, dediğim gibi fazla bir şey beklemeden, klişelere hazırlıklı olarak izlediğinizde sıkılmayacağınızı düşünüyorum. ama, jennifer aniston'ın kızı rolündeki kız ingiliz aksanıyla konuşmaya çalışırken o kadar sinir bozucuydu ki filmi tek başına mahvedebilirdi. nicole kidman'ın rolü en gıcık karakter olması hedeflenmişken bu kız, birinciliği açık ara ele aldı. danny ve palmer tanıştıktan sonra işlerin hobarey diye bu kadar çabuk ilerlemesi garip olmuş biraz. tanış, hemen yat, hawaii'ye git ve evlenmeye kalk. ne güzel kadınsın insan biraz daha bekler. sonunda da tam evlenecekken danny'nin vazgeçmesiyle uçakta eşşşek kadar i love justin kolyesi taşıyan çocuğa ilgi duyması bildiğin ergen psikolojisi. filmin en komik yerlerinde ise kuzen eddie var. alman aksanıyla konuşmaya çalışması, hareketleri, etrafa yaydığı müthiş looser havası, herşeyiyle güldürdü. adamın mesleği online koyun satıcılığı ya nasıl güldürmesin? romantizm açısından baktığımızda danny ve katherine'in birbirlerine onca iltifat ettikleri akşam yemeğinden sonra karşılıklı sorular sorarak, duygularını tartmaya çalışmaları çok hoştu. bu biraz bana en sevdiğim dizilerden friends'deki rachel ve ross ikilisini hatırlattığı için jennifer aniston'ın hanesine 10 puan ekliyorum. sonuç olarak just go with it, izlemezseniz pek bir şey kaybetmeyeceğiniz ancak izlediğinizde gayet keyifli zaman geçirebileceğiniz bir film. karar sizin. --- spoiler ---
adam sandler'ın son filmlerinde olduğu gibi, başı kıçı bir, az biraz gülümsemelik, ara ara kahkahalık, bol bol bikinili vücut görülebilecek komedi filmi.. ama hem jennifer aniston'ın hem de nicole kidman'ın o yaşta böyle çekici vücutlara sahip olabilmeleri hayret uyandırıcı.. dipnot: filmde palmer'ı canlandıran brooklyn decker'ın tenis oyuncusu andy roddick'in eşi olduğunu ilk öğrendiğimde oldukça şaşırmıştım..
hem girişi, hem gelişmesi hem de sonucu belli film olarak izlenen bir filmdir. ama ben yine de zevkle izledim. o taş vücutlu sarışına da salyalarımı akıttım! --- spoiler --- andy roddick de filmin sonunda brooklyn decker'ı uçakta tavlayan adam olarak filmde rol almış, gözden kaçırmayın sakın! sanırım herif karısına kıyak geçmiş. --- spoiler ---
"güldürmeyeni adam sandler güldürmüyor" konulu romantik komedi filmi. daha filmin başında yüzüklerin efendisi'nin hazreti gollum'u ile dalga geçiyorlar. akıllarınca pilarda oynayirler. bu terbiyesizliği nasıl bir özürle kapatacaklar diye beklerken görüyoruz ki film her şeyle dalga geçiyor. yani filmdeki herkesin hayatı mavi yalan. 52.dakikada dave matthews çıkıyor karşımıza. kaşını maşını kaldırıyor, küçük rol almış yine. arada bir böyle çıkıyor. gomşusu oluyom ben. en son izlediğimde eşcinsel modacı gibi bir rolü vardı. gerçi bu filmde de tövbe estağfurullah, yine öyle bir şey var, lanet herif vazgeçmiyor bu filmlerde kendiyle alakasız rollere bürünmeyi. sen bildiğin işi yap, boşver be dave. itici güzel nicole kidman'ın gerçekten itici güzel rolüne girmesi filmin rengini tamamen değiştiriyor ve tüm dalgaları nicole geçiyor. dalganın denizde olmadığı kanıtlanıyor adeta. gollum'un öcü alınıyor. filmin rengini tamamen değiştiren ikinci bir şey ise dave matthewstan geliyor, kıçıyla hindistan cevizini yerden kaldırıyor. fıst diye bir ses geliyor, sonra gülüyorsunuz azıcık da olsa. sonra film çok soğuyor. mutlu don.
sırf zamunda.net deki ratiomu yükseltmek için indirdiğim 43 gb'lık golden torrent. edit: hiç izleyesim yok adam sandler'ı ne kadar sevsemde.
fazla beklenti olmadan izlenirse, komikten ziyade eğlenceli geçen ve güzellikler görmenizi sağlayan bir film. brooklyn decker'i tanımayan bünyelere de tanıtıcı bi film olmuştur. artık nerde görsem selamımı esirgemem.
--- spoiler --- filmin en kopartan sahneleri kuzen eddie'nin hasta koyunun hayatını kurtadığı anlardı. gözden yaşlar gele gele defalarca izleyebilirsiniz. başından filmin nasıl sonlanacağını anlıyorsunuz ama bu yine de filmden zevk almanızı engellemiyor. --- spoiler ---
filmle ilgili aklıma takılan tek şey, ingiliz aksanıyla konuşan o küçük kızın türkçe seslendirmesini nasıl yaptıkları. yani, hani biz alışkınızdır fransız aksanının lazca dublajına... o yüzden takıldım... benimki de öyle saçma sapan bir merak işte sabah sabah...
genelde "romantik komedi" dendiğinde, aksak bir romantik film denk gelirken, hem romantik hem de komedi film olmuş bu. hatta komedi tarafı daha ağır basmış, iyi de olmuş. saçma klişeler dayatmıyor hem de amerikalı tuzu kuru yaşam tarzı adına. ana fikri ise şu; sizi iyi tanıyan, sizi seven, sizin de sevdiğiniz, güvendiğiniz, dürüst olabildiğiniz, olgun kadıni yeni yetme fıstığa yeğdir... daha iyi bir film izlenebilir miydi bunun yerine? kesinlikle evet. ama mutlaka romantik komedi izleyeceğim, uzun süreli bir ilişkiden çıktım, iyi hissetmeye ihtiyacım var diyorsanız seçilebilir. nicole kidman, nasıl bir güzelliktir. yaşlanmış ama olanı azaltmamış. rita hayworth türevi kanımca. bu arada, adam sandler sanki yüzüklere baktığı sahnede, tom waits taklidi yaptı, ya da bana öyle geldi.
hayatımda izlediğim en boktan filmlerden biri. aslında adam sandler'dan belliydi ne olacağı ama bile bile lades. sanki senarist süper bi fikir bulduğunu düşünüp yazmaya başlamış, ancak sonunu getiremeyince koyvermiş. yan karakterler, zorlama espiriler o kadar boktan ki, bunlara ilkokul çocuğu bile gülmez, hatta ekşi'de en fazla 5 entry girilmiştir diyordum. burda 3 sayfa dolusu övgü entry'si görünce "yuh" dedim. biz seinfeld çocuğuyuz, böyle dandirik filmler tebessüm bile yaratmıyor.
olmasa daha iyi olurmus denen filmlerden. adam sandler'dan umitsizce komedyen ve film yildizi yaratma cabalarina aciyarak bakabiliriz. adam sandler'in berbat oyunculugu, sonu zaten bastan belli konusu ve guldurememesiyle birlikte tek parlak nokta nicole kidman'in oyunculugu. o da zaten 15 dakika gorundugu icin film tam bir rezalet.
filmin yarısından çoğunun hawaii waldorf astoria'nın o muhteşem egzotik havasında geçmesi filmi ayrıca güzel yapan unsurlardır. 2 saat boyunca eğlenceli denilebilecek türden vakit geçirebileceğiniz bir filmdir. jennifer aniston yine ve yine kendisine hayran bıraktırır.
adam sandler hastasi olarak niye gec izledim anlamadim ama gec oldu guzel oldu. su an film yuzunden deli uykulu ise gelmis bulundum. film sariyor ve hizla geciyor/bitiyor. kolay kolay gulmeyen beni 2 kere kahkalarla guldurdu, bol bol da gulumsetti. adam sandler'i zaten yiriz, cocuk oyuncular deli iyi oynuyor (hele o kizin ingiliz aksani taklitleri yok muydu; vay anasini. o ne guzel aksan tasagi, yuz mimikleri vs.), nicole kidman'in karin kaslari beni benden aldi vs. derken oh la laa... sadece gozum rob schneider'i aradi, genelde filmlerinde cok ufak da olsa "you can do it"* diye bagiran bir schneider'imiz olurdu; ona n'oldu, bir suredi adam sandler filmlerinde yer almiyor. kusmemis olun e mi. olmus olmus, adam sandler'a sempatiniz varsa zaten hayal kirikligi olmayacak, genel komedi janri icin de heralde 7/10'u hak ediyor. bir de soyle bir kirilim yapabiliriz: film totali: 7/10. adam sandler: 10/10. cocuk oyuncular (ozellikle ingiliz aksani kasan hatunumuz): 15/10. nicole kidman'in karin gorselligi: 15/10.
izlerken oldukça keyif aldığım, jennifer aniston 'un bu yaştaki güzelliğini hayranlıkla izlediğim, ilk baştaki davette estetik yaptıran kişilere kahkahayla güldüğüm oldukça eğlenceli filmdir. ama beni en çok etkileyen kısmı aşkın başlamasına sebep olan coconut'tır *. coconut'lı dans sahnesinde "evet ya evet coconut effect işte bu" diye tepki verdirmiştir. neden mi? *
çok keyifli bir filmdi, ayrıca tatile hawai'ye gidesimi de getirtti. yalnız nicole kidman'ı filmin sevilmeyen karakteri rolünde görmek ve filmdeki yarışmada sergilediği sinir bozucu figürler, biraz kafamdaki nicole imajı açısından güzel olmadı, amma velakin varsın olsun nolacak, napalım? kim ne kadar beğenmezse beğenmesin, ne kadar entellik yaparsa yapsın, yok hollywood'muş, yok öeeeh'miş, yok meeeh'miş böyle filmler insana yaşam enerjisi aşılıyor arkadaş.
benim gözümde yaş kavramını kaldıran filmdir. nicole kidman ve jennifer aniston 'un hala vitrindeki yerlerini koruduklarını gördük. annelerin altın günlerinde oturmaya gelen akran teyzelerin göbeklerindeki kaçak yapılaşma gözümde canlanınca, bu ikilinin bikinili sahnelerinde ister istemez "oha" çektim. tüm filmlerini mümkün olduğunca takip etmeye çalıştığım adam sandler 'a gelince; her zamanki gibi ideal bir baba*, aptal aşık rollerindeydi . en iyi yaptığı şeyi oynadı yani. gayet iyiydi. bu filmde de ekrana nyu t-shirtüyle çıkmayı ihmal etmedi. sonuç olarak, eğlenceli ve izlenesi bir film. çok büyük beklentiye girmemek lazım.
eğlencelik bir film. kanımca en güzel sahnesi jennifer aniston'ın da gölde yüzmeye karar verdiği an idi.
boş zamanınız varsa çerezlik izleyebileceğiniz bir film. komedi öğeleri yeterli derecede olmakla beraber adam sandler tarzını sevmeyenlerin hoşuna gitmeyebilir. ayrıca bu filme görüyoruz ki jennifer aniston'ın bu yaşta bile hala gideri var. üstüne üstlük angelina jolie'ye de fark basar. son sözüm brad pitt adam olsun.
