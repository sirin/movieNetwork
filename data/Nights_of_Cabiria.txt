fellini'nin filmlerinden birisi. filmde eşini oynatmıştır ve eşinin hareketleri acayip şekilde 7 numara'daki ev sahibinin karısına benzemetkedir. filmde bir fahişenin başından geçenler anlatılıyor. sadece kadının mimikleri için bile izlenebilir.
1957 yapimi fellini filmi. basrolde yine giulietta masina. oscar, cannes, san sebastian vs oduller. masina romali bir fahiseyi* canlandirir.
sweet charity olarak müzikale uyarlanmıştır bu film, başrolde shirley maclaine oynamıştır.
dikkat buyrunuz, cabiria'nın kaşları aşık olmadan önce yukarı doğru çekiktir, sonraysa normal.
ilginc olan pek sevgili masina hanim'in canlandirdigi cabiria karakterinin, fellini'nin bu filmden bes sene once cektigi beyaz seyh (lo sceicco bianco) filminde de bes dakikaligina gorunmesidir. fellini, senaryosunu beyaz seyh'te kullandigi bir karakterin uzerine egilerek mi yazmistir; yoksa seneler oncesinden boyle bir film cekmeyi kafasina koymusmudur bilemiyorum. ama iki filmi yapim tarihlerini bilmeden izlerseniz, le notti di cabiria'nin once cekildigini dusunursunuz, yanilirsiniz. ben yanildim mesela.
sapına kadar umut doludur le notti di cabiria. hele o "herşeye rağmen"ci gülümseten final... candır can.
diğer filmlerindeki taktiğe uygun olarak (bkz: hipnoz yoluyla isinmak)
giulietta masina oyunuyla insani kendine gercekten asik eder. (bkz: fahiseye asik olmak)
alexandre rockwell'in, somebody to love adli filmi icin ilham kaynagi olmustur.
kaç çeşit kadın gördük fantastik hareminde onun; etine dolgun kadınlar, deli kadınlar, fettan kadınlar, sinirli kadınlar, güçlü kadınlar, zayıf kadınlar... cabiria, fellini’nin bu masalsı haremine sığmayan, gerçek bir kadın. kimsesiz, saf, eğitimsiz bir fahişedir cabiria ama yaşamaya, inanmaya ve denemeye cesareti vardır. mazlum olduğu için değil, cesur ve ahlaklı olduğu için severiz onu. pezevenklerin meryem ana’dan mucize dilediği bir evrende, cabiria’nın hayal kurmaya, insanlara güvenmeye, umudunu yitirmemeye ve canı çok yansa da ayağa kalkıp devam etmeye herkesten çok hakkı var der gibidir fellini. ele avuca sığmayan bedeni, binbir surat yüzü ve korkunç yeteneğiyle cabiria’yı cabiria yapan masina’dır son tahlilde ama, bu cabiria’da şımarık federico’nun minik guilietta’sını bilme, anlama isteğini ve derin sevgisini de görmeyor muyuz biraz.
fellini'nin yeni gercekci akimin izlerini tasiyan filmi.. en sevdigim fellini filmidir.. biraz melodramatik bir yani da var gibidir..
bıçak sırtı bir dünyası var filmin. "altın kalpli fahişeler", gece vakti dolaşan aylakların, pezevenklerin vesairlerin "renkli" dünyası sinema olsun, edebiyat olsun, hep sömürünün, basitleştirmenin, marjinalleştirerek zararsızlaştırmanın ucunda temalar. fellini, sirkdi, yaratıcılık krizindeki yönetmendi filan, hep böyle sanatsalmış gibi olmanın kıyısında konular seçen bir adam. ama garip bir şekilde sinema tarihinin her özenti olma tehlikesine sahip konusuna girişip de, hepsinden de alnının akıyla çıkabilen tek adam aynı zamanda. tam bir ip cambazı olmak gerekiyor böyle filmleri seviyeyi düşürmek tehlikesine karşı (tez: sirk filmi yapmak için ip cambazı olmak gerekir). öyle ki, fellini dışında herkesin böyle filmler yapması yasaklanmalı diye düşünüyor insan bazen. sadece fellini yapabilsin. cabiria geceleri daha sonraki birçok filmi gibi birkaç ayrı episoddan oluşuyor. her ayrı episod öyle bir sınıra dayanıyor ki, fellini'nin kitsch ile sanat arasındaki ince çizgi üzerinde nasıl bu kadar duyarlı olmayı becerebildiğine şaşırıyor insan. hikayenin toplumsal bir yaraya parmak basmak gibi bir derdi yok. cabiria'nın sürdürdüğü yaşamın sefaleti, toplumun duyarsızlığı filan gibi vurgulara rastlamıyoruz. daha ziyade bir masal gibi ilerliyor film. cabiria için daha iyi bir yaşamın hayali bir sınıf atlama hayalinden ziyade, masalda birden prensese dönüşüveren sokak kızı hayallerine benziyor. orson welles'in fellini için "hep yaşadığı kasabadan çıkmak isteyen, şehrin hayalini kuran genç bir adam" dediğini okumuş, şaşırmıştım. cabiria gibi filmlerde, fellini'nin gerçekçiliği hedef alan (gerçekçiliği, gerçekliğin, koşulların sunduğuna bir isyan olarak algılarsak) bir tavrı olmadığını görüyoruz. daha ziyade psikanalize çanak tutan, sosyal veya insani gerçekliklerden çok "sokakların şiiri", katolik ahlakı ve saf bir insan sevgisi, yeri geldi bu lafı kullanalım, hümanizm düşüncesiyle yoğrulmuş bir anlayışla karşılaşıyoruz. bunun dışında fellini karakterlerinin insaniliğine, tüm görsel virtüözlüğüne paralel, karakterlerin davranışlarındaki, yarattığı atmosferdeki ayrıntılara hayran olmamak mümkün değil. cabiria'nın geceyi beraber geçirmek için geldiği bir film starının evinde, çevresini saran zenginlik ve refahtan huzursuzlanıp yatağa uzanıp müzik dinleyen adamın karşısındaki kanepenin kenarına beceriksizce yaslanışı, elinde çuvallarla yoksullara yardım götüren adamın arabasından indikten sonra giydiği kıyafeti yellendiren hafif (serinliğini hissedip ürperdiğimiz) rüzgar, cabiria dini törende ağlarken arkadaşının nasıl davranacağını bilemeyip nereye bakacağını şaşırması, cabiria'nın zengin film starının evinden sabaha karşı çıkıp eve giderken topuklu ayakkabılarını çıkarıp yalınayak yürümesi... yine mesela bıçak sırtı bir sahne, filmin izleyicide yarattığı etkiyi çok güzel özetliyor aslında. izlemeyenler okumasın, sihirbaz gösterisindeki sahneden bahsediyorum: gösterideki seyircilerin gülerek, ekran başındaki seyircilerin ise her an duygu sömürüsüne kayması gerginliğiyle izlediği cabiria'nın hipnotize edilişine kadar bıçak sırtında ilerlerken birden atmosferi değiştiriveriyor fellini. cabiria'nın insanin içine dokunan samimiyeti, gösterinin alaycı izleyicilerinin sesini tamamen keserken, biz ekran başındakiler fellini'nin samimiyetine tümüyle inanıyor ve sinema tarihinde çok az karakteri sevdiğimiz kadar seviyoruz cabiria'yı.
fellini'nin bir fahisenin hikayesini kendine ozgu bakis acisiyla verdigi; yasananlara ragmen umut dolu bir film, bence basyapıt. sinemanin en renkli karakterlerinden birini yaratmistir, giulietta masina'ya hayran birakan filmdir.
(bkz: cabiria)
bu harika eserin senaryosunu yazanlar arasında pier paolo pasolini'de vardır.
insana yaşama sevinci veren bir film: http://eksisinema.com/…otti-di-cabiria-iyimserligi/
hakkında bu kadar az entry girildiğinden anlaşılacağı üzere, günümüz filmlerinin fersah fersah ötesindeki bu enfes film "yalnız ve güzel" ülkemde pek tutmamış. işin ilginç yanı federico fellini, sinemadan bahseden herkesin ismini dilinden düşürmediği bir yönetmen. nerede film muhabbeti hoop herkesin ağzında fellini, bergman, lynch, kubrick, tarkovski...aga bir kişi de çıkıp demiyor ki ben harry potter'a bayılıyorum. peki o kadar gişeyi nasıl yaptı bu film? nerede müzik muhabbeti hoop herkesin dilinde pink floyd, nirvana ve şimdilerde adele... aga kimse de demiyor ki müslüm gürses dinliyorum. peki bu adam nasıl baba oldu? anlaşılan "herkesin bildiği ama kimsenin okumadığı" ulysses mitine dönüşmüş fellini. adamın ismini herkes biliyor ama filmlerini kimse izlemiyor. kusura bakmayın ama ortalama 40 bin yazardan 12 sene içerisinde toplasan 15-20 cümle söylenmiş böylesi muhteşem bir film hakkında. onlar da elbette ipini koparanın alınmadığı 2007 ve öncesi nesillerde...ama bakarsan herkes entellektüel, herkeste müthiş sinema zevki ve bilgisi var. yerim sizin entelliğinizi de, film zevkinizi de... artık dağılabilirsiniz. edit: sinirimden, bu filmde tüm zamanların en iyi oyunculuklarından birini gerçekleştiren giulietta masina'dan bahsetmeyi unutmuşum. kendisine, ilk kez izlediğim bir başka fellini klasiği la strada'dan beri müthiş hayranlığım var ve abartmadan gelmiş geçmiş en iyi kadın oyunculardan biri diyebilirim. gerçi götünü başını açmıyor, boşuna izlemeyin agalar.
--- spoiler --- son sahnesini hem gozyasi, hem de isil isil parlayan gozlerle noktalamis, ne guzel bir filmdir. --- spoiler ---
oyunu izlemediğim/okumadığım için bilmiyordum ama izledikten sonra fark ettim ki bu filmin senaryosu sezuan'ın iyi insanı adlı brecht oyununun -özellikle ilk perdesine- oldukça benzemektedir. gerçi bu film bir kitap uyarlaması olarak gözüküyor ama dediğim gibi temalar oldukça benzer. ancak bu benzerlik sanılmasın ki filmin değerini düşürür. aksine, bugün oyunu izlerken fellini'nin aslında ne kadar şahane bir film çekmiş olduğunu daha iyi anladım; bu tema sanıyorum bundan iyi anlatılmazdı.
insan bu filmde neden operanın danimarka değil de italya'da yeşerdiğini daha iyi kavrıyor. tanım: papatya toplayan orospunun hikayesi*. --- spoiler --- - para için mi! para için mi? para için... --- spoiler ---
başlarda düzensiz, karmakarışık gibi görünen ama sonunda her şeyin yerli yerine oturduğu bir fellini filmi. giulietta masina’nın bir fahişeyi canlandırdığı, sokak kadının sert, görmüş geçirmiş yüzüyle saflığı, çocuksu duruluğu ile sokağın o acımasız yönü arasında ki karşıtlık çok iyi işlenmiştir.
izlerken zamanın nasıl geçtiği fark edilmeyen, biraz da türk filmi tadında bir yapım. eğer hiç fellini izlemediyseniz bu filmle başlayabilirsiniz, gerisi gelir.
yeşilçam elbet fellini'nin bu filmini de es geçmemiş, pek çok öğesini parça parça almış ve uygulamıştır. hal böyle olsun, bizim yeşilçamın italyan melodramasına mı yoksa fransız şairanesine mi daha yakın olduğunu düşüne duralım, cabiria'nın hüzünlü ve kendini tekrar eden hikayesinde giulietta masina'nın oyunculuğuna dikkat edelim. mimikleri, doğallığı, tirad okumalarıyla, gerçek hayatta karşıma cabiria çıksa, wanda wanda diye seslense dönüp bakarım, durup hayallerini dinlerim. sahici karakter yaratımı bu olsa gerek. elbet la strada ve giulietta degli spiriti unutulmamalı.
çocukluğumda saman, eşya, hurda vb. taşıyan at arabaları vardı. değişmez yazılarındandı: 'ömür biter, yol bitmez'. kalmadılar pek. pek dememse benim hiç göremememden. belki bir yerlerde yollarına devam ediyorlardır. zira sokaklar (hala ve hep) sonsuz. cabiria'ya old and wise'ı değil, aylin aslım'ın aşk geri gelir şarkısını çalmak lazım gelir belki. fellini'nin bu melodramı; boğazda demirden leblebi, basbayağı kalp kırığıdır. http://eksisinema.com/…cabiria1957-inadina-yasamak/
