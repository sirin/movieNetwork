afrika sinemasının ousmane sembene imzalı öncü filmi. film, sonunda dini ya da ahlaki bir dersin verildiği bir hikaye tarzında (parable) kısa ve berraktır. bu anlatım tarzı afrikalı için tanıdıktır çünkü geleneklerinde ve sözlü kültürlerinde önemli bir rol oynar. filmin diyalogları değil anlatımı onu bir parable haline getirir böylece sembene, afrikalı bir özelliği filmine katabilmiştir.
bilinmeyen sinemalar film festivali kapsamında gösterime girecek filmdir. yönetmenliğini ousmane sembene'nin yaptığı 1966 yapımı bu film 20 dakika sürmektedir. "afrikalının yaptığı ilk film olarak kabul edilir. dakar’da at arabacılığı yapan yoksul bir adamın bir günlük hikâyesini anlatan film, şehrin farklı kesimlerinden insan portreleri sunar. zengin bir adam şehrin at arabalarına yasak bölgesine gitmek isteyince, yoksul adam arabasından olur. üstelik zengin adam da parasını vermeden kaçar. bağımsızlığa rağmen ülkedeki yoksulluğun bitmediğini, sınıfsal ayrımların arttığını gösteren film, benzer bir hikâye ve üslubu kullanan yılmaz güney filmi umut’tan (1970) dört yıl önce çekilmiştir." yukarıdaki açıklama festival katalogundan alıntıdır.
afrika sineması denince akla gelen ilk filmdir. http://www.imdb.com/title/tt0060183/
