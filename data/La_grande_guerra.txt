en güzelinden bir savaş karşıtı film. mario monicelli'nin 1959 yılında çektiği film, birinci dünya savaşı'nda italyan ordusunda savaşan iki korkak askerin hikayesini, monicelli'nin kendine has mizahi üslubuyla anlatıyor. film, birkaç göğüs göğüse savaşma sahnesi içerse de izleyiciye saving private ryan tarzı etkileyici savaş sahneleri göstermeyi amaçlamıyor. daha ziyade savaşan askerlerin duygularına odaklanarak savaşmanın doğurduğu sıkıntılar dile getiriliyor. önceleri savaşmamak için ellerinden geleni yapan, korkak ve tembel gösterilen iki askerimizi, filmin sonunda birer kahraman haline getiren monicelli'nin, tembelliği ile ünlü halkına bu vatanperverane selamı da hoş olmuş. ayrıca, filmin ortalarında; saklanan askerlerin, savaş bittikten sonra savaş meydanında dolaşarak ölü askerlerin toplanmasını seyretmeleri, il buono, il brutto, il cattivo filmindeki köprü uçurma sahnedeki savaşı anımsattı. iki saatten biraz uzun süren ve temposu zaman zaman düşen film yine de kesinlikle izlenmeyi hak ediyor.
all quiet on the western front'un vatanseverliği az mizahı fazla bir halefi gibi duran film, kanımca mash, la vita e bella gibi daha sonradan çekilen savaş karşıtı filmlerden de iyidir. --- spoiler --- at arabasında kucağında bebeğiyle oturan anneye askerlerden birinin sarf ettiği ve acı gülümseten replik: - 1916 doğumlular ne kadar şanslı, hayatlarında hiç savaş görmeyecekler. --- spoiler ---
