stephen frears'ın yönettiği ve başrol oyuncusu helen mirren'a bu yılki venedik film festivali'nde en iyi kadın oyuncu ödülünü kazandıran film. bunu takiben gelecek olan oscar adaylığı ise sanırım hiç kimseyi şaşırtmayacak. (dün gece tanışma şerefine nail olduğum helen mirren'a, oscar adaylığı ile ilgili bu dileğimi şahsen ilettiğim zaman nazikçe gülümsedi ve "we'll see" diye yanıt verdi.) filmin konusuna gelirsek; lady di'nin ani ölümünün ardından kraliyet ailesinin yaşadığı şok ve devamında gelen zor zamanlar ele alınıyor. lady di'nin cenazesinin fransa'dan ingiltere'ye getirilmesinden tutun da, cenaze töreninin formatına ve neredeyse tüm dünyada yas nedeniyle bayraklar yarıya inerken, sarayda bir türlü yarıya indirilmeyen bayrak krizine dek bir sürü nedenden ötürü kraliyet ailesi gergin günler geçiriyor. ve belki de hepsinden önemlisi, ingiliz halkı da prenseslerini kaybetmelerinin acısını, kraliyet ailesine nefret kusarak çıkarıyor ve işte tam bu noktada başbakan tony blair devreye giriyor ve kraliçe ile yaptığı görüşmeler sonucunda gerginliği azaltarak, olayların bir şekilde tatlıya bağlanmasına ön ayak oluyor. filmi henüz seyretmedim ama senaryosunun tamamını okudum. son derece güçlü bir film olduğu çok açık ve aynı zamanda beraberinde bir çok tartışmayı da gündeme getireceği kesin. örneğin senaryoda prens charles, son derece korkak ve pasif bir karakter olarak ele alınıyor. kraliyet ailesinin prenses diana'ya karşı tutumları ve aile içinde geçen konuşmalar da, ingiliz halkının kızgınlığını haklı çıkaracak ölçüde ancak kraliçe 2. elizabeth karakteri son derece derin ve içten bir şekilde yansıtılıyor ve eminim "dame" helen mirren gibi bir oyuncunun bu karakteri hayata geçirmesini seyretmek, tüm sinemaseverler için keyifli bir deneyim olacak.
http://www.thequeen-movie.com/ http://www.apple.com/trailers/miramax/thequeen/hd/
stephan frearsin prenses diana'nin oldugu gunun icinde oldugu haftayi ele alan: tony blair ve kralice elizabeth iliskisininin tomurcuklanma donemlerini , ingiiz halki histerisini, kraliyet ailesi dinamiklerini esprili bir dille isleyen cok iyi filmi. sikici olmasi beklentisiyle gidildiginde ozellikle daha cok zevk veriyor.
helen mirren'in döneminin en iyi aktrislerinden biri olduğunu bir kez daha sergilediği film. bir insandan ziyade ikon olarak öne çıkan kraliçe figürü, kanlı canlı izleyicilerin karşısında. seyrederken omuzlarım ağırlaştı kadının yükünden. "yaşasın kraliçe elizabeth" diye naralar atacak derecede sempati duymuş değilim ama empati- işte o kuruldu tarafımdan sıkça. gayet yıpratıcı olabilecek bir görevi doğuştan, seçme şansı olmadan yüklenmek durumunda kalmış bir insanın portesini, senaryonun kendine verdiği imkanları sonuna kadar kullanarak hipnotize edici bir şekilde sergiliyor mirren. aynada kendine bir bakışı, izleyiciyle kurulmuş telepatik bir bağa dönüşüyor. geçtiğimiz senenin hafif siklet mrs. henderson presents'inden sonra stephen frears için de sağlam bir dönüş "the queen". kısa bir süre akışı sarksa da, türlü iç ve dış çatışmaların başarılı anlatımı ve oyuncularının gücü, dikkati her daim koruyor. ödül döneminin kuvvetli atlarından biri haline gelmesi boşuna olmayacak.
yönetmeni stephen frears, senaryo yazarı peter morgan ve başrol oyuncusu helen mirren'in hanelerine kocaman bir a+ olarak geçen film. --- spoiler --- özellikle bir sahneye takılıp kaldım. filmin sonlarına doğru kraliçe, tek başına dört çeker aracına atlayıp gidiyor kocaman arazisinde. tam bir nehirden geçerken araç bozuluyor ıssızlığın ortasında. cep telefonunu çıkarıp (tıpkı annelerin cep telefonu kullandığı şekilde) yardım istiyor. sonra orada bir kayanın üzerine oturup beklemeye başlıyor. filmin en başından beri kraliçenin kendisiyle başbaşa kaldığı tek an bu. sonuçta o da bir insan ve doğal olarak tüm yaşananlardan sonra o da başlıyor ağlamaya. kimsenin kraliçeyi ağlarken göremeyeceği bir yerde ağlıyor. işte tam bu sırada bir geyik görüyor yakınında. o kadar güzel bir erkek geyik ki bu, insan doğanın ortasında ihtişamla duran bu hayvanın güzelliğinden gözlerini alamıyor. kraliçeye, normalde insanlara yaklaşmadığı kadar bir yakınlıkta duruyor bu geyik. derken kraliçe, bir kraliyet geleneği olarak av partisine çıkmış prens charles ve oğullarının seslerini duyuyor, köpeklerin seslerini duyuyor ve geyiğe "kışt" diyor: "git, yoksa seni vuracaklar" ve geyik göz açıp kapayıncaya kadar kayboluyor. gerçekten orada mıydı, yoksa hayal mi, o an için bilmiyoruz. sonra öğreniyoruz ki, kraliçenin arazisinden komşu araziye geçen bir geyik, avlanan yabancı misafirler tarafından vurulmuş. kraliçe gidiyor komşu malikaneye ve vurulan geyiği görmek istiyor. ve evet, vurulan geyik, kraliçenin gördüğü o muhteşem hayvanın ta kendisi. geyiğin kafası kesik bedenini okşuyor kraliçe ve buradan ayrıldıktan sonra da kraliyet ailesi olarak londra'ya gidip, diana'ya son görevlerini yerine getiriyorlar. mitolojideki av tanrıçası diana, bilindiği üzere geyik ile tasvir edilmiştir. filmdeki geyiğin göz kamaştıran güzelliği, kuşkusuz lady di'nin tüm dünya insanları üzerindeki o tarif edilmez etkisini temsil ediyor. geyiğin kraliyet arazisinden çıkıp başka arazilerde, yabancı konuklar tarafından vurulup öldürülmesi de, paparazziler tarafından ölümüne sebebiyet verilen di'nin ölümüne oldukça paralel. kraliçe, londra'daki cenazeye gidip gitmeme kararını işte tam bu noktada alıyor, vurulan geyiğin ölü bedenini ziyaret ettiği anda. filmdeki geyiğin bir erkek geyik olduğu (ing. stag) bir kaç sahnede vurgulanıyor. wikipedia sağolsun, mitolojideki diana ve erkek geyik bağlantısı da bir hayli ilginç. acteon (ya da actaeon) isimli bir prens, av tanrıçası diana'yı nehirde çıplak yıkanırken görüyor. buna sinirlenen diana, acteon'u bir erkek geyiğe dönüştürüyor ve kendi av köpeklerini de geyiği öldürmeleri için üzerine salıyor. diana'nın nehirde çıplakken görülmesi, yani mahrem alanına girilmesi de lady di'nin prens charles'dan boşandıktan sonra 7/24 medyada gözaltında olması ve mahrem alanına girilmesi ile örtüşmekte. sinirlenen diana'nın prensi erkek geyiğe çevirmesi de, magazin basınının yani modern zaman acteonlarının cezalandırılması olabilir pekala. --- spoiler --- imkanınız varsa, bu film ile yakın tarihlerde, mini dizi elizabeth i'i de bir yerlerden edinip izleyin ve daha geçen sene queen elizabeth i rolüyle emmy kazanan helen mirren'ın, bu sene de hm queen elizabeth ii rolünde nasıl usta işi bir performans çıkardığına şahit olun. "yaşasın monarşi" dedirtiyor bu kadın bana. edit: imkanınız varsa seyredin demiştik, alın size imkan. elizabeth i mini dizisi aralık ayında cnbc-e'de yayınlanıyormuş. eyo eyo...
helen mirren'i son derece standart bir oyunculuk sergilerken gördüğüm, aslen ismi "people's princess*" ya da "isn't tony blair just gorgeous?" olması gereken film. tez - antitez bir kurgunun gölgelediği, küçük çaplı remarklar falan. çoktaaan modası geçmiş işler. seyirci olarak artık "meselenin iki tarafını da gösterelim"vari, "laf söylemekten çekinen", "söylediği lafı sonra nasıl toparlayacağını şaşıran", "soran olursa 'aaa ama öyle diil ki' diyecek örneğimiz olsun" şerbetçisi filmlerden, yönetmenlerden bayılmış olmamız lazım. ama hıncal uluççu filmler tükenemiyor. (bkz: philistine on the sidewalk) filmin tanımı için, boynuzun kullağı geçtiği v for vendettaya bakınız.
türsak tarafından 16 - 22 aralık tarihleri arasında düzenlenecek olan dokuzuncu uluslararası sinema tarih buluşması'nın açılış filmidir...
bu filmde benim ilgimi en çok blair'in sıradan bi adam gösterilmesi çekti. hakkaten de evi o kadarcık mı? televizyondan ülke gündemini takip ederken karısı mutfak önlüğüyle "yemek hazır, hadi gel" diye çağırıp adamı zorla masaya mı oturtuyor. hakikaten de beyin takımıyla 10 m2 büyüklükte tıkış tıkış kalabalık, üstelik eşşek kadar ve çirkin bi su sebilinin olduğu bir ofiste mi toplanıyor. ya da ne biliiim tükenmez kalemle mi yazı yazıyor. karısıyla sarayın merdivenlerinde kraliçeyi çekiştirme cesaretini nerden buluyor, yahu güvenlik kamerası filan olur, korkmuyor mu. neredeyse blair'i kendi halinde, ne karışanı görüşeni ne de pek sorumluluğu olan; ne yapıyorsa hobi niyetine ya da iyilik olsun diye yapan bi ev babası gibi göstermişler, tek bulaşık yıkarken ya da çöp dökerken görmediğimiz kalmış. ne diiim, eğlendim.
tony blair ve kralice arasindaki iliskiyi gostermenin yani sira, elizabethin neden her daim suratsiz gorunmesine de aciklik getirmis filmdir. ingiliz halkina dogasever kralicelerinin sempatisini kazanmak icin geyige ya da kopege donusmelerini oneriyorum.
helen mirren'in adayliklarinin ve ödüllerinin gölgesinde kalmasina üzüldügüm film. baska cok iyi oyunculuklar da var cünkü. prens phillip rolünde james cromwell de döktürüyor mesela, tony blair'in ekürisi de tam kivaminda. böyle bir konudan bu kadar tempolu bir film cikarmak ciddi maharet istiyor. stephen frears'in ellerine saglik...
sinemadan zerre cakmadigimi anlamami saglayan filmdir. yilin en iyi britanya filmi secildi ya bi de en son bafta'da. ya bafta hakikaten britanya'nin oscar'a cevabi olma konusunda kararli (soruyu siz sorsaniza niye cevap oluyosunuz?) ya da baska kriterler var ben anlamiyorum. the queen, cok iyi oyunculuklarin oldugu cok yuksek butceli bir televizyon yari-belgeselinden daha baska birsey degil bana gore. ne mutlu bana ki aylar once ilk izledigimde de, simdi de ayni sekilde hissediyorum. janjanli oduller tas kafaya islemiyor tabii. tas kafa oldun mu fikri sabit oluyosun. salak fitfit. bir daha diyeyim de icimde kalmasin: ne iyi filmi lan? bu mu iyi film? bu olsa olsa diet urunu saman biskuvinin cukulatali versiyounu olabilir.
aday olduğu ve aldığı ödülleri gördükçe merak ettiğim ve nihayet seyrettiğim film. yönetmeni stephen frears'ın iyi kurgulanmış , oyunculuk ve "iyi film" anlamında beni son derece tatmin eden yapıtıdır. ingiltere tarihinin kara günlerini; yer yer kraliyet ailesi, tony blair, kraliçe 2. elizabeth, ve aslında ""lady di' nin tebası olarak filmde gördüğümüz ingiliz halkının"" sırtının güzelce sıvazlandığı filmdir.kraliçeden film boyunca asla beklenmedik bir hareket görmüyoruz hatta hatta ona hak veriyoruz bile zaman zaman! helen mirren'in adeta o olmuş... o duruşu, tavrı,vakur hali herşeyiyle tam bir kraliçe gibi hem de 2.elizabeth gibi.bir sahne var ki söylemeden edemeyeceğim; --- spoiler --- kraliçe ve ailesi blair'in çağrıları,medya ve halkın baskılarıyla ingiltereye döner ve nihayet saraydan canlı yayınla bir basın açıklaması yapar.son cümleyi tamamlar yönetmen kesmez orda ve onun o değiştiği anı ve "o" ifadesini görürüz.öyle olmak zorundadır çünkü. --- spoiler --- filmin genelinde ki oyunculuğu anlatılamayacak kadar devasa oyunculuk dersi gibi.yarın bu kadın oscarı da alır vallahi de alır billahi de alır.helal olsun sonuna kadar.
helen mirren'a en iyi kadın oyuncu oscar ödülünü kazandıran film. ben özellikle kraliçeyi bu kadar sıcak oynamasına bayıldım. hele başını başörtüsü ile bağlayıp köpeklerini arka koltuğa yollayıp jeep'ine atlamıyor mu. işte o sahne budur dedirtti bana. ayrıca bence anasını oynayan teyze de süperdi( ulan imdb'ye girip kadının adını bakmaya bile üşendim ). bence ona da en iyi yardımcı kadın oyuncu ödülü verilmelidir. yok vermiyolarsa ben yaptım götürüp vereyim bir kontak kursunlar yeter. ayrıca filmi özetleyecek cümle blair'in monarşi karşıtı hanımının söylediği şu cümledir: "ne yaparsa yapsın günün sonunda bütün başbakanlar kraliçenin önünde eğilir" god save the queen(film olanını elbet).
başlarında beklenen etkiyi veremeyecek kadar yuzeysel olan ama ilerledikce oturan bir film. hakikaten helen mirrenin oyunculugunun cok iyi oldugunu gorebilip işte budur diyebileceginiz diger karakterlerin de inanilmaz oyunculuk sergiledigi bir film. cogu karakterin yasıyor olması ve buna ragmen boyle bir film cekilmis olmasi da cesurca birşey bence.
helen mirren oscar'ı aldıktan sonra, "bakalım elizabeth'i nasıl oynamış" diye çok da fazla olmayan beklentilerle seyrettiğim, ancak beklentilerimin çok çok üstünde beğendiğim film. öncelikle mirren'dan başlamak lazım tabi, zira the queen bir film ne kadar oyunculuğa dayalı olabilirse, o kadar oyunculuğa dayanmış bir film. helen mirren'ın bu filmdeki performansını, gerçek elizabeth'e benzemekte gösterdiği başarı diye yorumlamamak lazım. şahsım adına jamie foxx gibi belli özellikleri olan bir karaktere* çok benzeyebilmekle alınmış oscar'ları ben çok gönülden destekleyemiyorum. the queen'de mirren'ın durumu hiç de böyle değil. hatta öyle ki, bence fizik olarak elizabeth'e çok da benzemediği ve gerçek kraliçeye göre çok daha da "karizmatik" bir kadın olduğu söylenebilir. ve filmde göründüğü her sahnede, ekranı öyle bir dolduruyor ki, gerçek bir kraliçe daha fazla ağırlığa sahip olabilir miydi şüpheliyim. helen mirren'ın başarısı, yüzyıllardan gelen bir geleneğin son ve en kendini adamış temsilcisinin, değişen değerler ve değişen bir halk karşısında, bir kriz döneminde yaşadığı mücadeleyi, çaresizliği, sıkışmışlığı, mahkumluğu ve karakter gücünü seyirciye yansıtabilmesinden kaynaklanıyor bence. isteklerini ya da duygularını geride tutup, yapması gerekeni yapmak ve kendinden büyük bir şeyi korumak zorunda olmanın ağırlığını taşıyan bir kadının, tercihlerinin aslında tercih değil zorunluluklar olduğunu gerek senaryo gerekse mirren çok güzel veriyor. filmin sonlarında bir sahnede kocası philip elizabeth'e "it's not fair" dediğinde, elizabeth'in "yes and further discussion would not be helpful" demesi bir çok şeyi de özetliyor bence. film ne elizabeth'i kalpsiz ve katı bir kraliçe, ne de diana'yı tam anlamıyla bir melek ve kalpsiz ve halktan kopmuş sarayın düşmanı olarak gösteriyor. her iki tarafın hayatlarının aslında ellerine verilen kartlarla belirlendiğini, ve oynamak zorunda oldukları gibi bu oyunu oynadıklarını nesnel biçimde bizlere gösteriyor. gene filmin sonlarında tony blair'in bir danışmanının kraliçeyi eleştirmesine sinirlenip söylediği sözler, benim de filmi seyrederken kraliçe için hissettiğim şeyleri tamamıyla özetliyordu.(spiler olarak alta yazdım) çok hareketli, duygusal, heyecanlı ya da trajik bir film değil the queen. herkesin seyredip bayılacağını da zannetmiyorum. ama biraz ilgi duyanların, seyrettiklerinde pişman olmayacakları, tarihi gerçeklere uygunluğunu asla bilemeyeceksek de, gerçek duygulara sonuna kadar yaklaşmış bir filmi seyretmekten zevk alabilecekleri bir hikaye. --- spoiler --- tony blair : "that woman has given her whole life in service to her people. 50 years doing the job, she never wanted...a job she watched kill her father...she's executed it with honour, dignity,and as far as i could tell, without a single blemish. and now we're all baying for her blood.all because she's struggling to lead the world in mourning for someone who threw everything she offered back in her face. and who for the last few years seemed commited 24/7to destroying everything she holds most dear." --- spoiler ---
beklentilerimi fazlasıyla karşılayan bir filmdi diyebilirim. ama bu enrty'mi film şöyle güzeldi, yok aktris oscar'ı böyle güzel haketti gibi eleştirilerden çok, film içinde yakaladığım bir goof'u siz okuyucuarla paylaşmak için yazmaktayım efendim. --- tam spoiler sayılmaz ama yine de uyarımızı koyalım --- şimdi prens charles lady di'nin naaşını fransa'daki hastanede gördükten sonra tony blair'i cepten arıyor ya, hah, tony blair makam aracının arka koltuğunda trafikte seyrederken arkada görünen arabalara dikkat edin bi. yıl 1997 ve arkada 2007 model bir mercedes s320 ve yine 2007 model bir suzuki vitara jeep görülüyor*. yine tony blair'in konuştuğu cep telefonu bir nokia 6210, ki bu model 2000-01 gibi piyasaya çıktı gibi hatırlıyorum. --- spoiler ---
belgesel niteliğini de taşıyan, özellikle helen mirren'ın muhteşem performansıyla hafızalara kazınacak bir flim... ancak tony blair ve kraliçe elizabeth karakterleri dışındaki rollerde bariz bir önyargı ve bariz bir özensizlik hissediliyor ki bu da filmin tarafsızlığını, belgesel niteliğini biraz olumsuz etkiliyor....
anılarımı canlandıran, bittiğinde sezen aksu'dan eskidendi cok eskideni dinleyip ağlamama sebep olan film
demokrat halkçı monarşist ve hatta yağmurlu bir film.
film çoğu yerde yarı belgesel niteliğinde diye adlandırılmış.. eğer tony blair ve cherie blair ile ilgili sahneler kurgudan çok gerçeğe yakınsa, filmin belgesel kısmına dahilse, tonu blair'e pısırık, o dışarıdan bakınca şapşalın teki gibi görünen karısına ise gözüpek demekte sakınca görmem kraliçe'yi izledikten sonra.. sen git ingiltere'nin en genç başbakanı ol, modernizasyondan dem vur sürekli, kendini "emekçi" diye tanıt, partinin adı "işçi partisi" olsun, başında da monarşi diye bir illet olsun halkı hâlâ sömüren, başbakan olduğunda bile gidip elini öpmen gereken, halk da tam monarşiden soğumuş olsun, değişim istiyor olsun.. bunu kullanacağına, bu fırsattan yararlanıp monarşiyi alaşağı edeceğine (ya da alaşağı etmese de iyice yıpratacağına), hem de karın ve çalışma arkadaşların da seni bu doğrultuda yönlendirirken; kişisel sempati duyduğun kraliçeni ara, "aman efendim şöyle şöyle davranın, londra'ya gelin, yıpranmayın, bakın halkın 1/4ü sizin devrilmenizi istiyor" diye uyar kraliçeyi.. olacak iş değil.. elbette bu durumdan tony blair kârlı çıktı, bunu hesaplamıştı, "kraliçe başbakanın sözünü dinledi" diye başlıklar atıldı, blair iktidarını güçlendirdi.. ama demek ki adamın amacı ne modernleşme, ne halk ne emek ne işçilerin refahı.. iktidar, iktidar, iktidar.. çok süper bi film kesinlikle değil kraliçe. oyunculuklar iyi. helen mirren iyi oynamış ama açıkçası ben kadının harikalar yarattığını falan da görmedim yine de. iyi işte, o kadar. kraliçe'yi sevdim. kraliçe elizabeth'i anlattığı için değil, tony blair'in kraliçeyle olan ilişkisini gösterdiği için..
kötü ve sinir bozucu bir film. spoiler kralice tutumlu, iyi niyetli, sade yasamli, basörtüsüyle ava cikan, pespaye giyimli, tek basina araba kullanan, insancil, mükemmel bir babanne, halkin istedigini kabul eden biri olarak gösterilmis. ayrica kendisini sirf mükemmel gösterebilmek icin annesi ve kocasi yer yer karalaniyor. prens carls ise gayet pisirik betimlenmis. cocuklardan iz yok. kraliceye tekrar dönersek, kendisinin tek sorunu, cok genc yasta kralice oldugundan ve geleneklere son derece bagli yetistiginden modernizme ayak uyduramiyor olmasi. ayrica diana'yla oglu ölümünden evvel bosandiklari icin ve diana artik kraliyet ailesinden olmadigi icin kendisine bu kadar ilgi göstermenin gereksizligini düsündügü ve aslinda bu konuda yanlis oldugu seyircinin gözüne gözüne sokuluyor. yani deniyor ki efendim, koskoca kralice, yillarin degismez gelenekleriyle yetismis-yetistirmis, napsin kadincagiz, yasli o, sizin gibi modern düsünemez, niye yükleniyorsunuz kadincagizin üstüne vs vs. mutfaga girince hizmetlilerinden özür dileyebilecek kadar magrur, monarsiyi halka sevdirebilmek icin kurallarindan vazgecebilen, sessizligin, durulugun ve sadeligin kralicesi olarak verilmis. ayrica diana'nin ölümünden kendilerinin sorumlu oldugu bütün dünyaca tartisilmisken bu olay film arasinda minik notlar olarak görülüyor. diana'nin hamile oldugu iddiasindansa hic bahsedilmiyor. en baslarda diana karalanmaya calistigi icin izleyenin sinirini bile bozabiliyor. halkin dianasiyla bizim dianamiz cok farkli, diana kamera gördügü yerde sov yapar deniyor. bunlar da tabi nabza göre serbet verebilmek icin minik notlar halinde sunuluyor. ha bu arada ingiltere kralicesinin tek lüksü kucu kuculari. tony blair'e gelirsek o da daha toy bir basbakan olarak gösteriliyor. son derece insancil, danismanlarinin yer yer kurbani olan, aslinda tribünlere oynamak istemeyen ama zorla oynatilan dünya iyisi bi adam olarak resmedilmis. evi minicik, ikea mobilyalariyla donatilmis alelade, mutfak masasinda yemek yiyen bir aile reisi olarak gösteriliyor. hatta karisi biraz fettan oldugundan bulasiklari da kendisi yikiyor. hic temizlikci falan da yok yani. neyse filmin en begendigim kismi suydu. sonlara dogru kralice, blair'e "bir gün sizin icin de aniden gazeteler korkunc yazilar yazmaya baslayacak" demesi oldu. hakliydi efendim. spoiler
monarşinin nasıl bir şey olduğunu göstermesi bakımından dört dörtlük olmuş filmdir kendisi. filmde anlatılanlar, gerçekleri yansıttığı ve monarşiyi kalpsiz, duygusuz bir sistem olarak gösterdiği için insanlar tarafından beğenilmezken belki hakikaten bir monarşinin neden böyle davranması gerektiğini de ortaya koymuştur. kraliçe filmin bir yerinde, "biz ingilizler her zaman sükünet ve metanet içerisinde hareket ederiz, bütün dünya da bizi böyle bilir" der. işte ingiltere'nin neden üzerinde güneş batmayan imparatorluk olduğunu belki de bundan daha güzel anlatan bir söz yoktur. insan olarak duygularımız karşı çıksa da, hangimiz kraliyet ailesi'nin bir üyesi olsak yapılanlardan çok farklı davranırdık? kraliyet malesef bazı zamanlar böyle davranmayı da gerektirir.
izleyince şöyle bi monarşimiz olsaydı diye geçiriyor insan içinden. ne dersiniz, kah gelene gidene "zamanında düzgün koymuştuk size" konulu tablolar hediye edecek, kah israille arapların arasında arabulucuğa niyetlenecek, baktı olmuyor kenara çekilecek, ispanyadan kurtarılan yahudileri hatırlatacak, arada bir ermenilerin sadık millet olduğundan dem vuracak, bayramda seyranda çıkıp bi tebrik yayınlayacak, küresel ısınmayı lanetleyecek bi padişah güzel olmaz mıydı? saray da hazır.
çok etkileyici beklentimin de üstünde bir filmdi.helen mirren kendini aşmış,oyunculuk dersi veriyor adeta. --- spoiler --- filmdeki kraliçe,köpekleri arkaya atıp cipine atlayacak kadar "normal", ama köpekleri tek bir el işeretiyle durdurabilecek kadar "kraliçe". ilk başta o eşarplı kadını tanıyamadım,insan bir kraliçeyi öyle düşünemiyor. --- spoiler ---
basrolunu helen mirren'in oynadigi, 2006 yapimi, kralice elizabeth'in diana'nin olumu sirasinda yasadiklarini anlatan film. kostumler, dekor, drama ve helen mirren' in oyunculugu harikulade. elizabeth ve tony blair'in ilk karsi karsiya geldigi sahnede, kralicenin "siz churchill'den bu yana benim 10. basbakanimsiniz" diyerek konuya girmesi, filmin sayisiz harika diyaloglarindan biri.
vakti zamanında gandhi filmindeki oyunculuğuyla ilgili ben kingsley için "he is more gandhiesque than gandhi himself" diye bir yorum okumuştum, helen mirren da kraliçeden çok daha kraliçeydi. gece 3'te seyrettiğimden kelli bir ara uyukladığım film, bbc prime seyrediyorum sanrısıyla kanal değiştirmeye çabalatacak kadar ingiliz. gelelim karakterlere: charles'ı pısırık olarak göstermeleri bence haksızlık olmuş. adam sevmeden zorla evlendiği ve uğruna sevgilisini bırakmak zorunda kaldığı saftirik anaokulu öğretmeninden 2 çocuk sahibi olmuş, onları yetiştirmiş, öyle ya da böyle medyadan korumuş. hatta öyle korumuş ki kendini ve ailesini detaylı anlatan filmde, bırak görüntülerini 1-2 referans hariç çocukların adı bile geçmiyor. bir gün kralı olacağı halkın gözünde hep karısından daha az popüler olmuş, hep ikinci plana düşmüş. diana gibi hush puppy bakışlı bir rakibin karşısında çok da fazla şansı yoktu zaten. artık bir noktada "aa yerim lan başkalarını" diyebilmeyi başarması ve de yılların metresini hem annesine/saraya hem halka kabul ettirmesi bile aferini hakediyor. charles pısırıktan ziyade frustrated, kinayeli konuşan ve kararlı bir tip gibi gelmiştir hep bana. prens philip'e ise şaşırdım. sonuçta bbc'de yayınlanan portrelerde anlatıldığı kadarıyla, kendisi soylu falan olmadığı halde genç elisabeth beğendi diye iç güveysi alınan, eli yüzü düzgün bir denizci. o kendini beğenmiş "off bu şımarık diana yine naaptı" tavırları, annelerini trajik bir biçimde kaybetmiş çocukları sabah akşam ava götürmesi ve de kraliçeye başbakanla konuşurken çayı soğudu diye öfkelenmesi gayet iticiydi. bu arada kraliyet ailesinin birileri onları telefonla update etmedikçe, olayları tv'den takip ettiğini de öğrendik. hafazanallah, ya kazara fox falan seyretseler?? saldım çayıra mevlam kayıra olayının suyu çıkmış. 71 yaşındaki ingiltere kraliçesi, tek başına kırda bayırda eski bir ciple takılıyor ve telefonla arabam bozuk diye aramasa ya da telefonu bozulsa falan yanmış yani. tamam özel hayat falan filan da koca götlü korumaların bilmem kaç km ötede klübede okey çevirip kraliçe belki arar diye bekleyeceklerine, uzaktan bir surveillance olayına girmiyor olmaları da inandırıcı değil yani. blair ailesi ise bildiğin keeping up appearances ile yes prime minister karışımıymış meğer. cadı, vıdı vıdıcı, yol yordam bilmeyen varoş kadın ile heyecanlı, annesiyle ilgili çözemediği sorunlar olan, arkadaş yardımıyla halk önünde takılan, hafif clumsy, sevimli ama yeri geldiğinde kalbinin sesini dinleyen, kitleleri sürükleyebilen adam. yani şimdi bu film için kurgu diyemeyiz, karakterler gerçek, olaylar gerçek, görüntüler gerçek. ama belgesel diyemeyeceğimiz de ortada. ne diyeceğimi de bilemedim doğrusu * . sanırım oyuncuları süper, diyalogları hoş ancak genel olarak vasat konulu bir film demek geliyor içimden.
ingiliz halkının tanrı tarafından korunmasını diledikleri insan. (bkz: god save the queen)
sanıyorum trt'nin kraliçenin ziyareti şerefine bu gece yayınladığı film.
helen mirren'ın olağanüstü oyunculuğuyla taçlandırdığı bir film. uzun zamandır bilgisayarımda olmasına rağmen "ne kadar iyi olabilirki ya boşversene..." diye düşünerek izlemeyi epey ertelemiştim. fakat beklentilerimin oldukça üzerindeydi. monarşinin yavaş yavaş şekil değiştirmesi, modernleşmek durumunda bırakılması ve kraliçenin de nihayetinde bir insan olduğu çok iyi yansıtılmış. kraliçenin danışmanının blair'ın kraliçeye verdiği tavsiyenin ardından blair'ı arayıp ona, "o, olan biten her şeyin tanrı'nın dileği olduğuna inanacak şekilde yetiştirildi..." diyerek kraliçeyi savunması, yönetme erkini tanrı'dan alan ve yalnızca ona hesap vermekle yükümlü olan monarşilerin, yönetme erkini halktan alan ve gerekirse onun isteklerine uygun olarak "yalakalık" yapma esnekliğine sahip cumhuriyetlerle kıyaslandıklarında ne kadar hantal kaldıklarını açıklar nitelikte. filmde gösterildiği üzere eski yollar veya eski gelenekler gerekli esnekliği sağlayamıyor. kuklalaştırılmış ve güçten mahrum edilmiş monarşiye sadece tavsiyelere uymak düşüyor. özellikle hükümetin tutumu ve kraliçenin tutumu arasındaki farklılıklar ve bu farklılıkların arkasında yatanlar çok dikkat çekiciydi. kraliçenin ve kutsal meryem'in yüksek izinleriyle bir entrymi daha burada sonlandırıyorum sayın sözlükçüler. tanrı sizleri korusun. tanrı kraliçeyi korusun.
stargate atlantis isimli dizinin 5. sezon 8. bolumunun ismidir. --- spoiler --- bu bolumde teyla'yı warith kralicesi olarak gorebilmek mumkun --- spoiler ---
caz şarkıcısı peggy lee'nin takma ismi
atlantis ekibinin yarattığı ve wraithleri insana döndüren retrovirüsü tüm wraithlere enjekte edebilmek için, teyla'nın wraith kraliçisi olarak salınmak zorunda kaldığı güzel bir stargate atlantis bölümü. todd isimli wraithin de yardımıyla her şey yolunda gidecek derken, hesapta olmayan bazı durumlar ortaya çıkar.
özellikle müziği çok güzel olan bir shocking blue şarkısı; wake up early each morning, wond'ring in the morning sun. why this world seems unstumble? gotta see the sun rising and the flowers awaking. while this world seem forsaken, i'm the queen of this country! the river is singing the same song, being picked 'round by the birds. when this world seem forgotten gotta see the sun rising and the flowers awaking. while this world seem forsaken, i'm the queen of this country
ismi the curious case of the queen and the people's princess şeklinde değişmesi gereken film.
lady gaga'nın born this way albümünde bonus track olarak bulunacak bir şarkı.
frears'ın muhafazakar taraklarda pek bezi yoktur; bir anne-oğul ilişkisini para, suç ve kadın ekseninde sarstığı the grifters'ta, thatcher dönemi ingilteresi'nin yabancı düşmanlığı ve muhafazkarlığını pakistanlı yeniyetme bir ortasınıf heveslisi ve ingiliz bir punk'ı seviştirerek eleştirdiği my beautiful laundrette'de, boşluktaki karı-koca ilişkilerini ve rahata alışmış ortasınıf ingilizlerin bunaltıcı aile yaşantısını topa tuttuğu sammy and rossie get laid'de, burjuva/bohem ingilizlerin sanat çevrelerini woody allen'a öykünen bir eleştirellikle ele aldığı prick up your ears'ta, koyu katoliklik ve işsizliğin yarattığı faşizmin yükselişini anlatıldığı liam'da falan frears hep harikadır. ama elbette frears'ın alametifarikası, pierre choderlos de laclos'un birkaç yüzyıl önce fransız aristokrasisisnin çürümüşlüğünü son derece canlı bir dille anlattığı o güzelim romanı les liaisons dangereuses'ten christopher hampton'ın senaryosu ve keanue reeves'e rağmen enfes bir casting ile (glenn close, john malkovich, michelle pfeiffer, uma thurman) kotardığı müthiş eğlenceli, hızlı, hicivli, acılı, romantik ve başdöndürücü dangerous liaisons'tur. bu film, belki de bugüne değin yapılmış en iyi üç beş kostümlü dramadan biridir. pekiyi öyleyse the queen'de rastladığımız kraliyet ailesi güzellemesi de ne? sapına kadar ingiliz bir yönetmen (dangerous liaisons, the hi-lo country, cherie, the grifters ve hero dışındaki tüm filmleri ingiltere'de geçer) olan frears anlaşılan kraliçeye bağlılıkta da ingilizmiş. elbette bu filmi, anlattığı şey için izlemiyoruz. çok basit bir öyküden sürükleyici bir film çıkaran senaryo yazarı peter morgan'ın başarısı ama filmi evvela başroldeki muhteşem helen mirren için izliyoruz. ki aslında kariyerinde onun da ingiliz siyaseti ile pek uyuşmayan ve hiç de muhafazakar olmayan nice rolü ve muhteşem performansları var (cal, some mother's son, caligula, the long good friday, the mosquito coast, the cook the thief his wife and her lover, the comfort of strangers, where angels fear to thread, the madness of king george, calender girls ve elbette gosford park)... bu iki uygunsuz ingilizin bir araya gelip de kraliçeyi kurtarmaları pek şaşırtıcı doğrusu. ne var ki frears'ın ne başarılı bir oyuncu yönetmeni olduğu muhakkak, hele ki kadınlar için. onun yönettiği filmler ile glenn close, michelle pfeiffer, anjelica huston, judi dench ve annette bening oscar adayı oldulardı. daniel day lewis, john malkovich, john cusack, gary oldman, alfred molina, tim roth da çalıştığı ve üstün performans aldığı aktörler. yani elimizde seyirlik için yeterli malzeme var ve de özellikle helen mirren'ın arabası bozulduktan sonra kırlarda dolanırken gördüğü geyiği "oh beauty" diye seslendiği sahnenin vuruculuğu düşünülünce oyunculuk dersi diye sahnelerinin pek çok drama sınıfında okutulabileceğini düşünebiliriz. bir frears filmiyle oscar adayı olan altıncı aktirst olan helen mirren da oscarı kapıyor, bir frears filmi ile daha evvel aday olan diğer beş aktiristin aksine. sonuç? izlenesi bir film. anlattığı değil ama anlatırken yaptıkları ile güzel bir film.
born this way albümünden harika bir lady gaga şarkısı. özellikle "starry night.." diye başlayan kısım ve sonrası ile finaldeki gitar solosu muhteşem.
başrolünde "kraliçe" yer alsa da konusu neredeyse tamamen prenses diana ve ingiltere'ye etkisi üzerine olan filmdir. ayrıca abartılı bir şekilde tony blair'i yüceltme sahneleri ile doludur. katı kurallarla örülü duvarların içinde yaşananları biraz eleştirisel biraz da empati ile ele alan bir kurgusu vardır. helen mirren'ın oyunculuğu ise muhteşemdir.
the king’s speech’i izlemiş olanlar için şu bilgiyi paylaşmak isterim: kraliçenin annesi olarak gördüğünüz ya da göreceğiniz asabi kadın king’s speech’teki prensin (yine iskoçluğu ve inatçılığı vurgulanan) eşi, york düşesi oluyor: elizabeth bowes-lyon braveheart’ı izlemiş olanlar için de şu bilgiyi paylaşmak isterim: kraliçenin annesi (ve dolayısıyla kraliçenin kendisi) braveheart’taki robert the bruce’un soyundan gelmektedir. hani cüzzamlı babası tarafından ezilen, filmin sonunda da “bağımsız olalım gari” deyip hücuma geçen ezik iskoç kralı. filmde bir de kraliçenin katibi var. kraliçenin her işine koşturuyor. filmde adı geçen katip (robin janvrin) aslında o yıllarda katip değildir. 1999’dan itibaren katiplik yapmıştır. kraliçenin o yıllardaki katibi ise filmde adı geçen katibin selefi olan robert fellowes’tir. ki robert fellowes aynı zamanda prenses diana’nın ablasının kocasıdır. charles ile diana’dan 3 yıl önce evlenmişlerdir ve diana o düğünde nedime olmuştur. oldu olacak bir de komplo teorisi kurayım. ama robert fellowes ile ilgili değil. şöyle ki: blair başbakan ilan edilecekken telefon çaldığı için kraliçenin kalkıp gittiği sahneyi hatırlayalım. büyük britanya kraliçesi ile başbakanı arasındaki bu görüşmeden daha önemli ne olabilir ki? diana’nın ölümünden 3 ay önce gerçekleşen bu görüşme muhtemelen diana’nın özel hayatında yaptığı fakat sarayı da enterese eden fevkalade acil bir tercih/gelişme hakkındaydı: dodi el-fayed. bir prensesin bir arap zenginin oğlunun sevgilisi olması hangi derinlikteki kimleri rahatsız etmiş olabilir diye tahmin etmek zor değil. fakat kraliçenin devlet sisteminin bir parçası olarak değil de birey olarak o konu hakkında ne düşündüğünü hatırladığım kadarıyla hiç duymuyoruz. zaten filmde kraliçenin yalnız kaldığı tek bir sahne var. işte o sahnede o boşluğu doldurmuşlar. her ne kadar ‘saray’ o geyiğin peşinde olsa da aslında kraliçe o ölsün istememiştir. daha önce de yazıldı çizildi; filmdeki geyik diana’yı temsil ediyor. mitolojideki av tanrıçası diana yanında geyikle tasvir edilir. kraliçenin geyikle baş başa kaldığı andaki tutumunu ve geyiğin komşu arazide (fransa) ölümünü duyunca üzülüşünü ve geyiğin ölüsünü görmeye geldiği sahnede diana’nın da cenazesine gitmeye karar vermesini ben buna yordum: saray diana’yı sevmiyordu ama kraliçe hiç kimsenin helvasını yemek meraklısı değildi. belki bu dediğim ağır ikilemi yaşadığı için kraliçe, the queen filmi çekileli 5 yıl olduğu halde “o günleri tekrar yaşamak istemiyorum” diyerek tamamen ona atfen yapılmış bu filmin tek bir karesini bile izlemek istememektedir.
helen mirrenın ne kadar muhteşem bir oyuncu olduğunu görebildiğimiz olağanüstü film.herkes tarafından bir oyuncunun zaten muhteşem olan bir filmi nasıl daha muhteşem yapabileceğeni görmesi için mutlaka izlenmesi gerekir.
(bkz: prenses diana)
çok acayip bir film. çok güzel, beklentileri karşılayabilen bir film olduğunu düşünüyorum ama aynı zamanda çok da acayip bir film. azıcık daha durağan olsa dünyanın en sıkıcı hikayesi olabilecekken, konusu çerçevesinde gayet tempolu gidiyor. hellen mirren direkt elizabeth'in kendisi olmuş zaten, ona lafım yok. hatta kraliçeden daha kraliçe olmuş. konuşması, tonlamaları, vücut dili süper. lady di meselesini bir çok kişi tv haberlerinden ve zaman zaman pörtleyen belgesellerden takip etmiş birisi olarak, gerçekten de lady di'ye haksızlık edildiğini düşünmekteydim. (bana neyse) ama filmi izlerken resmen kraliçeye hak verdim. olması gereken yerde olmayan, filmdeki blair'in dediği gibi monarşinin tüm geleneklerini kraliçenin suratına fırlatmış bir insan! hatta filmi izlerken bayağı gaza gelip, elizabeth londra'ya gitmesin, buckhingam'daki bayrağı yarıya indirmesin diye tırnaklarımı yedim. kral george ölünce bile yarıya indirilmemiş o bayrak, bir diana için, magazinciler halka gaz verdiler diye indirilmiş. cık cık cık, işte bunlar hep popüler kültür. diyorum ya, çok acayip bir film. izlerken kendinizi long live the queen derken bulabiliyorsunuz.
izlemesi keyifli olan ve diana'nın ölümünden sonraki dönemle ilgili bir belgesel de sayılabilecek olan bu filmin, ne kadar objektif olduğu hususu ise son derece şüpheli.
based on a boktan story. bu kadar mi gicik film olur herkesin benzerlerini bulacagiz diye kasmislar rahatsizlik vericiydi.
