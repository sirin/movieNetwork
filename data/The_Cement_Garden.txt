comfort of the strangers romanıyla meşhur olan ian mc ewanın aynı isimli kitabından uyarlanan güzel bir film. uyarlamakla da kalmayıp filmi yöneten kişi andrew birkin. başrollerde son derece çekici ve de hoş charlotte gainsbourg ve andrew robertson vardır. işlenen konu ise kimi hallerde ensestin gayet hoş ve renkli bir olay olduğudur. no, no, no... ub kadar kuru ve boktan bir tanımla anlatılmaya layık değil the cement garden. ancak sylvia plathvari bir sırça fanus hissini, kafanızı çimento bahçesine gömerseniz (ki iki durumda da nefessizlik vuku bulacaktır) de tadımsayacaksınız. pek tadılası gelmeyebilir, fakat deneyimlemeli bu ruh daralmasını. velhasıl daha yazardım ama izleyip izleyip izleyip izleyip... yazamadım. vaktinde cnbc ede gösterilmişti ancak neye uğradığını anlamadan ahlaka mugayyir neşriyat, muzırlık gibi ibarelerle kapatıldı cnbc e. kimilerine rahatsızlık verici geldi herhalde. charlotte gainsbourgun öyle garip bir tablo çizdiğini söyleyebilirim. tuhaf şeyler çağrıştırdı bana. uzun zaman onu düşündüm.
yıllar önce cnbc e'de izlenen ve şok eden 1993 tarihli bir film. filmde ergenlik çağındaki bir çocuğun yaşadığı tüm bocalamalar, başıboşluğun genç bünyeye etkileri, aile içi iletişim kopukluğu da dahil tüm cici(!) sorunlar anlatılmıştır ve andrew robertson gerçekten çok iyi oynamıştır. bir kez izlememe rağmen aklımdan çıkmayan sahnelerle dolu ve iç ürperten bir film olmuştur bu.
madonna'nın what it feels like for a girl şarkısı bu filmden bir sample içerir; o da charlotte gainsbourg un sesindendir; "girls can wear jeans and cut their hair short, wear shirts and boots. 'cause it's ok to be a boy but for a boy to look like a girl is degrading 'cause you think that being a girl is degrading but secretly you'd love to know what it's like wouldn't you what it feels like for a girl
herşeyin zaten tuhaf bağlarla toplandığını ve nihayet çözüldüğünde de kendini bambaşka şekilde kurduğunu gördüğümüz, etkileyici terbiyesiz bir film. kentin merkezileştikçe daha dışında kalan biyerinde geçiyor. ölen annelerini bir beton tabuta gömen çocuklar var bu filmde desem spoiler zannedersiniz. duygu dolu bir film.
ian mcewan'ın "i did not kill my father, but i sometimes felt i had helped him on his way." diye başlayan 1978 tarihli "rahatsız" ama en az o kadar da iyi yazılmış romanı.
anlamsız saçma sapan bi film gibi geldi bana. yok ergenlik sorunlarına eğilmiş, yok şöyle ensestliğe bambaşka bir bakış açısı getirmiş gibi bir sürü sosyal tespit yapıp sıkıcı bir yazı yazabilirdim ama gerenk yok. basitçene ensest ve ayna karşısında 31 çeken 16'lık gerizekalı bir sabi var diye bu kadar göz yorgunluğuna değmez.
ian mcewan in 1978 tarihli kısa romanı. sel yayıncılıktan 2010 da (bkz: beton bahçe) ismiyle çıkmıştır. anne ve babaları ölen 4 kardeşin macerasını ergenlik, ensest, hayata tutunma ve psikoljik çöküntü gibi eksenlerde anlatan hızlı ve keyifle okunan ama sonunda yeterince etkili olamayan kitaptır..... 3,5 / 5 http://www.goodreads.com/book/show/9957
ian mcewan romanından uyarlanan 1993 yapımı andrew birkin filmi. charlotte gainsbourg'uyla, yer yer sürreal havasıyla, evin ve çocukların seyircide uyandırdığı izolasyon hissiyle, renkleriyle, aslında tabu olan pek çok konuyu müthiş bir sadelikle ve zerafetle, son derece normalmiş gibi göstererek sunmasıyla (ve son raddede bu sebepten daha da şok edici olmasıyla) çok etkileyici bir film.
keşke dreamers‘ı izlemeden evvel bu filmi görseydim, belki o zaman daha ağır bir şok atlatırdım. hoş insan şok atlattığında hafif ya da ağır demiyor. filmi izlerken “yok, hayır..tamam gençler lütfen daha fazla ileri gitmeyin” demekten kendimi bir türlü alıkoyamadım. sinema tarihinde bu tarz “ensest” ilişki gerilimi yaşatan nice filmler var. dogtooth ve the dreamers benim için bunun başlıca güzel örneklerindendi ve şimdi the cement garden bunlar arasına girdi. en kısa sürede romanını okuyup üzerimde yaratacağı etkiyi görmek istiyorum. the cement garden, ian mcewan’ın aynı isimle andrew birkin tarafından sinemaya aktarılan romanı. aslında kitabı okumadan filmi izlemek pek akıllıca değil ama film böyleyse ya andrew birkin’i öve öve bitiremiyorum ya da çok hakikatli bir roman yazarı var ortada. andrew birkin bilindiği gibi ünlü şarkıcı jane birkin’in erkek kardeşi ve filmin başrol oyuncularından charlotte gainsbourg’un dayısı. kısacası ben bu isimlerin etrafında gezinen herkesten çok temiz korkarım. sanki dünyaya popüler sanatlara, sanat anlamı yüklemeleri için gönderilen bir aşiret gibiler. klasik bertolucci erotizmine yakın gibi görünse de filmde bizi rahatsız eden ince detaylar var. en küçük kardeşin kendini kız gibi hissetmesi ve kadın kıyafetleriyle gezmesi, buna istinaden eve dışarıdan bakan tek yabancı derek dışında kimsenin en ufak bir rahatsızlık duymaması gibi. ergen erkek çocuğun yıkanmayı reddetmesinin de izleyici üzerinde sinir bozucu bir etki yarattığına eminim. onun dışında yine yakın gördüğüm ve aile içi cinselliğin gözümüze batırılmaya çalışıldığı bir diğer film olan lanthimons’un 2009 yapımı dogtooth’u (kynodontas) daha kontrollü bir “ensest” ilişkiyi gösterir. sanırım the cement garden’daki en rahatsız edici nokta budur. ne the dreamers’ta olduğu gibi aklı başında ne de dogtooth’da olduğu gibi başkalarının kontrolünde gelişen bir cinsellik değil buradaki. ailesini kaybeden 2 çocuğun kendilerini garip bir şekilde ebeveyn yerine koymaya çalışması. galiba ister istemez bir süre sonra aralarında gelişen duygusal ve cinsel yakınlaşma izleyici üzerinde bir sempati yaratıyor. sonuç olarak bu kadar zaman neden görmedim, fark etmedim dediğim filmlerden birisi. ayrıca yüzünü ilk kez stealing beauty‘de gördüğüm ve çok sevdiğim sinead cusack de filmde anne rolünde olunca sevincim ikiye katlandı. ayrıca yeni öğrendim ki madonna’nın ünlü “what it feels like for a girl” adlı şarkısının başındaki uzun cümle charlotte’un filmdeki ünlü “tirad”ı imiş, hem de yine kendi sesinden..şimdi cidden çok sinir bozucu ve rahatsız edici bir film izlemiş olmanın “rahatlığı” var üzerimde..
insanın nasıl evrildiğiyle ilgili çok sıcak, tutkulu, karanlık ve bir o kadar sessiz bir içe kapanış hikayesidir. --- spoiler --- annelerinin üzerini örterken örtünün kısa gelmesi ve ayağın mı yoksa kafanın mı kapatılması konusunda yaşadıkları kararsızlıkta ilk sıradışı vuruş gelişiyor aslında. sonraki süreç ve kilerin gizemi çocukların rahatsızlığını, dışarıya karşı olan mesafeyi hep tolere ediyor. ilk aşamada zorunluluk olarak seğirten duygular bir süre sonra duygusal boşlukları bir bir doldurup yüzeye çok yoğun ve tutkulu bir şekilde yansıyor --- spoiler --- bu arada filmde jack'in elinden düşürmediği kitap voyage to oblivion'dur.
