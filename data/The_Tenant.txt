klasik roman polonski apartman filmi yapım yılı 1976 .
zihnine sürekli akan ve sonunda gözlerinin önünde, kulağının dibinde beliren imgeler yığınının, hastalıklı bir zihnin elle tutulamaz tecessümü olup olmadığını zor anlayan trelkovskynin hikayesi. polanskinin repulsion ile başlatıp rosemarys baby ile devam ettirdiği ve şizofreni ile paranoya ekseni şeklinde isimlendirdiği, iki nokta arasındaki en kısa yolun üçüncü istasyonu. içerdiği yoğun görsellik, tıpkı repulsiondaki gibi derinlik mefhumunu fazlasıyla kullanan kameraların kullanımı ve başarılı atmosfer yaratımı sayesinde doruğa çıkmıştır. senaryoda aksayan noktalar vardır ancak o kadar kusur kadı kızında da olur demiş atalarımız. siz atalarımızı boşvrin çünkü roland topordan uyarlamadır senaryo. küçük rollerdeki oyuncuların bile sürükleyici performansları ve bir eliyle orkestra yönetip diğeriyle klavsen çalan mendelssohn misali polanskinin yönetim-oyunculuk ikilisini başarıyla sürdürdüğü lezzetli filmdir.
- polonya gocmeni yahudi'dir trelkovksy. film boyunca etrafta david'in yildizlarini goruruz. - kendi hayatinin oyuncusu degildir trelkovsky. garsondan martini ister brandy gelir; kahve ister, sicak cikolata gelir-- hayir diyemez. - kendine uzaktan bakabilen bir insandir trelkovsky. yalniz, otel odasinda yataginin ustunde oturup dusunebilen bir insandir trelkovsky; ve ayni zamanda intihar etmek icun silah almaya calisirken dayak yemek uzere olan bir insandir. - hrundi bakshi'nin fransa gormusudur trelkovsky. - polanski'nin sizofreniyi, kimliksizligi, kisiliksizligi yuceltmesidir bu film. amen
karakterini çok yalın ve derin olarak hissettiğiniz ama anlıyor sayılmadığınız polanski filmi. trelkovski'nin rüya sahnesi için otel odasının aynen birbuçuk kat büyüklüğünde kurmuş fakat bunu gözümüze de sokmamış film.
filmin ilk bölümünde trelkovsky daireyi kiralarken verilen "tuvalet koridorun sonunda" bilgisi, filmin başında gösterilen silah klişesi misali, gayet manidardır. zira trelkovsky ancak filmin sonunda tuvalete gider ve anlarız ki, gördüğü tüm halüsinasyonlar ve yaşadığı panik ataklar kakasını tutmasından ileri gelmektedir. sevgili polanski, "her sabah tuvaletinize gidiniz kakanızı yapınız" gibi anarşist bir alt metin yerleştirmiştir filmine... ama dikkatli gözlerden kaçar mı, kaçmaz !
roman polanski filmden pek memnun kalmamistir. haklidir. basyapittir masyapittir ama, malesef dramaturjisi pek saglam olmayip, sonu basindan anlasilan türden bir filmdir. buna karsilik polanski'nin bir yönetmen olarak ustaliginin doruguna ulastigi filmlerdendir. tereyagindan kil cekermiscesine yönetilmis bir hali vardir filmin. o derece kendinden emin, rahat bir ritmle ilerler.
"yabanci misiniz?" "evet. ama fransız vatandaşıyım..." yabancı olmak, yabancı hissetmek, dışlanmak bu filmin alt metninde bir gölge gibi gezinir. izleyicinin kendi hayalgücünün açık büfesinden tıkındığı oranda etkisi artan ve haklı olarak serbetçe çekilmiş etkileyici bir deneyimdir. cüretkar bir kafka yorumu olarak da görülebilir.
buyrun burdan yakın (bkz: sven nykvist)
pencere önünde havaya atılan top sekansı filmin karabasan niteliğindeki en çarpıcı sahnesidir ki insanı ürpertir ne oluyoruza götürür.. malesef polanskinin üstüne üstüne gelen durumların biraz zorlama olduğu gözden kaçamaz ama mesai arkadaşının siklemez tavrı filmde bir durak olmuş.. evsahibi daha geri planda tutlsa idi bu gerçekleşebilirdi.. ama filmin atmosferi unutulmaz ama paranoya fazla öne çıkarılmış finali bir yerde antonioni nin passenger filminin finalini öncüler. ve geyik sahneleride mevcuttur..
kişilik bölünmesi içerisinde kendine kimlik arayan bir adamın, korku filmlerindeki kadınlara dönüşerek aradığını bulacağını sanan şizofren komşumuzun apartman boşluğuna düşen topuklu ayakkabısının, mumyalaşan zihninin öyküsü.
trelkovsky'yi polanski oynamıştır ve muhteşem bir performans çıkarmıştır. film paranoya sınırlarını zorlayan, david lynchvari bir yapıda keyifle izlenen en iyi polanski filmlerindendir
sahici bir psikolojik gerilim..film boyunca sonunda neler olacağına dair bir dizi tahminde bulunuyor ve bakıyorsunuz ki tahminlerinizin tümü saçmalık..gece izlemişseniz ve film bittikten sonra yatmışsanız o gecenin sabahını bulmak pek de kolay değil.başınızı yastığa koyup düşünüyorsunuz ve bir de bakmışsınız tahminleriniz tümüyle anlamlı..
zannımca filmde 3 tane absürd sahne vardır, şöyle: -adamımız trelkovsky, sinemaya götürdüğü ablayla yiyişmektedir. tam kendilerinden geçmek üzerelerken arkadan bir adam dik dik onlara bakmaktadır. bunda komik bir şey yoktur ancak oynayan film, bruce lee'nin filmidir. açık söyleyim aklıma travis bickle gelmedi değil. -bir diğeri evden kaçıp parkta otururken, ayağa kalkıp havuzdaki kayığı için ağlayan velede bir tane tokat şaklatıp kaçışıdır. -sonuncusu da pencereden ilk atlayışında hâlâ hayatta kaldığını görüp tekrar atlayıvermesidir. benim daha çok dikkatimi çeken noktalar, bir adamın adım adım nasıl sıyırttığının anlatılmasıydı. ikinci olarak da filmin sonlarına doğru artan fantastik ögeler ve baştan beri içine çeken renkler. ayrıca dallama fransızlar tabirine bir kez daha saygı duymamı sağlamıştır. zira komşuluk ve insan ilişkileri kavramlarına dair küçük ipuçları da var. filmin sonuna yaklaştıkça ''hadi artık ya, nasıl bitirecek acaba sonunu vs.'' diyorsunuz ama birden bitiveriyor işte. sonra kafanızda filmin başından başlayarak sonuna kadar gelişen olay halkalarını tekrar gözden geçiriyor ve ''acaba o evi hiç mi kiralamadı? yoksa ölen kadının*zihninden mi anlatıldı acaba kadının nasıl hastanelik olduğu vs.'' gibi senaryolar kuruyorsunuz. en nihayetinde polanski filmidir. izlemek, görmek lazımdır.
avant garde avrupa sinemasının ortalama entelektüel film izleyicisini alıştırdığı üzere diyalogdan ziyade sessizliğe önem vermek suretiyle ana karakterin halet-i ruhiyesini tam olarak anlamamıza olanak tanımayan, psikiyatri eleştirisinden ziyade köhne psikiyatrik paranoya ve şizofreni analizleriyle durumu kotarmaya çalışan vasat bir polanski filmi. o tarihte cassavetes a woman under the influence ile milos forman one flew over the cuckoo's nest ile stanley kubrick a clockwork orange ile oklarını psikiyatri bilimi ve vazgeçilmez bir biçimde modernizme doğrultadursunlar, polanski'nin trelvoksy'si "bilim"in basite indirgediği biçimiyle prototipleştirilmiş bir paranoid-şizofren olmaktan öteye gidememektedir. bir film karakteri olarak kendisine sempati duyarız, o ayrı. ama polanski özellikle yabancılık/göçmenlik üzerinden karakterin toplum içindeki sorunlarına dokundurmaya çabalasa da yeterince muvaffak olamamış , bu da aşikar. diyeceğim bir rosemary'nin bebeği ya da chinatown'ın yanında buna bok yemek düşer. ha bir de kafiyeli bezemelerle özenti özenti elin oğlunun malını satmayın, akıllı olun. elalemin malı götünüzü mü gerdi derler, sikerler ona göre..
polanski'nin yönetmenliğini muhteşem oyunculuğuyla tamamladığı filmde, isabelle adjani'nin oyunculuğu da es geçilmemeli. karakterini çok çok iyi canlandırıyordu. polanski, kahramanını kendisi oynadığı bu filmde, knife on the water, chinatown, rosemary's baby gibi şaheserlerinin de çok çok ötesine geçmiş, unutulmaz bir resital sunmuştur. bence sinema tarihinin en unutulmaz filmlerindendir. not: yıllar sonra, pianist gibi popülist ve yahudi lobisine yalakalanan; oliver twist gibi hiç bi şeye benzemeyen polanski eserciklerini gördükten sonra, insan "nereden nereye!" diye iç geçiriyor işte..
zihni yormak için uygun bir filmdir. hareket bekledikçe içine çeken bir sakinlikle, trelkovsky ile birlikte çıldırmanın eşiğine geliyorsunuz. neden böyle oldu diye sormuyorsunuz zira film boyunca olacaklar belirtiliyor alenen ya da gizli kapaklı. ölüm gibi sürüyor ölümden beter bitiyor. film sırasında uykunuz gelir ama uyumak mümkün değildir. roman polanski'ye tapma ya da nefret etme sebebidir. arada kalmazsınız
polanski'nin en iyi filmleri listesinin en ustlerinde yer alan film.
polanski'nin trelkovski karakterini yaratırken dostoyevski'nin öteki ben'deki golatkin karakterine öykündüğü düşündüğüm film.trelkovski ile golatkin arasında olan paralelliklerin haricinde film aynen romandaki gibi ötekileşmeyi ve delirmeyi anlatır.bunu yaparken yarattığı atmosfer muhteşemdir.tam bir kült filmdir.
filmdeki bilinmezlerden biri de trelkovsky'nin ilk ismidir!
roman polanski ’nin, repulsion ile başlayıp, rosemary’s baby ile doruğa çıkan üçlemesinin son halkası. üçlemenin ortak teması, apartman, yalnızlık ve yabancı olma hissi, bu filmde de ziyadesiyle kendini gösteriyor. yalnız ve yabancı adamı, sanki rol yapmıyor gibi bir gerçeklikle roman polanski oynuyor. sessiz, sakin, kibar, iki lafından biri özür dilerim veya teşekkür ederim olan, kimliğini belki hiç bulamadığından olsa gerek çok kolay kaybeden bir adam, trelkovsky. bir gün bir daireye taşınıyor ve tüm hayatı değişiyor. zaten çok kaygan bir zemini olan bu hayat, bu eski apartman dairesinde sallanıp, dağılıyor. film ise sonuçtan çok, bu sallantı süreci üstüne… beni ben mi delirttim*dercesine, bay trelkovsky’nin değişimine ve delirmesine neden olan sebepleri izliyoruz. polanski, yönetmenliğinin yanında oyunculuğu ile de muhteşem bir iş çıkarıyor. başrol oyuncusunu polanski ’nin canlandırması, onun geçmişini bilen izleyiciler için ilginç gelebilir. rosemary’s baby filmi sonrasında, roman polanski ’nin eşi sharon tate ve doğmamış bebekleri, charles manson çetesi tarafından katledilmişti. vahşi ve kanlı bir kıyımdı bu. hatta polanski, tesadüf eseri evde olmadığı için ölümden kurtulmuştu. --- spoiler --- filme dönersek, trelkovsky, birden fazla kere fransız vatandaşı olduğunu söyleme gereği duymuş ve yabancı olduğu için işlemediğini düşündüğü bir suç için bile özür dilemek zorunda kalmıştı. istenmiyordu. diğer apartman sakinleriyle aynı haklara sahip olamadığını düşünüyordu. ve herkesin onu intihara sürüklediği saplantısına kapılmış, nihayetinde de kendini camdan aşağı bırakmıştı. ama ölemedi. ve şu replikler döküldü dudaklarından; -you gang of killers! i'll show you some blood. you wanted a clean death, didn't you? -it's going to be dirty. unforgettable. it was better last time, wasn't it? well, i'm not simone choule. i'm trelkovsky. trelkovsky. izlerken sanki bunu polanski söylüyor gibi hissettim ben. yabancıydı, istenmiyordu, kimlik sorunu yaşıyordu. yahudi olması sebebiyle zamanında çok acılar çekmiş ve nihayetinden diyetini defalarca ödemişti (daha çocuk yaşta toplama kampında annesini kaybetmişti. sonrasında, karısı ve çocuğu katledilmişti) başka biri görünürken, adını haykırarak, o apartman dairesinden ikinci kere atlaması bana bunu anlatıyor. yeniden, daha kanlı, daha temiz bir ölüm. --- spoiler ---
--- spoiler --- insanda 'conatus' türlü türlüdür. boş yani salt bir ivmeden başlar, pasif bir algıya; hayvani* bir arzudan, kendini, kendinde ve kendi için isteyen iradeye kadar gider. ne ön adı, ne mesleği, ne de onu tanıyan bir yurdu olan trelkovsky, gauloises denen üç beş papellik belirlenimiyle (hatta uzanımıyla) conatus skalasının neresindedir? bir hayli altlarda. bir izleme halidir: hem takip etme, hem de gözleme anlamında. kendisine bir yabancı olarak verili olan doğasını takip eder. odası, eşyası, komşuları, iş arkadaşları, hepsi verilidir. seçme şansı yok gibi görünür. hiç mi denemez iradesini koymayı? nadiren. tam arzu seviyesine geçtiği anda sınırlanır, teslim olur sonunda. kendi sınırlarını kendisi belirleyemez. bir yabancı olarak dışarıdan gözlemeye mahkumdur. ancak izlemeye o kadar gömülür ki, eğer bir ben varsa benden içeride, onun da en temel ve aklı başında* farkındalığını yitirir. çünkü izledikçe izlenen olur, aklı, yani iradesi, algısına yenik düşer. kendine dair bilgisi bile algı düzeyine iner, kendine dışsallaşır. gidip karşıdan kendini izler mesela. düşüncesindeki benliğine dair örtük farkındalık, etkinleşemediği sürece, bir potansiyel olarak kalan içiyle, varlığını esir alan dışı arasındaki yarık açılır. benliğine dair sorusu, yani farkındalığı, önce sarhoşluk biçimiyle dile ve eyleme gelir: "kafamın kendine ben demeye ne hakkı var" diye sorar. sonra da sırasıyla paranoya ve şizofreni biçimleriyle gerçekleşir. "ben sizin seçtiğiniz, belirlediğiniz simone choule değilim" çığlığı kalır geriye. kaçınılmaz son ise, mutlak yadsımadır. iyi oyunculuk, hakiki bir atmosfer ve bolca detay ve sembolizmle süreklenen filmin en ilginç sahnelerden birisi, trelkovsky (belki de polanski) maskeli çocuğun cezalandırılışıydı. yine bir yerde, kapıcı trelkovsky'e "bir suçlu varsa, bilin ki sizsiniz" diyordu. aa, pardon, öteki demeyi unuttum, bir de kimlik. hiç öyle "belirlenim, farkındalık, benlik, irade, ahı ahı " diye ayar vermeyin, küserim. --- spoiler ---
tek seferde izleyemediğim film. gerilimine dayanamayıp bir kısmını izledikten sonra geri kalanını ancak birkaç gün sonra izleyebildim.
--- yaman spoiler --- trelkovsky aslında film boyunca komşularının kendisine yaptırmak istediklerini düşündükleri şeyleri teker teker kendiliğinden yapıyor. "beni simone'a dönüştürmek istiyorlar" diyor, sonra kendisine oje sürerken görüyoruz. daha sonra bir kabus görüp kan ter içinde uyanıyor ve yüzünde makyaj görüyor. "intihar etmemi istiyorlar" diyor, kendisi -bir defa kesmiyor- iki defa atlıyor evinin penceresinden. duvarda diş buluyor, nereden geldi bu diye düşünüyor. aynada dişlerini inceliyor. bir sabah uyandığında kendi dişinin de duvarda olduğunu görüyor. komşuları geceleri mobilyalarını gürültülü bir şekilde oradan oraya hareket ettirmemesi konusunda uyarıyor, "yapmıyorum" diyor ama yapıyor. hiç birini hatırlamıyor ama. derin bir şizofreniye gömülmüş yabancı bir karakteri anlatıyor film. herşeyiyle yabancı, ismiyle, inancıyla, karakteriyle. bu yabancılığın ezikliğiyle gittikçe çıldırıp simone'a dönüşüyor. tabii bu benim okumam. imdb forumlarında bir yığın teori buldum. bunlardan birini yorumlarımı katarak yazıyorum: aslında simone'un ölüm döşeğinde kurduğu hayali izledik film boyunca, trelkovsky'yi gördüğü anda aklından geçen hayali. nasıl repulsion ana karakterinin gözünde başlayıp gözünde bitiyorsa, bu filmde de aynı şey var belki. onu da bir anlık bir hayal olarak algılayanlar vardı. pekala stella kimdi? gerçekten trelkovsky'nin çıldırıp "sen de onlardan birisin" diye evini talan ettiği, onu delirtmeye çalışan biri mi? yoksa bu da mı kiracımızın çarpık psikolojisinin bir algılamasıydı? simone neden öyle anasını kaybetmiş buzağı gibi bağırdı? stella'dan mı korktu? yoksa trelkovsky'den mi? yoksa yaşadıklarından veya görünmeyen başka bir güçten mi? analize ardına kadar açık bir film ki, kiracıların, tuvalettekilerin hayalet olduğunu iddia edenler bile var. birisi de aslında bir güç ele geçiriyor bu eve taşınanları. asıl kiracı o, evi ise oraya taşınanların vücutları demiş. ilginç. --- yaman spoiler ---
çok tutmayan ya da düşen reytingleri sebebiyle bitirilen türk dizilerinde genel özelliktir ya, bir türlü kavuşamayan başrol oyuncuları evlendirilir. 'dizi finali' bu şekilde yapılır. daha 6.bölümde kahramanları birbirleriyle evlenerek bitirilen diziler gördü bu gözler. dolayısıyla sonucun önemli bir şeye bağlanma hevesine pek alışkınız. bu filmde de böyle bir heves var bence. ikinci kez intihar dışında da bir ekstrası yok finalin. ne olabilirdi dersen, the lost weekend diye bir film var onun sonunu bir gör hele diyebilirim misal. peki ya başına, ortasına, hikayesine, fikrine ne buyurursun dersen? estağfurullah der, buyurmak ne haddimize gibi bir şarklı mütevazılığa bürünürüm. paranoya, şizofreni, göçmenlik meseleleri, kent ve apartman kültürü, komşulardan korkma, dirayetsizlik, tutunamayanlık vb. filmin dertleri çok da-en azından bu toplum insanları için- inandırıcı olmamalı. en azından adım başı umumi hela bulunan; camilerde, burgerlarda, hatta ormanlık arazilerde çok rahat sıçılabilen bir ülkede tüm bu sorunların bence karşılığı yok. yani kendi apartmanlarımıza bile bakmaya gerek yok; yılların apartman klasiği bizimkiler'de bile arabayı park edecekken kapıdaki çöp bidonlarına çarpmaktan haz alan, pencerede oturup yüksek sesle alkol siparişi veren, apartman yöneticisi olarak sürekli bağıran ve karşılık vermeye pek meraklı bir çaçaron kapıcısı bulunan bir diziydi ve gayet de bizi anlatıyordu. az bile'ydi. e şimdi alt kattan bir ses gelmezse 'hayrola acaba bişey mi oldu bunlara? sesleri solukları da çıkmıyor', 'ne akar ne kokarlar, onlar da ruh gibiler be çekilmez' diye yakınılan, 'müziğin sesini çok açıyor ama olsun, güzel şarkılar da çalıyor, yemek yaparken iyi oluyor' denilen bir ortamda yukarıdan çok tıkırtı geldi seni apartmandan attıracağız diyen birine 'çok da sikimdeydi/attır götün yiyorsa/sen kimi kimin evinden kovuyorsun' denir bu ülkede. aslında trelkovsky'nin arkadaşı da böyle yapıyor ama filmin bunu genel bir sorunsal olarak işlemesinin köy yaşantısından kopamamış ve gelişmiş bir burjuvazi sınıfı olmamış bu topraklarda yeri yok. yeri yoksa da yok nolmuş yani, filmin filmliğinden birşey kaybettirmez desen de; ben yine de filmde yaşananların sonuca etkisinin aşırı abartılı ve zorlama olduğunu düşünüyorum. böyle düşünmemin de, bu topraklarda harman olmamla ilgisi yok.
kötü bir taxi driver çakması film. fazlası değil.
çekingenliğin, edilgenliğin vücutlarına nüfus etmesi sonucu kendi iradesini ortaya koyamayan zayıf ruhlu kişilerin, toplumun ağır baskısı sonucu şizofreni eşiğine geleceğini iddaa eden film.
intiharı bir kurtuluş ve sığınma aracı olarak öne çıkaran bir film. trelkovsky simone olmaya başladıkça, aslında çoktan öldürülmüş olduğunu anlmaya başlıyor. zira apartman sakinleri trelkosky'e simone gibi davrandıkça, onun trliklerini, nun içeceğini, onun sigarsını içirdikçe, artık geriy bir tek elbise giymek kalıyor. böylece çoktandır kendisi olamayan trelkovsky simone'de olmak istemiyor ve intihar ederek kendi izini bırakmaya çalışıyor. filmde evin içinde tuvalet olmaması çok dikkat çekici. trelkovsky film boyunca bir kez tuvalete gidiyor, o da hasta iken. arkaaşı gibi de asi birisi değil, ya da "polis tanıdığı yok". bu yüzden mutfaktaki lavaboya da işeyemiyor. ancak mikail bakhtin'in dediği gibi dışkılama da bir karnavalizasyon aracıdır. insani eylemlerden birisidir ve bu tür insanilik sistem tarafından olumlu karşılanmaz. insanı insa vasfından koparıp bir araç haline getirmek isteyenler onu temel ihtiyaçlarından mahrum bırakırlar. trelkovsky'de ancak hasta iken tuvalete gidiyor. sıkıştırılmış, bir yönüyle hadım edilmiş biçimde gizemin içine dalıyor. simone'nin kim olduğunun bir anlamı yok, simone toplumun bize olmak konusunda rol model olarak sunduğu kişi. biz simone olamayınca zareyi onu öldürmekte buluyoruz. http://sinemasaldunya.com/roman-polanski-kiraci/
roman polanski'nin insanı yer yer geren filmi. kendisinin oynaması ve isabelle adjani güzelliği de ayrı tat tabii de onun dışında sonuyla vuruyor insanı. --- spoiler --- kendini gerçekleştiremeyen birinin, başkaları tarafından hazırlandığını sandığı olayları yaşamasını izliyoruz. izlerken hem gerildiğimiz hem üzüldüğümüz zamanlar oluyor. çok güzel bir film olmasını geçtim kişilik bozukluklarını falan kafamda oturtmamda yardımcı olması bakımından on numero filmdir benim için. --- spoiler ---
filmin en güzel ve kendimi bulduğum sahnesi şuydu sanırım. lanet olası zırlayan çocuklar. http://www.youtube.com/watch?v=4a3oekiyea8
apartman üçlemesinin en az bilinen ama en iyi filmi.izlediğim en iyi korku-gerilim filmidir.polanski'nin senarist-yönetmenliğini geçtim aktörlüğü bile parmak ısırtıyor.
