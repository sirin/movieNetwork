(bkz: the l word)
(bkz: four letter word)
(bkz: these words)
aralik 2012'de vizyona girecek olan film. olivia wilde, bradley cooper , zoe saldana , jeremy irons , dennis quaid , john hannah ve j. k. simmons'dan olusan bir kadrosu var. http://www.imdb.com/title/tt1840417/
argo'dan daha çok begendiğim film oldu. daha az amerikan,daha yoğun daha çok akıl ihtiva eden, bozuk klavyeme rağmen ekran klavyesi ile kafasında bir şey olmayıp benim gibi sözlüğe bakan insanları yöneltmek isteği uyandıran iyi bir hafta sonlandırıcısı. bonus:thirteen*
etkileyici bir brian klugman ve lee sternthal filmi. kesinlikle baştan sonra sürükleyici, hikaye içinde hikaye anlatan bir film. filmin en çok beğendiğim yönü senaryosu oldu. kesin senaryo dalında bir oscar adaylığı alır. ödülü de zorlar tahminimce. bradley cooper tüm karizmatikliğiyle arz-ı endam ediyor. oyunculuğu da fevkalede. ancak, hikayede biraz pasif kaldığı için oscar adaylığı alamaz bu filmle diye düşünüyorum. oyunculuğunu sergileyebileceği pek sahnesi yoktu. filmde asıl yük, yardımcı erkek oyuncu olarak jeremy irons'taydı. baştan sona filmin en etkileyici performansı jeremy irons kesinlikle. yardımcı erkek oyuncu dalında adaylığını koyar hatta ödülü bile alabilir diyorum. başrolün, yardımcı rolün gölgesinde kaldığı filmlerden biri the words. dennis quaid'i sevemedim. aynı şekilde house'dan tanıyıp sevdiğimiz nam-ı diğer thirteen, olivia wilde da fazlasıyla pasif bir rolde. birkaç sahne dışında gözüktüğü yok. bir de kate winslet'a olan benzerliğiyle dikkat çeken, film boyunca ''adları bilinmeyen taş gibi hatunlar'' listemde yer alan birini barındırıyor ki, imdb'den keşfettim kendisini: http://www.imdb.com/name/nm2482391/ ----------spoiler-------- yazar rory jansen'in çaldığı öykünün asıl sahibiyle karşılamasının ve yüzleşmesinin ardından yaşadığı gel-git, bunalım ve öyküyü asıl sahibi olan yaşlı adamdan (jeremy irons) dinlediğimiz sahneler filmin can alıcı noktalarıydı --------spoiler--------- the words, izledikten sonra aklınızda yer edecek bir film. 2012'nin dikkate değer filmlerinden. altın heykelcikte senaryo ve en iyi yardımcı erkek oyuncu dallarında adaylığını da alır diye tahmin ediyorum. iyi seyirler edit: hiç adaylık alamadı. almalıydı diye düşünüyorum.
sabahlara kadar yazma isteği uyandıran, sonra irkilten...
film bittikten sonra televizyon başından kalkamadığım film. olur ya böyle düşünürsün filmi, çok güzeldi be dersin. hayattan koparır, nereden geldim nereye gidiyorum dedirtir. bütçesi 10 katı, 20 katı olan filmlerden 10 gömlek, 20 gömlek üstün.
filmin müziği eşliğinde gözlerimden yaşlar süzülürken, yatmadan bir ekşiye bakayım dedim, başlığın güncel olduğunu gördüm. film şimdi bitti. en genel yorumla, "ne ise odur" fikrini çıkarabileceğimiz bir film. oyunculuklar muhteşemdi, özellikle jeremy irons tek başına "oyunculuk içinde oyunculuk" sanatını icra etti. filmin kurgusu, işleyişi ve anlatımı muhteşem.
seyirciye kurdeşen döktürmeden yine de çok özel bi kurgunun nasıl yapılacağını gösteren film.. --- spoiler --- "we all make tough choices..the hard part is to live with them.." --- spoiler --- ve jeremy irons baba.. senin ne kadar güzel bi sesin var ya.. ve seyirciye kurdeşen döktürmeden yine de çok özel bi oyunculuğun nasıl yapılacağını gösteren bi yeteneğin..
film zaman kaybı falan değil, öfff neden gelmişim dedirtecek bir film de değil... diyerek bodoslama gireyim olaya önce, çünkü filme gitmeden önce buraya bakıp çok fazla ilgi görmediğini görünce, senaryosu dikkatimi çekmesine rağmen, içime bir kurt düşmedi değil. sadece genç ve yaşlı jeremy irons'lı sahneler için bile keyifle izlenir. ama kusurları da yok değil. özellikle bradley cooper'lı ve zoe saldana'lı sahnelere hiç özenilmemiş gibi. eğreti eğreti diyaloglar, tutarsız tepkiler falan saçma sapan yerleri var yani. jeremy abimizin hikayesini gördüğümüz sahneler her açıdan o kadar özenli, yumuşak ve büyülü ki, diğer rollerin havada kalmış diyalogları daha çok göze batıyor, buralara daha az özenildi şeklinde bağırıyor resmen... celia'nın* kıyafetleri, halleri falan da çok tatlı geldi bana. daha 89'luymuş, takdir ettim. --- spoiler --- "... a writer without a pen!?" --- spoiler ---
sade ve sürükleyici senaryo, etkili oyunculuk ile jeremy irons'un güzel bir sentezi olmuş. özellikle sonunun açık ve beklenmedik bitmesi insanı ekran karşısında birkaç dakika düşündürüyor. dünyanın sırrını bulamayacaksınız belki ama keşke izlemeseydim de demeyeceksiniz. kesinlikle başarılı, izleyin efendim. --- spoiler --- kitap yazan yazarın kitabının anlatıldığı kitap gibi bir film. --- spoiler ---
intihalci bir pezevengin hikayesinin anlatıldığı film. bir de yaptım ama pişman oldum falan diye ağlıyor arada. sıs lan intihalci dalyarak! diye ağzına vurasım geldi. yeteneksizin doğurduğu.
izlerken sanki kitap okuyormus hissi yaratan çok güzel film. --- spoiler --- "..another part of being a man is accepting your own limitations.." --- spoiler ---
seyrederken roman okuduğu izlenimine kapılabiliyor insan. akıcı ve güzel film. seyreden herkes gibi beni de şu kısım bitirdi: --- spoiler --- "we all make tough choices..the hard part is to live with them.." --- spoiler ---
d-smart'ın film kanallarından birinde gördümdü reklamını, fragmanı heyecanlandırdı fena halde; sepya görüntüler, ani zaman geçişleri, tutkuyla yazmanın sancıları, vesaire. izleyeyim dedim dün gece. izledim de. gerekli ortamı hazırlayıp geçtim tv'nin karşısına. seslenen falan olmayacağı için fimin başından kalkmayacaktım ya, o yüzden yamacıma yakına koydum sigaradır, ne içeceksem odur, boktur püsürdür. üstümü başımı düzelttim, saçımı tarayıp yeniden topladım, özen gösterdim film için kendime. köşedeki abajura, gereken kadar aydınlatsın ve büyüyü bozmasın diye ayar çektim. sonra kuşlar uçurdum akşamdan sabaha, aldın mı? uçuramadım be, yalan. ama uzun zamandır ilk defa bi şey için "diyelim ki yaptım... sonra?" demeden denemeye soyunduğum bir eylem hazırlığıydı yaptığım, bu bakımdan önemlidir benim için, o yüzden yazdım konudan bağımsız detayları. neyse. izledim ama olmadı. olmamış demiyorum bak, 'bana olmadı' diyorum. önce konunun işlenmemiş sadece özet geçilmiş olması, sonra da bradley cooper'ın samimiyetsiz görüntüsü ve oyunculuğu sayesinde olmadı. güpgüzel bir senaryo, pek güzel harcanmış kannatindeyim nacizane. ama derinlemesine ve her yönüyle film analiz edecek altyapım olmadığı üzre, yine de izlenmeli diyorum; bana dar gelen bir başkasına bol gelebilir zira. ama (belki de ilk defa)diretiyorum ki, bu defa sorun bende değildi.
jeremy irons'ın oynadığı sahneler bitmesin denirken, geri kalanda insan ileri sarma ihtiyacı hissediyor. --- spoiler --- üstüne üstelik finali de seyirci de kendi istediğini düşünsün ayağına doğru getirmeye çalışmak da mallık be kardeşim. --- spoiler ---
intihal... bir yazarın, bir profesörün, herhangi birisinin bir eserini, bir sözünü bu kişinin adını vermeden, kaynak göstermeden kullanmaktır. hırsızlıktır kısacası. bir mal çalmakla bir yazıyı, eseri çalmak arasında fark yoktur. hepsi hırsızlıktır. ülkemizde hırsızlığın çoğuna göz yumulur ama en fazla göz yumulan hırsızlık çeşidi bu olsa gerek. ösym'nin başkanlık koltuğuna oturan kişi bile hiç çekinmeden intihal yapıyor. cezası yok. akp iktidarından da bu kişilerin cezalandırılması beklenemez zaten. sadece ösym başkanı yapmadı bunu. onca öğrenciye ders veren, bir şeyler öğreten profesörler de yapıyorlar bunu. bir adam gecesini gündüzüne katarak, binbir emekle bir eser kaleme alır. başka ülkedeki bir adam hiç utanmadan, hiç çekinmeden bu eseri alır, kendi diline çevirir, yayınevine gidip "bu benim eserim, yayınlar mısınız?" der, yayınevi beğenir ve yayınlar eseri. hırsızlığın en aşağılık olanıdır. bazı şeyleri çalarsın, bunları neden çaldığını izah edebilirsin, affetmek mümkün olur ama bu hırsızlığın, intihalin ne açıklaması olur, ne de bu hırsızlık affedilebilir. işte the words de böyle bir adamı anlatıyor. intihali ve sonuçları anlatan bir film the words. başrolde bradley cooper, zoe saldana ve jeremy irons yer alıyor. yardımcı rollerde olivia wilde ve dennis quaid, küçük bir rolde j.k. simmons. yeni nesil tron'un hikaye yazarları brian klugman ve lee sternthal filmin senaryosunu yazıp filmi çekmişler. hikayelerini kısmi başarıyla anlatmışlar. gereksiz sahneler, gereksiz diyaloglar yok. entrikaya, klişelere batmamış. gerektiği kadar genişletmişler hikayelerini. tabi ki eksikleri gedikleri var. çoğu film gibi bu film de daha iyi olabilirdi. ele aldığı konudan, hikayesinden belli oluyor bu, biraz daha üstünde çalışılsaydı daha iyi olabilirdi. bazı karakterler derinleştirilememişler. olivia wilde'ın karakteri pek gereksizdi, hikayeye hiçbir katkısı yok ve ayrıca kendisi hakkında hiçbir şey öğrenemiyoruz. keza dennis quaid'ın canlandırdığı yazar karakteri de öyle. senarist ve yönetmenler, quaid'ın karakterini gizemli bir kişi yapmak istemişler. ama açıkçası bu tercihin de elle tutulur yanı yok. gizemli olunca ve filmi bu şekilde bitirince film daha iyi olmadı bence. keza zoe saldana'nın canlandırdığı karakteri de tanıyamıyoruz. karikatür çizmiyorsunuz yahu, bir dünya yaratıyorsunuz. bu dünyanın merkezine hikayelerini anlatacağınız karakterler yerleştiriyorsunuz. her şeyi yapıyorsunuz, bir bu karakterleri mi derinleştiremiyorsunuz? yapmayın yahu, karakter yaratmada ve geliştirmede bu denli başarısız olmayın. neyse bunlar dışında hakikaten kitap gibi bir film. anlatım şekli romanlardakine çok benziyor. anlatıcıların değiştirilmesi de güzel bir fikir. sözün özü: şu haliyle sıkmadan kendisini izlettiriyor ve hikayesi üzerine düşündürtüyor. şüphesiz daha iyi olabilirdi, ama bu haliyle de kabulüm. gerçi ikinci kez izlemem büyük ihtimalle.
çok okunası bi film. --- spoiler --- - what's that book you're reading? + ask the dust, john fante - how did you find him? nobody knows him + you read fante? - read him? i knew him. ...he should have been that everybody knows. buradaki gönderme işini pek bi sevdim. kanımca karşılaşma kısmından itibaren en güzel diyalogların döndüğü yer idi. --- spoiler ---
filmin hikayesinin tek düze olmayışı ve dallanıp budaklanması bana göre merak uyandırıp seyri keyiflendirmiştir. dennis quaid yaşlanmış ve bitkin geldi gözüme, alışamadım, sevdiğimden heralde. jeremy irons herzamanki gibi müthiş yalnız feci yaşlandırmışlar onuda, üzüldüm hakikaten bu kadar yaşlandı mı diye. dialoglardaki düşünülmüşlük ve incelik gerçekten kelimelerin özenle seçildiğini farketmeme sebep oldu. bunun gibi birçok güzel detay var. filmin sonuna bayıldım ve bitiş yazıları bitene kadar birşey yapamadım. iyi seyirler.
pınar batum imzalı altyazısı turkcealtyazi.org tan indirilmemesi gereken film. zira esas çevirinin 200 civarı satırı anlaşılmaz bir sebeple silinerek yüklenmiş. eksiksiz olanı divxplanet.com dan indirilebilir.
sabahları dolaşıp insanlara dokunan, geceleri yatmak yerine dokunduklarını ve kendisine dokunanları yazanların filmi. filmi izledikten sonra zoe saldana'nın resimlerini arattım ve bu kadının sadece bu filmde güzel olduğuna karar verdim. bu da gereksiz bir ayrıntıdır.
--- spoiler --- film çok başarılı olmakla beraber, cuba gooding jr'ın buna benzer a murder of crows adlı filmi de izlenesidir. açıkçası daha fragmanlar yayımlanırken bu film aklıma gelmişti. filme gelirsek eğer, son zamanlarda bu kadar keyifle izlediğim bir film olmamıştı. filmde konu edilen kitabı okumak için de her şeyimi verebilirim bu arada. insanda uyandırdığı merak ve tutku, anlatılmaz. bunu bana hisstirdi. ayrıca 50'lerin fransa çekimleri de mükemmele yakındı. düzgün film izlemek isteyenler hemen gitsin ve izlesin. 8/10 --- spoiler ---
uzun zamandır fragmanını izleyip merakla beklediğim bir filmdi. kavuşmak bugüne nasipmiş. öncelikle jeremy irons deyip susmalıyım. film üstü bir karakter yaratılmış, performansı filmden taştı. bradley cooper, tüm sarışınlığıyla, tüm yakışıklılığıyla, "yeterince" yetenekli olmayan adamı güzel resmetmiş, oyunculuğu da kotardı filmi. görüntü yönetmenini kutlarım, hele o fransa'da geçen sahneler neydi öyle. filmde sert geçişler olmasına rağmen film çok akıcıydı, beğendim. filmin düştüğü bir bölüm vardı, sanki biz sorunun kocaman dağ gibi olup baş yarmasını beklemeliydik, ama düğümler kendiliğinden çözülü çözülü verdi. buradan sonrası spoiler cicim. --- spoiler --- yani demek istediğim, rory kitabın çalıntı olduğunu söyledikten sonra, dora onu affetmeyseydi hemen. rory, o adamın hakkını yediğini düşünüp en dürüst şeyi yapmasaydı, yalan söylemek için kıvransaydı, adını kitaptan çekmek istemeseydi, o kız o yazarı o kadar çabuk parmağında oynatmasaydı, yani zaten filmin çıkış noktası habis bir ur gibi, alsan bile etrafına zarar vermeden alamazsın, illa peşinden kötü izler gelecek ama olmadı bu filmde. çok güzel yedik içtik karnımız doydu masayı topladık gibi oldu sanki. filmin içinde hikaye anlatan bir yazar, yazarın anlattığı hikayenin içinde başka bir yazar, yazarın yazdığını iddia ettiği kitabın yazarı başka bir yazar, o yazarın hikayesini anlatıyordu. bu iç içe geçmişlik, bu matruşkalık izleyiciye ağır bir yük gibiydi. kitap okuruna koymaz böyle iç içelikler ama film dar vakitlere sığdırılmış ve sürekli akıp giden bir sanat olunca, hızlı hazmedilmesi gerekiyordu. bu anlamda, izleyiciyi fazladan beyin cimnastiği mesaisine bıraktığını söyleyebilirim. üstelik filmin en şık hareketi de bu değildi. film, bir kitabın başlangıcıyla başlıyor fakat, bir kitabın sonu gibi bitmiyordu. yazarın en sonda edebiyatçı kızla konuşması (kızın adamdan hikayenin devamıyla ilgili bir şeyler edinmeye çalışması da hikayede anlatılan fikir haklarını sahiplenmeye benziyordu, al sana bir hikayenin içinde başka bi hikaye daha) alt üst ediciydi. hani tüm filmi o iki dakika için bile izleyebilirmişim. şiddetli bir taraftarı olduğum sanatta gerçekçiliği tokat gibi savurdu. bazen o büyük bitirişler olmaz dedi, gerçek vardır, oradadır. şansın sana yardım etmesiyle kavuştuklarını yaşamaktan başka bir şansın yoksa, kaçamazsan yaşarsın. tam bunları söylerken yazar, kızdan uzaklaştı. sanki yazarlığının bir getirisi olan o genç kızın ilgisini hak etmiyordu, kendi kendine kaçtığı o muhasebeyi, kızın da sanırım şekspir'den alıntılayarak "everyone has to sleep at night" * demesiyle yapmak zorunda kaldı ve kaçtı. evet, o adamın da anlatmak istemediği bir hikayesi vardı belki de. belki de en başta kurduğum matruşka misali iç içe geçen hikayelerin en üstünde bu adamın hikayesi çalıntı bir kitap üzerineydi. şimdi aklıma gelen bir şeyi eklemek istiyorum: hikayeyi anlatan clay aslında rory. yani adamın ikinci kitabı, ilk tutan kitabı yazış hikayesini jeremy irons'ın gelip o aslında benim hikayem demesini anlatıyor. huuuu geç de gelse bir aydınlanma oldu bende. onun için hala karısıyla ayrı ama yüzük takmaya devam ediyor. karısını aldatmaktan korkuyor vs. onun için hikayenin devamını kız sorunca getirmiyor. çünkü devamı şimdiki gerçek. zaten filmin sonunda rory ile dora'nın ilişkisi bozuk gözüküyordu. --- spoiler ---
hayatının kıyısından köşesinden yazı geçmiş bir insanın gözlerine dolduracak kadar güzel bir film. kelimelerin ne kadar güçlü olduğunu, her bir hikayenin yeni bir dünya demek olduğunu ve yaşanacak onca hikaye varken hayatın ne kadar kısa olduğunu hatırlamak için izleyin. ve nihayet evrende kaybolmuş gariban insan soyunun çaresiz bilinme arzusunu görün. hikayeyi masumca çalın, acıyı da çalın sevinci de çalın. bi avengers değil ama bilin. komiğim lan bazen, beni de bilin. ben de bi rengim sonuçta.
"öykünün içinden başka bir öykünün 'abra kadabra' yöntemiyle çıkarıldığı yapım, senaryoya sözde derinlik katması için düşünülmüş bazı 'ham' numaraların, bir filmi nasıl tökezletebileceğine dair iyi bir örnek olmuş.." tafsilat için..
güzel film de... sonu çok açık bırakılmış başka bir film. tamam, süpriz yapacağız diye kasmışsın ama fazla açık. --- spoiler --- rory ile clay'in aynı insan olup olamayacağı fazla muallak bence. içerisinde bilinmeyen o kadar çok faktör var ki, sonuç çıkaramazsın. --- spoiler --- film, sadece mesajı için bile güzel. herkes ingilizcesini yazmış niyeyse; "seçim yapmak kolaydır, zor olan onunla yaşayabilmektir."
sürükleyici bir senaryo sahibi bir filmdir. tabi buna en büyük etken konusu ve az zamanda çok şey anlatılmaya çalışılmış, biraz sıkışmış gibi. ama bu izleyenin algısına kalır. çok basit gibi görünsede çok derin ve sağlam olaylara değinilmiş. --- spoiler --- filmden beni en derinden etkileyen sahnelerden biri: "onca yıldan sonra her gün onu düşünüp, ona yaptığım şeyin ağırlığı altında ezildikten sonra, birdenbire karşıma çıktı! mutlu görünüyordu! bunu anlamak canımı yakmadı dersem yalan olur. ama bir şekilde yardımcı da oldu. o sayfayı kapatmamı sağladı. sürekli geçmişi düşünmeden hayatıma devam etmemi sağladı. bir daha hiç yazamadığım için hayatımın mahfolduğunu mu sanıyorsun? sadece hikayelerle dolu bir kitabı kaybettim diye? benim felaketim; kelimeleri, bana onları yazmama ilham veren kadından daha çok sevmemdi. hepimiz hayatta seçimler yaparız, zor olan onlarla yaşamaktır!" --- spoiler ---
orjinali olan alman yapımı lila lila'dan alıntı bir film. (bkz: http://www.imdb.com/title/tt1239449/)
film içinde film mi yoksa kitap içinde kitap mı desem bilemedim bu film hakkında. bitmesin istedim, biraz daha uzun olsaydı keşke, bir 10-15 dakika daha belki. oyunculuklar yeterince doyurucu bence, son bölümde jory karakterinin yaşadığı psikolojiyi oldukça iyi aktarmış bradley cooper bence. jeremy ironsa diyecek yok zaten geçmişi anlatırken onunla beraber yaşadık, kendi söylediği gibi, o kadını öptük, o çocuğun ağlamasını duyduk. dennis quaid ve olivia wilde'ın filme etki eden fazla sahnesi yok, bir tek son sahne, o da yeterince vurucu olmuş, aynı zamanda bir gerilim filmi bu, yani bana kalırsa. o hissi de veriliyor, film bittiğinde bi "noluyo lan" haline bürünüyor insan, birkaç dakika hiçbir şey demeden ekrana bakıp kalıyorsun. senaryosu sürükleyici, merak hissi hiç kaybolmuyor, bu da filme tam bir bağlılık sağlıyor. karakterlerin iniş çıkışlarını seyirci beraber hissediyor. gerçekten önemli bir film bu. ama başta da söylediğim gibi, ah keşke biraz daha uzun olsaydı. umarım birkaç ödül alır. böyle bir filmin hakettiği değeri görmemesine üzülürüm.
son zamanlarda izlediğim etkileyici yapımlardan biri. film, eşi benzersiz bir senaryoya sahip ve bu senaryo nitelikli oyuncular sayesinde uyum bütünlüğü sağlanarak etkili aynı zamanda çarpıcı bir kurguyla bestelenmiş. bilhassa ''the old man'' rolünde oynayan jeremy irons'ın filmdeki rolü gibi ''yaşı ilerlemiş ve uzun yılları geride bırakmış'' maskülen - erkeğe yaraşan - performansı, içimizdeki taşkın neşemizi tedirgin eden cinste. zira filmdeki sahnelerinde üzüntü sezmemek içten bile değil. kısacası filmin biçimi yalın; lakin bu yalınlık oldukça etkileyici bir biçimde sunulmuş. bunda oyuncuların performansı ve senaryo, büyük rol oynamaktadır.
dünyaca ünlü oyuncuların jeremy irons yanında birer figürana dönüştüğü film ve bunun sebebi jeremy ironsın müthiş performasından öte karakterlerin tek boyutlu karton adamdan hallice derinlikte yazılmış olması.zoe saldana olsun olivia wilde olsun kimdiler bu filmde.evet güzel filmdi,bir an bile sıkılmadım izlerken herşeyden öte bütün sahneler estetikti ama bende o kadar sürede bıraktığı hissiyat hani ünlü yönetmenler favori aktristleriyle kısa film tadında parfüm reklamları çeker ya* işte onlarla eşdeğerdeydi.gereksiz hiçbir sahnesinin olmamasının yanında gerekli sahnelerinin de eksikliğinden muzdarip bir film yalnız ilk defa görüp güzelliğine hayran kaldığım nora arnezeder ile ben barnes şiir gibi bir çift olmuşlar
senaryo ne kadar tanıdık olsa da her bakış açısının farklı olduğunu kanıtlayan bir film. oyuncuların performansı zaten tartışılacak gibi değildi. ama adamın canını sıkan bir şey var arkadaş. orijinal kağıtları eserin gerçek yazarına ölünce mi vermeliydi? ilk işi bu olmalıydı bence, mezara atmak da nesi? ayrıca çoğu klişe de ( çantanın trende unutulması, bardak yıkarken sevgilinin görülüp ona koşulması, yine de evli-mutlu-çocuklu ve tesadüfi olmayan 'karşılaşma'lar,.. ) insanın hayal gücünü çalıştırmadan izlettiriyor filmi. yine de evrensel konuları, beynelmilel oyuncularla ekranımıza getirmişler, bradley cooper'a özlem hiç bitmez zaten. güzel oldu.
bediuzzaman said nursi nin ingilizceye çevrilmiş kitabının ismi. okumak için: http://books.google.com.tr/…d=0#v=onepage&q&f=false satın almak için: http://www.amazon.com/…nur-collection/dp/1932099166
senaryosu 1999'da yazılmış olan film. bradley cooper o zamandan arkadaşı lee sternthal ve brian klugman'e söz vermiş. her yönüyle gayet doyurucu bir film.
kelimeler… başçavuşum, bazı anlamlara gelmiyor. biz tabii anlamıyoruz pek kelimelerden. albayım anlıyor. o entelektüel. ben zaten bitli bir piyadeyim. sizse başçavuşum… siz ise… neyse, askerliğimi yakmayayım. ben zaten oğuz atay’ın yalancısıyım. --- spoiler --- kelimeler hacı, bazı anlamlara gelmiyor “ucuz şarapları severdi,” repliği ile başlayan film, bakalım bunun gibi daha kaç repliğe daha sahip. sesini duyurmak için mücadele eden genç bir yazar’ın esef dolu hikâyesini izliyoruz. filmin daha başından paris sokaklarını görünce üzülüyor insan. hiç gitmedim ama, oldukça lirik bir yer hissi hep var oldu içimde. belki de zeytinburnu’dan bile kötüdür, kim bilir, göreceli. dilin kullanımı, özgünlük ve kurgu yönünden sanatsal bir kitap yazan, lakin toy tavırlarıyla dikkat çeken bir yazar adayı ile tanıştırılıyoruz. onun adı: rory jansen. kendisi tam bir körpe. yayınevinin bir tanesi kitabına hayran oluyor ve rory’nin içtenliğinden çok etkileniyor, fakat basamayacağını söylüyor. bizimki de dumura bağlıyor. sanatın sadece yaratılmak için var olduğunu, insanı yücelten bir şey olduğunu o an unutuyor. o sanıyor ki, kitabım çıkacak, herkes beni sevecek ve deli para kazanacağım. sadece yazacak ve yazacağım. gelişmiş avrupa ülkeleri’nde bu çok daha mümkün, ama dostum, burası zeytinburnu, buradan çıkış yok ve sana da sponsor yok! oki? hadi naş. öyle bir naşlanıyor ki rory, bizim onu eziklememize tanrılar müsaade etmiyor. gökten zembille bir hikâye iniyor. sait faik’in basılmamış ve kimsenin bilmediği bir uzun öyküsü rory’nin çantasına giriveriyor. o kelimelerde başçavuşum, bugüne kadar kendisinin peşinden koştuğu her şeyi somut olarak görmüş ve hiçbir zaman sahip olamayacağı gerçeğiyle yüzleşmişti. o yüzden korku geliyo rory’e. göt korkusu dediğimizden. düşündüğü gibi biri olamayacağından korkuyor. zaten değil, fakat o hiç olamayacağından korkuyor. hâlâ toy, hâlâ çok körpe, canımın içi. bu dünyada ne olursan ol, gözün açık gideceksin, henüz bunun farkında değil ve on bir yaşındaki bir südü südyen gibi davranıyor. umarım façayı düzeltir bu çocukcağız, kızı da üzmesin artık, yazık la. allah, rory’e öyle bir bela verdi ki, tü allah belasını verdi onun. acıdan kaleminin ucu yandı. bundan sonra ne yediğinden ne de seviştiğinden anlar bu herif. bildiğin hırsızmış bu ya la. ahlaksız piç. şu andan itibaren anneannem gibi izlemeye başladım filmi. şu andan itibaren ocakdışısın rory, sigigit! gerçek yazar filme giriyor. onun adı: the oıd man. öyle sert ki, kaya bile yanında sünger kalıyor. sahtekâr yazar rory’i bir park bankında kıstırıyor ve ona edebiyat, hayat, görgü ve ahlak dersleri vermeye başlıyor. merak etmeyin, o çok merhametli, öyle çok fazla da ezmiyor. azıcık eziyor, daha çok düşündürüyor. sadece ve sadece kendi hayatını anlatıyor, o sıkı romanı yazdığından önceki hayatını. nihayetinde evlat acısı çekmiş bir adam the old man, merhametin kralını bilir. the old man: “bu gazetelerden çok varmış ve birkaç kelimeyi bir araya getirebilen herkesi işe alıyorlarmış. öğrenmek için iyi bir yermiş.” the old man’ın acılarla dolu hayatındaki en karamsar nokta, o sayfaları kaybettikten sonra bir daha ona doğru gelen tek kelime yazamamış. içimden küfür ediyorum şu an the old man’e. çünkü hak etti. ne biçim laflar bunlar kardeşim, bir yazar bu kadar düşmemeli, eğer gerçekten yazarsa. dedeler. filmi film yapan asıl yazarın evine gidiyoruz. onun adı: clay hammond. aslında biz gitmiyoruz, yazarın hayranı bir edebiyatsever kızcağız gidiyor, bizi de beraberinde götürüyor. eh, gelişmiş bir ülkede tanınmış bir yazar olmanın nasıl bir lüks olduğunu hemen hemen kavrıyoruz. dubleks bir ev, birinci sınıf tasarım, belki araba –bilmiyorum, görmedim-, borcu yok yani, bunu anladık. zaten akıllı adam, neden borcu olsun. bence bu dünyada sadece zayıfların ve aptalların borcu olur. misal, ben. benim kendime bile borcum var, sonra da uçan kuşa. ama hiçbir zaman hiçbir şeyi çalmadım. kimseden de elle tutulur tek bir şey istemedim. tanrım, benim hiç günahım yok. rory’nin günahlarının bir kısmını bana ver de, bu filmi tatlıya bağlayak, ha? tanrım? tanrı? tan? ta? film şöyle bağlansa iyi olurdu: şimdi bizim rory her şeyi açıkladı çevresine. artık kendisini lanet olası aşağılık bir pislik gibi hissediyor. işte bu fırsattan istifade edip, o yoğun duygularla ve derin konsantreyle hayatının romanını ya da öyküsünü her ne boksa, onu yazsa ve the old man’ı göt etse. bence mükemmel bir final olurdu o pişmanlık gözyaşlarının üzerine. ha-ha-ha! kelimeleri alınca, acıyı da aldın ama yok, gülmüyorum tamam. çünkü dede bizi göt etmeye devam ediyor. aha da rory’e altın yaldızlı kapağı: “kelimeleri alınca, acıyı da aldın!” diyor ve devam ediyor, “hepimiz hayatta seçimler yaparız. zor olan onlarla yaşamaktır.” ben utandım lan, valla izleyici olarak ben utandım rory’nin yerine. an itibariyle nasıl alınganım belli değil. şu andan itibaren ocakdışısın rory, the old man de ocakbaşı. öte yandan film büyük haz verdi, çok iyi senaryo, adamsınız hepiniz, sizsiniz tamam, sizsiniz! filmin asıl yazarı clay hammond da yardırmaya başladı. abi sen ne yaptın ya, amk’dun olayın: “ama bir yerde hayat ve hayal arasında seçim yapmalısın. ikisi çok yakındır, ama birbirine değmezler. çok farklı iki şeydir.” neden yardırıyor, çünkü clay ya ruh hastası bir hayal gücüne sahip ve roman kahramanlarının hayatını yaşıyor ya da klişe olsa da başından beri rory kendisiydi. yani film ikincisi çekilecek şekilde bitti. zaten filmin ikincisi de yoldaymış. şaka lan şaka, şimdi burayı terk et! --- spoiler ---
altyazısı için divxplanet'in yüklenmesini beklerken sol çerçevede en tepede gördüğüm film.
bir film izlersiniz bazen içindeki bir sürü kelimeyi,cümleyi ezberlemek istersiniz,bazı sahneleri tekrar tekrar izlemek istersiniz,sonunda düşünür dursunuz gerçek ne,ben neredeyim,benim hayatımın ne kadarı gerçek,the words işte öyle bir film..........uzun süre hafızamdam çıkmaz herhalde......
filmin afişinden ve dvd kapağından sebep romantik bir filmdir diyerek başladım, (romantik film türünü pek sevmem cünkü) film ilerledikçe türkçeye saçma cevirilmiş film isimlerine kafamda birini daha ekledim. film ile alakasız dvd kapağının nasıl yapılacagını bir kez daha görmüş oldum. filme gelirsek, gerçekten kurgusu ve olayların akışıyla izlenilmesi gereken ender filmlerden biri. sinema televizyon ögrencisiyseniz eger, kurgusu için izlenebilir filmlerden. insana gerçek kendini aratıyor izlerken, sorgulama yaptııyor kendi içinde. ben kimin hayatını yaşıyorum, ben kimin kelimelerini kafamda döndürüyorum? diye sorgulatıyor.
uzun süredir gördüğüm en iyi afişe sahip filmdir. bakınız: http://filmmusicreporter.com/…hewordssoundtrack.jpg romantik komedi, dram gibi janrlardaki çiftlerde sürekli olarak beyaz ten - beyaz ten, esmer - esmer, buğday tenli - esmer şeklindeki eşleşmeler görmek beni inanılmaz rahatsız ediyordu. senaryo, kurgu vs inandırıcılığını bile yitiriyordu diyebilirim. bu filmin afişinde ise beyaz ten - melez ve/veya marsık kombinasyonun eşsiz bileşimini görüyoruz. kafadan 2-0 önde başlamış bir film. tebrik ettim.
plagiarism'den hareketle farklı noktalara dikkat çekmiş storytelling halinde gelişen filmdir. sonunun ucu açık bırakıldığına dair talihsiz yaklaşımlar söz konusu. senarist sonu bol bol foreshadow etmiş (daha ne yapmalı?), açık açık söylemesi beklendiyse haklısınız kesinlikle. bu arada filmde alışılageldik pek çok quote kullanılmış olmasına rağmen ilgimi çeken tek quote şu oldu: "and so, like so many of the great cliches in the history of civilization, rory jansen decided the only thing to do was drink on it." güldüm :-)
kelimelerle acının yer değiştiği film. --- spoiler --- "o kelimeleri doğuran sevinç ve acı...kelimeleri alınca acıyı da aldın." "elimden gelenin en iyisini yaptım.birinden daha fazlasını bekleyemezsin.benim felaketim, kelimeleri onları yazmama ilham veren kadından daha çok sevmemdi." --- spoiler ---
--- spoiler --- sahneye çıkan sihirbaz anlatır, şimdi şöyle yapıcaz şimdi böyle, hoop derken kilit cümle gelir, "bu arada sizde bu elimi görüyorsunuz ki boş" he görüyoz boş ne yaptı diğer eliyle aldı, ilgiyi dağıttı, numarayı yaptı, sonrası salata zaten, ve finalde güm, "vooooovv şak şak müthiş!" e ilüzyon işte aynısı, nehir gibi aktı kelimeler, yağdı yağmur çaktı şimşek 2 haftada bitti roman, sonra? sonra kaybettide trende unuttu, vay efendim kondüktöre daldı.otur yaz yenisini yomraağm? eh burayı pas geçtiğinizde hikayenin kalan kısmına uzay zaman eğrisinde bilim kurgu bile yaparsın, neden? e kaybetti unuttu, yenisini yazaydı? yohk! güzel keyifli, sürükleyici, ama intihar bombacısı seçerken yetenekleriniz nelerdir? diye sormuyorsan, en mal değneği seyircinin bile "olm yenisini yazaydı ne tatava yaptı dünyası karar dı ya la böyle?" diyebileceğini bilecen.bozadaki alkolden kaynaklı hafif acı, mayhoş tad kaldı ağzımda yoksa izlerken keyif aldık eğlendik. --- spoiler ---
--- spoiler --- finaldeki mesele şu: clay hammond, aslında rory jansen'ın ta kendisi. ancak onun hikayesi, yeteneklerinden şüphe edip, restoran çıkışında karısı ile kavga ettiği noktada ikiye bölünüyor. gerçek hayatta; o akşam mutfakta karısı onun özrünü kabul etmiyor ve ayrılıyorlar. fakat aynı şekilde, çantanın içinde bulduğu öyküyü de ahlaki sebeplerle yayınlamayıp, kendisi çabalamaya devam ediyor. insanların önünde iki bölümünü okuduğu ve sonunu daniella'ya anlattığı kitap ise; onun geçmişe dair bir hesaplaşmasını konu alan eseri. orada farklı bir karar verip, eğer çalıntı hikayeyi yayınlasa idi, hayatının nasıl olacağına dair bir hayalin kaleme alınmış hali. yani; zamanında bir çantanın içinde bulduğu eseri yayınlamayan bir yazarın, geçmişe duyduğu pişmanlık içinde, bunun üzerine yazdığı bir hikayeyi anlatıyor film. --- spoiler ---
aslında gözlerden yaş akıtan, oturup düşündürten ya da ohara filme bak be diyip de mıhlanıp kalınacak zenginlikte bir film değil. ama son yıllarda, insanların duygularına direkt atış yapan o kadar az hikaye filmleştirilmeye başlandı ki; bu tür hikayeler, iyi oyunculuklarla pekiştirildiğinde, seyre aleme doyum olmuyor. hikaye kötü demek değil tabii ki, zira ana hikayenin içinde birden çok alt küme hikaye oluşu, filmin sonunun da havada bırakılarak netleştirmemesi, biz seyirciyi filmin üzerinde düşündürmeye çabalıyor. bradley cooper ve zoe saldana maalesef oyunadıkları karakterleri yansıtacak doğru yüzler değiller. fazla karizmatik, burjuvazi ve seksi kalmışlar. ancak dennis quaid ve jeremy irons bence cuk diye oturmuş her iki karaktere de. imdb puanı yeterli gözümde bu film için. hoş ve naif bir hikaye... http://www.imdb.com/title/tt1840417/ --- spoiler --- özellikle paris sahneleri filmin gidişatında altın anahtarlar gibi durmuş, onun dışında da pek ilgi çekici mekan ve sahne tasarımı yok gibi. --- spoiler ---
güzel film. tafsilat için bir ara dertleşiriz.
sahneler arası geçişlerde kullanılan tınıların garip bir şekilde ruhuma dokunup canımı yaktığı film.
insanda deliler gibi yazar olma, edebiyat dünyasına dalma isteği uyandıran ve kesinlikle hakettiği ilgiyi görmeyen bir film. itinayla seçilmiş oyuncu kadrosuna, harika kurgusuna rağmen, yazık ki pek çok insan bu filmi görme fırsatı bulamayacak. izleyecek olanlara not: film, yeri gelecek karnınıza ağrılar sokacak, boğazınız düğümlenecek ve muhtemelen bu duygu yoğunluğunu kaldıramayıp kendinizi gözyaşı seline bırakacaksınız. ama izlediğinize asla pişman olmayacaksınız. film hakkında ilginç bir not: lee sternthal ve brian klugman filmin senaryosunu 1999 yılında yazmışlar ve ta o zamandan arkadaşları olan ve henüz the hangover filmiyle büyük çıkışını yapmamış olan bradley cooper'dan başrolü oynamasını rica etmişler. bradley reyiz de 13 yıl sonra verdiği sözü tutarak filmde başrolü oynamış.
hep yazmak isteyen, daha doğrusu hep amatör olarak yazıp profesyonelleşmek isteyen, biri olarak bu gece bi aksilik olmazsa, sevişmezsem falan yani, yalanımı sikeyim, izleyeceğim film. sonra gelip bişeyler yazarım belki.
hani küçük çocuklar olur ya, filmlerden çıkıp da kendilerini o filmdeki kahraman gibi davranırlar. hani gencolar olur ya, filmlerden çıkıp da kendilerini o filmdeki adamla özdeşleştirirler. hani hatunlar olur ya, filmlerden çıkıp da kendilerini o filmdeki çiftin hatun versiyonu sayarlar ya... hah işte ben de bunun gibi bişey oldum. tamam paris'e gitmedim belki, çanta da almadım, hatta içinde hikaye de yoktu ama ben rory jansenim uzun zamandır. daha doğrusu rory jansenmişim. harbiden bak. yani biri bana kalkıp rory adamım naptın dese iyi be hacı, iyi diyelim iyi olalım diyecek gibiyim... uzun uzadıya felsefi çıkarımlar yapmaya, ya da bi süredir hayatımın ne kadar boktan gittiği ile alakalı dert yanmaya gerek yok ama güzel filmdi, güzel hikayeydi, güzel müziklerdi... sonrası? işte o tercihlerle yaşaman gereken hayatın zor kısmı...
tamam dedim içimden hard bir hikaye barındıran nadir bir amerikan filmi dedim ve merakla izledim. filmin sonuna kadar da kopmadı ve filmi izlemenin yanında hala cıvıtmadan gitmesine ayrı bir konsantrasyon harcadım. yoruldum nerede ise ve beklediğim tipik ergen kokusu geldi gül gibi hikayenin sonunda. allah belanızı versin, paralar siksin sizi, hatta parayı veren liseliler de siksin tatminsiz götünüzü. yani kayda değer ama sonu merakla beklenen akıcı hikaye. sonunda hoop herkese gol. liseliler vaay be olm desin ve herkes bunu konuşsun. bu filmin sanat etik insan üçgeni içinde son derece normal akması ve istendiği gibi bitirmek mümkün iken, hikaye içine hikaye koymak ve onu da başka hikaye içine koymak gibi tipik liseliyi sinemaya çekme gafleti, filmin o güzelim konusundan bizi alıp "hani şu hikaye içinde hikayeler var ya" özetine sokar ki, ilki sanat ikincisi ise ergen zekasını alt etmeye çalışan bilek güreşi olur. fakir abd ve zebgin avrupa farkı işte bu. avrupada filmler herkes için olmak zorunda değildir. para kazanman gerekmez ve bir çok fonlardan zaten paranı kazanırsın ama abd de herşey paradır. ama herşey.
--- spoiler --- esas oğlanın aslında hırsızlığı yaptığı veya esas yazarla tanıştığı zaman değil; karısının, yazdıklarını anlamadığında bittiği filmdir. sen sayfalarca yazmışsın o güne dek, o kadın bunları okumuş, sonra başka bir şey daha yazmışsın ve o kadın bunları gerçekten onun yazıp yazmadığını anlayamamış. çok acıdım adamcağıza... şimdi "e ama kadın, o yazılanların ne kadar güzel olduğunu fark edip adamı gaza getirdi, aslında çok dikkatliydi" diyenler çıkacaktır ama öyle değil... o kadın, gerçekten dikkatli olsaydı, o yazılanları onun yazmadığını anlardı, anlamalıydı. çok ilgili görünen, ama bunu fark etmediyse gerçekten de "ilgili" olmayan kadındır bana göre. süreçle değil sonuçla ilgili... "o kitabı ne ara yazdın ki sen?" diye bir sorar insan... onca hikâye anlatmış adam, hiç mi sormaz insan birlikte yaşadığı insanın o sırada neler yazdığını, ne düşündüğünü? koca roman, öyle üç günde yazılır mı? zaten adamın foyası ortaya çıkınca da "boş ver, herkes hata yapar" diyerek ne kadar ahlak fakiri bir kadın olduğunu ispatlıyor. bana kalırsa adam, işin bu raddeye varacağını hesap edemediği için çok da suçlu değil... suçlu evet, ama suçlu olmaktan daha çok "zavallı"... öyle bir karısı var ve daha önemlisi bir daha asla düzeltemeyeceği bir hayatı... ne yaparsa yapsın, o günahtan kurtalamayacak, bunu ne kadar istese bile... bazı hataların büyüğü küçüğü, ölçeği yok ama işte. hele hırsızlıksa hata hatadır ve hayat istisnasız bir şekilde herkese, en uygun fırsatta, çoğu zaman da zirvedeyken cezayı kesiveriyor işte yazar amcacığım. özünde bence iyi bir insansın ama yapacak bir şeyin yok, o bedeli ödeyeceksin. limuzinlere bindiysen, o yük de hayat boyu senin omuzlarına binecek. edit: ayrıca filmdeki paris hikâyesini, filmdeki esas oğlanın hikâyesinden daha çok beğendim şahsen. hele parizyen kızla junior jeremy'nin o ilk kafe sahnesi ve devamı çok tatlı... adamcağızın yaşadıklarıysa çok acıklı... fakat aynı şekilde jeremy amcamız da iyileştirici etkisini abarttığı edebiyatı hayatın kendisine üstün tutmanın cezasını çekiyor belki de... orasını bilemeyeceğim şimdi. yalnız, bir insan bu kadar mı bahtsız olur arkadaş? --- spoiler ---
