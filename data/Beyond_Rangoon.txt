patricia arquette'in bir filmi. kocası ve oğlu öldürülen bir kadının olayın şokunu atlatabilmek için çin'e gitmesi ve orda hatırlamadığım bir sebepten dolayı sürgün hayatı yaşamaya başlamasını anlatan güzel bir filmdi..
evvela pasaportunu kaybeder sonrasında da kanlı bir askeri ihtilalin ortasında bulur kendini, eline geçirdiği kaçma şansını ise yanında kaldığı aileye yardım etmek ve destek olmak için kullanmaz. bir de çin değil de burma'da geçiyor olaylar, sanırım gerçek bir hikaye üzerine kurulu.
birmanyada izlenmesi yasak olan, çin hakkında geniş bilgi edindiğimiz, askerliğe farklı acılardan bakan film
john boorman tarafından yönetilmiş film.
1995 yapımı john boorman'ın yönetmiş olduğu ve gerçek bir hikayeye dayanan bir film. zaten senaryosu yüzünden political film society tarafından 1996 yılında demokrasi ve barış dalında ödüle layık görülmüş. dönemin siyasal sorunlarına ve birmanya'da gerçekleşen olaylara gayet cesurca yaklaşmış ve bunları gayet güzel yansıtmış. türkçeye'de burma'da gözyaşları olarak çevrilmiştir ayrıca.
izledikten 12 yıl sonra rüyanıza girebilecek sahneler barındıran, hans zimmer imzalı müziklerin daha da etkileyici yaptığı film.
1995 yılının olanaklarıyla bugün yapılan uyduruk filmlere ders niteliğinde gösterilebilecek, doğal güzellikleriyle, izlenmesi gereken, çok fazla bilinmeyen bir film.** ayrıca soundtrack albümü kesinlikle arşivlerde bulunması gereken bir eser. (bkz: beyond rangoon soundtrack)
az önce kanal 24'te gösterimi sona eren, ortasından da yakalamış olsam da etkileyici bir film.
burma'daki askeri yönetimin cunta karşıtı muhalif lider ang san suu kyi'ni serbest bıraktığı haberini okuduktan sonra merak edip izlediğim film. kısmen suu kyi'nin yaşam öyküsünün de verildiği film oldukça etkileyici ve gerçek bir hikayeden yola çıkılarak çekilmiş. youtube'dan da izlenebilen yapımın altında bizzat burmalı kişiler tarafından yapılan yorumlarda 'filmde gösterilen sahnelerin birebir yaşandığı ve kesinlikle abartılmadığından bahsediliyor. bugün hala darbeden medet umanların bilhassa izlemesi gereken, daha geçtiğimiz yıla kadar cumhuriyet mitinglerinde 'ordu göreve' diye pankart açanların ise tekrar tekrar izlemesi gereken bir başyapıt. film sadece askeri yönetimin mezalimini anlatan bir film de değil üstelik. eşini ve çocuğunu kaybettikten sonra hayata küsen amerikalı bir kadının hayata yeniden tutunuşunun gözyaşartıcı öyküsü aynı zamanda.
bu aralar kopan myanmar fırtınasına rağmen yeni bir entrysi girilmemiş olması çok ilginç olan film. benim kuşağım burasını birmanya olarak tanıdı. tıpkı benden önceki kuşağın burma olarak bilmesi gibi. şimdi oraya myanmar diyoruz. nasıl bir rejimle yönetildiğini gerçek olaylara dayanarak anlatan güzel bir john boorman filmi. patricia arquette ablamız da güzel bir oyun ortaya koymakta. filmle birlikte anlıyoruz ki orada acı çeken azınlıkta kalan birkaç müslüman değil, tüm bir myanmar halkı inim inim inletilmekte sevgili ampul kafalılar, bilginiz olsun.
