1922 yılından, 21 dakikalık bir buster keaton sessiz filmi (başrol, senarist, yönetmen keaton). topraklarını boşaltmaları talep edilen, ve bu nedenle 'beyaz adam'a kızgın bir kızılderili kabilesinin yerleşkesine yanlışlıkla giren buster'ın birtakım talihsizlikler sonrasında kızılderililerin güvenini kazanmasını ve toprak davalarını üstlenmesini konu alıyor. filmin başlarında, yerlilerden kaçış sahnelerinde keaton tam bir dead man's chest'in başındaki jack sparrow (dead man's chest'teki jack'in yerlilerden kaçma sahnelerinin bazı yerlerinde bu filmden esinlenilmiş olabilir hatta). bir de bazı acayip tehlikeli gözüken sahneler var filmde (15-20 metrelik bir uçurumdan battaniyeyle atlama, 70-80 derecelik bir yokuştan aşağı ivmelenerek koşma ve yuvarlanma, bir yamaçtan karın üstü kayıp uçarak karşıdaki bir ağacı yakalama, yaklaşık 20 metrelik kayalık bir uçurumun üzerinde yalnızca beşte biri var olan bir asma köprünün tahtalarını taşıyarak köprüyü geçme, sonra bu uçurumdan atlama). 1920'lerin sinematik hileleri bunlardan hangilerini ne kadar güvenli bir şekilde kurtarmaya yardımcı olur bilemedim. keaton epey daredevil sıfatını hak edecek biri gibi burda (okuduğuma göre sonraki filmlerinde daha da uçuk şeyler yapıyormuş).
