the dresser : 1996 - 1997 yıllarında istanbul devlet tiyatrosu tarafından sahneye konan bir oyun. tiyatronun birçok dalında çalışmış, kostümcülük de yapmış olan ronald harwood tarafından yazılmış. türkçe'ye çeviren ergun sav. yöneten arsen gürzap. başrolleri erdoğan göze, haluk kurtoğlu, ışıl yücesoy, seray gözler paylaşmış(tı). ünlü ve yaşlı bir tiyatro oyuncusu ile kostümcüsü arasındaki ilişkileri, sahne gerisinde ve kuliste oyun öncesi hazırlıkları, ikinci dünya savaşının tiyatroya ve günlük yaşama olumsuz etkilerini anlatan oyun haluk kurtoğlu ve erdoğan göze'nin başarılı performanslarıyla hatırlanır.
idt sahneyi kral lear'ın sahnelendiği bir tiyatronun (soldan sağa) sahnesi, kulisi ve giyinme odasını gösterecek şekilde üç ayrı bölüme ayırmıştı. kimi zaman sahnenin, kimi zaman kulisin ama çoğu zaman giyinme odasının ön plana çıktığı eşzamanlı üç ayrı akışı olan bir oyun olma özelliğiyle idt'nin en başarılı performanslarındandır.
