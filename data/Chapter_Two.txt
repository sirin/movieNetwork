neil simonun 1977 yılında yazdığı, 2 perdelik komedi şeklindeki oyun. oyunda; kardeş, arkadaş, aile ve karşı cins ilişkilerinin sosyal gerçekçi ve trajikomik yanları sıcak bir anlatımla ele alınıyor. --- spoiler --- yazar olan george 12 yıllık eşinin ölümüyle sarsılmış ve hayata küsmüştür. george’yi kardeşi leo tekrar hayata döndürmek için çabalamaktadır. jenne, henüz kocasından ayrılmanın etkisini üzerinden tam olarak atamamış bir oyuncudur. jenne ile george’nin bir yanlışlık sonucu tanışmaları, her ikisinin de hayatını değiştirecektir. jenne'nin yakın arkadaşı faye de bir aktristir. mutsuz bir evliliği olan faye, yeni arayışlara girmek için cesaretini topladığında kendini leo’nun kollarında bulur. --- spoiler ---
george ve jenne'nin birbirleri ile hayata tutunma çabası, bronxlu yazar neil simon'un kendi ilişkilerinden izler taşıyan enfes tiyatro eseri. sadece dört oyuncu ile akıp giden iki saat, yalnızlık, aşk ve arkadaşlığın başarılı kurgusu. "george için iyileşmek barbara'yı unutmak demekti. tedaviyi reddetti ve avrupa'da yaptıkları balayı tatilinin izini tek başına sürdü." "sen benden sıradan bir ilişki ve duygularımı istiyorsun, ben onların en güzelini vermiştim zaten, tekrar sana verecek neyim olabilir?" (bkz: ikinci bölüm)
