öncelikle (bkz: shrek 3) bir önceki filmi vizyona girmeden yapımlarına başlanan ve 2010'da vizyona gireceği söylenen shrek serisinin 4. filmi. siz izledikçe onlar yapmaya devam edecek gibi.
serinin ucuncu filmi olan shrek the third de bizi kah guldurmus, kah dusundurmus olan harikulade sinema-dizisi-serisinin cizilecek olan yeni bolumu. casting in bir kismi da su sekilde; mike myers : shrek cameron diaz : fiona eddie murphy : e$ek antonio banderas : cizmeli kedi pre-edit : cameron icin gidilir.
adinin shrek ever after olacagina dair duyumlar alinmi$tir.
bu kadar çok masal varken, 44.sü de çıkabilecek olan güsel çizgi film şeysi. (bkz: bir nesil shrek le büyüdü)
cizen ekipte onur yeldan adinda bir turkunde bulundugu film.
turkiye gosterim tarihi 28 mayis 2010 olan film.
üç boyutludur.
türkçe'ye "shrek – sonsuza dek mutlu" diye çevrilen film.
film üç boyutlu olarak gösterime girecek ve serinin son filmi olma özelliğini taşıyor.
yeni fragmanı hd olaraktan da şu linkten izlenebilir: http://www.youtube.com/…_c&feature=player_embedded# tamam baydı mı baydı, 1 ve 2 hadi bir yere kadar iyiydi, 3 belki olmamalıydı, ama 4.'sünün fragmanıyla bile hâlâ güldürüyor be arkadaş! ayrıca yine bol aksiyon ve macera dolu bir "son bölüm" bizleri bekliyor gibi, öyle bir izlenim edindim. ha bir de *
önümüzdeki ay new york'ta düzenlenecek olan tribeca film festivali'nin açılış filmi olacakmış.
--- spoiler --- konuyu okuyunca anlıyoruz ki iyice günümüz dizilerine ayak uydurma yolunda ilerlemektedir. (bkz: lost) alternatif dünya ne olm? --- spoiler --- o değil de mehmet ali erbil'in sesi kadar eşşeğe uyan bir ses yoktur arkadaş. dublaj ekibi, vs. sözüm size: lütfen seslendirmede memedalibeyi kafalayın. yalvarıyorum. edit: bi de abi forever after nedir? bu kadar sikimsonik, masalsı olması için kalıba hazır konulmuş bir isim yok. bu isim öyle bir isim ki; bu film çıkmadan tahmin edilebilir bir isim.
fragmanından kedi ile eşek arasında tuhaf bir ilişkinin olacağına dair çıkarımsamalar da bulundum.. o_0 ya da ben sapığım, bilemiyorum.. *-* *
bir yeşil devin orta yaş bunalımını konu alan film.
sakız gibi uzayan bir serinin son halkası. gişe rakamları pek umut vermese de yine de 1. gittiğinden yarın öbür gün bir shrek filmiyle daha karşılaşmak işten bile değil. ama işte film çekmek var, film çekmek var. shrek 3 vizyona gireli 5 gün olmuş, filmle ilgili bir kritik bile yok canım sözlükte. siz bekleyin, toy story 3 vizyona girince nasıl kaynayacak ortalık. kardeşimi götüresim bile gelmedi, o derece baydım bu seriden. sevenlerine iyi eğlenceler, benden uzak olsun.
izledim bugün. eklenti paketi gibi bir film. ilk iki filmdeki espiri kalitesinin çeyreği yok, sırf "üç boyutlu film yapalım, para kazanalım." uğruna çekilmiş. yazık. neyse ki son film, yoksa daha giderdi bu. --- spoiler --- ilk sahnelerindeki shrek'e kükremesini emreden küçük şişman çocuğun, fıstığa binip fıstığı kırbaçlamak isteyen çocuk olduğundan şüpheliyim, bence shrek senaristleri arasında bir türk var. zira çocuk profile aynen uyuyor. şımarık, babasına güveniyor - "bebee * bebee, söyle de kükresin." gibi. - ısrarla istediğini almaya çalışıyor. tipi çok benziyor. ve son olarak çocuğu eşşeğin ejder-eşşek mutantı bebelerinden birisine bindirdiler. bi kırbacı yoktu ama. --- spoiler --- (bkz: #19013463) ve aşkolsun dublaj ekibi. bi memedali'yi kafalayamadınız, di mi? çok kötü lan eşşeğin sesi. o eşşeğe bi o herifin sesi gidiyor, anlamıyorsunuz. hayır, alt yazılı versiyonu da yok ki izleyelim filmi.
yine arkaik temalardan desteklenen, antropolojinin arka sokaklarında dolaşan, bilinçaltı uygarlığının baştacı öteki-içerdeki ve dışarıdaki- ile beraber iyiler-kötüler, yukarıdakiler ve aşağıdakiler üzerine kurulu bir şirek var, sonsuza dek mutluluk da. eğer iyi ( daha doğrusu zengin) karakterleriniz varsa hikaye bitmez dedirtecek bir dördüncü film şrek. bu kez karakterlerin başka bir olasılıkta olabilecekleri üzerine kafa yorulmuş. her zaman iyi olan, nerdeyse hiç sinirlenmeyen (1.film hariç) fiona, dev olmanın ne olduğu konusunda bir türlü karar verememiş bir şirek ve eğer koşullar başka türlü gelişseydi bir süs kedisine dönüşebilecek çizmeli kedi ve diğerleri ile, bu kez alışılagelen masalsı atmosferden çıkarak, tüm zamanların temel meselelerinden birine odaklanılmış. aşağıdakiler (yeraltı) ve yukarıdakiler (iktidar). şrek serisi tüm filmleri boyunca masalları bağlamından kopararak, içiçe geçirerek ve masallarda üzerinde hiç durulmayan karakterleri merkeze oturtarak oldukça yaratıcı bir üslup geliştirmiş, bu özellikleriyle de çocuk filmi statüsünden koparak yetişkinleri de kendisine bağlamıştır. özellikle son film, sanki tam da bu nedenle çocuklardan çok yetişkinler için yapılmış gibi. zira serinin dördüncüsünde de değişmeyen tek şey aşk. bir kez daha mutlaklaştırılarak aşk, koşullar her ne olursa olsun, hayatın yegane amacı, biricikliği olarak her şeyin sonuna noktayı koyuyor.
bob marley şarkısı söyleyen bir kedi gördüm sanki. one love one heart diyordu. bir tuhaf oldum. film boyunca sadece o an bir tuhaf oldum. ne hatırlıyorsun deseler? one love one heart derim. lets derim. get together and feel allright derim. orrayt?
serinin en iyisi mi bilmem ama harika bir filmdi, çok eğlenceli çok keyifliydi. insan büyüdükçe daha hafif şeyleri mi sever oluyor anlamadım ama ben çok sevdim. rumpelstiltskin karakterinin eklenmesi çok iyi olmuş.
--- spoiler --- biraz önce taksim istiklal'de afm dışındaki tüm sinemalarda xpand 3d olarak verildiğini görüp bilet fiyatlarının da 3d olmasına rağmen 10tl olmasıyla izlediğim filmdir. öncelikle 2 ve 3 nolu filmleri vasat bulan biri olarak 4. film bence serinin en iyi 2. filmi olmaya aday. kurabiye'nin kavga sahnesi, kedinin şişko, sevimli yeni hali ve en önemlisi tüm sahnelerde düşünülerek yapılmış 3d bir film olması bence gitmek için yeter sebepler. özellikle 3d olarak filmi "ejderhamı nasıl eğitirim" den sonra gelmesini de düşünerek oldukça başarılı buldum. tüm sahnelerde sadece basit bir derinlik değil 3d için düşünülmüş hareketli sahneler ve geniş açıdan dara yönelmeler vardı. 3 boyutun çekiciliği, komedi ve bu filmde oldukça yükselen aksiyonla shrek 4 verdiğiniz paranın karşılığını veriyor hele de filmin dublajı mükemmel. eşek'in "anaaaa" çıkışı ve türkçe şarkıları beni krize soktu hele filmden önce the last airbender'ın 3d fragmanını izlemenin zevki paha biçilmez. --- spoiler ---
kardeş vasıtasıyla hiç düşünmediğim halde izlemiş bulunduğum film. dreamworks stüdyosunun pixar'dan üstün olduğu iki nokta var (eskiden birdi artık iki oldu): ilki üç boyut teknolojisini kullanma. gerçi pixar'ın performansını sadece up filminde gördük ama oradaki 3 boyut o kadar etkisizdi ki, dreamworks'e verdim puanı. ikincisi ise çocukları eğlendirmek. hiçbir pixar filmi bir how to train your dragon kadar hop oturtup hop kaldıramıyor çocukları. pixar'daki sanatçılar bizim için sanat yapıyorlar ve favorimiz oluyorlar ancak kardeşim mesela, cars dışındaki pixar filmlerinde sıkılıyor. (buradan bir çıkarımda daha bulunarak en sevmediğim pixar filminin cars olmasına şaşmamalı) gelelim başlık konumuza. ilk defa bir dreamworks filminde sıkıldım. film gerçekten sıkıcıydı. komik olmamasının yanı sıra alternatif evren gibi 3 filmdir shrek izleyen mini mini birlerin anlayamayacağı bir çerçeveye sokmuşlardı hikayeyi. 3,5 yaşındaki kardeşim fiona'nın bebekleri nerede diye kendini meraktan paralarken filmde olan biteni salonda ona açıklayamadığımdan sıkıntı ve şüphe dolu bir iki saat geçirdi. öyle güzel aksiyon sahneleri de olmadığından eğlenemedi çocukcağız. ben de filmin kuru mizahı sebebiyle eğlenemedim. böylece iki sıkkın seyirci olarak salondan çıktık. yalnız başta da dediğim gibi, üç boyut olayını çok iyi kullanmışlar. zaten böyle atraksiyonları animasyonlara yakıştırıyorum. umarım toy story 3'te böyle bir başarı yakalanabilir. ne de olsa bu sezondan hatırlayacağımız animasyon zaten o olacak.
adi ve bir turlu bitememesi sebebiyle bir nevi "i'll always know what you did last summer" olmustur gozumde.
görsel olarak çok başarılı olmasına rağmen, kötü senaryosu ve diğer bölümlere göre başarısız esprileriyle bende hayal kırıklığı oluşturmuş filmdir. yine bir seri filmi olmasına rağmen gülmekten gözümden yaşlar getirmiş, 2 dakika bile duraksamadan, bir solukta kendini izletmiş bir film olarak ice age 3 ile direkt karşılaştırasım gelmiştir.
cumartesi gecesi hemen hemen bombos bir salonda izledik bunu (ankara'da, 3d filanlı bi yerde). film bitip de salondan çıkarken şöyle diyorduk: e güzelmiş yaaa.. niye boş salon.. vala güzeldi di mi? ha evet ya çok güzeldi. bir shrek hayranı olan beni hayal kırıklığına uğratmadı bu final. enteresan bir konu ve yine şahane bir fantastik romantik komedi.
ne olursa olsun eğlendirmiş filmdir. evet belki serinin son filmi için biraz sönük kalmış olabilir ama çok abartı beklentilerle gitmemek gerek diye düşünüyorum.
iyi bir seri sonu filmi olduğunu ve serinin en iyi soundtrackine* sahip olduğunu düşünüyorum. şüphesiz 3d'nin de olumlu etkisi var. ilk yarı biraz bayar gibi olsa da, 2. yarı fiona toparlıyor. son filmde üstünlük fiona'ya geçmiş.
bilgisayarda izledim o nedenle 3d kısmına hiç girmiyorum. birkaç sahnesi hariç (herkesin üzerinde hemfikir olduğu üzere favori adamımız kurabiye adamın ve plasemiz çizmeli kedinin sahneleri) hiçbir yerinde kahkaha attırmıyor. ama güzel film. fikir güzel bir defa, paralel evrenler, farklı alternatifler, kahramanların yeni durumda da bir şekilde kesişen yolları güzel unsurlar. şizofreniden sonra holywood'un yeni alameti farikası paralel evrenler gibi. lost'un da gazıyla, konu bu kadar popüler olunca inceden komplo teorileri ortaya geliyor nevizade masalarında, ''abi tamamdır bu iş, adamlar yolunu yapıyor, yarın hepimiz zıplarız oradan oraya'' diye. back to the future'u da andırıyor doğal olarak filmin bazı yerleri ama takılmamak lazım. daha önceki filmlerle kıyaslandığında daha sönük kalması da anlaşılabilir aslında. ilk filmde çirkinin, ötekinin, dışlanmışın zaferi ile ezberlerimiz bozuluyor, tüm klişeler alt üst oluyordu. belki bundan da önemli olarak ilk filmde hepsi de birbirinden yalnız olan karakterlerin macerasına ortak olduk. bir araya gelme, ortak bir amaç uğruna mücadele etme, kendini ötekileştiren sisteme karşı kazanılan zafer ve arkasından gelen -en azından mikro düzeyde- yeni düzen hepimizin yüzlerinde tatlı bir tebessüm oluşturdu. yürü be shrek dedik. ilk aşk gibi, kurulan hayaller gibi, mucize gibiydi. sonra hayaller gerçek oldu. oscar wilde'ın da dediği gibi ''bu dünyada iki büyük facia vardır: biri insanın en çok istediği şeyi bir türlü elde edememesi, diğeri ise etmesidir''. hemen önünde salınan havucu yedikten sonra koşabilmek için yeni havuçlar koyması lazım insanın eğer koşmak istiyorsa tabi. hikaye bu kadar aslında, türlü düşmanla çarpıştılar, kazandılar, evlendiler, çocukları oldu ve sonsuza dek mutlu yaşadılar. buradan sonrasında diğer, onları izleyen insanların ilgisini çekecek bir şey yok. shrek'in çocuklarından birinin diş çıkarması ya da tatil günlerine gelenler haricinde her pazartesi günü bir önceki gibi ayılmak için bir ton kahve içmesi kimsenin izlemek istemeyeceği, normal, sıradam şeyler. onun mucizesi ama sadece onun. o nedenle bu film, ya da ilk filmden sonraki hiçbir film aynı tadı vermedi. katılan karakterler, soundtrack'ler filan tabi ki önemli ama meselenin özü tıpkı gerçek hayattaki gibi. evlenmekten neden korkuyorsak, evlenen arkadaşlara neden geçmiş olsun deyip gülüyorsak o sebepten. filimin de bu sıkıcı hayatı şöyle bir gösterip tam da bir alternatif getirecekmiş gibi yaptıktan sonra çılgınca, isterik kahkahalar atarak ''nihaahahah nah sana eğlence, al ara bugünlerini de gör pis dev, dününü ne çabuk unuttun'' demesi pek hoş olmadı tabi. oysa değişmeyen tek şey değişimin kendisiyse shrek aynı shrek değil evet ama o sorumluluklar da o kadar öcü gösterilmek ve ''hıı bak sopa burada, şikayet etmeye hakkın yok'' denilmek zorunda değil yahu. o eşeğini kaybedip sonra bulma hikayesini beğenmedim bu nedenle filmde bir tek. evlilik zor, çocuklar daha da zor olabilir tamam. ama ille de böyle olmak zorunda değil gibi geliyor bana. büyük konuşmaktan, ahkam kesmekten titizlikle kaçınarak farklı da olabilir, çok güzel de olabilir diyor ve aynı hassasiyetimle gülmesini bilmeyen dükkan açmasın diye de ekliyorum efendim. --- güdük spoiler --- bize şöyle dev, böyle canavar, herkes ondan korkar diye kakaladıkları shrek diğer ogre'lerin yanında cücük gibi kalıyormuş, görmüş olduk. shrek'ten sürekli kükremesini isteyen çocuğa * ben de bayıldım. rumpelstilsikin iyi, keşke daha fazla yeni karakter de olsaydı. --- güdük spoiler ---
fareli köyün kavalcısının sure shot çalmaya başladığı an, oldukça sikko filmi kurtarmasa da epey yardırmıştır.
--- spoiler --- ilk filmde seyirciyi ters köşeye yatırıp güzelliğin göreceliğini anlatan senaristlerin son filmde düz adam'a bağlayıp "sıkıcı aile hayatın yeterince güzel shrek, elindekiyle yetinmeyi bil" mesajı vermesi çok şaşırtıcı. hedef kitleyi 5 yaşındaki çocuklara düşürmüşler galiba --- spoiler ---
niye hakkında bu kadar az entry girilmiş olduğunu anlamadım, ben de başlarken fazla beğenilmediğini bildiğimden beklentimi düşürmüştüm ama gayet keyifli bi filmle karşılaştım. ikinci ve üçüncüde alamadığım eğlenceyi bana verdi gayet. bu filmi sinemada üç boyutlu seyredecektim ama kısmet olmadı, bi de üç boyutlu seyretseydim katmerlenirdi keyfim. hele ilk beş on dakikadaki evlilik işkencesi özet sahnelerinde var ya o kadar özdeşleştim ki, hikayenin sonra "bak bu elindekinin kıymetini bil" öğüdüne bağlanacağını tahmin etsem bile canım sıkılmadı. evlilik işkencedir abicim, ve bu dersi en iyi shrek verdi (sonra laflarından geri döndüler ayrı). ve tabii ki en güzel sürpriz şişko nuri'ydi.. nasıl olmuş, nasıl girmiş filme anlamadım. benzerlik falan yok abi, kesin o bu. tip aynı, konuşma aynı, neredeyse sahne bile aynı ve filmin sonunda eşeğe biniyor. şu işin bi içyüzünü öğrenelim bi yerden.. gayet keyifli ve güzel bi shrek filmiydi.. keşke sinemada seyredebilmiş olsaydım diye hayıflanıyorum şu an.
zevkli, neşeli ve çılgın bir film. paralel evren konusuna vurgu yapmış serseriler. sabah aç karnına izlenir!
shrek'in bebekleri 1932 yapımı freaks filmindeki pinhead'lere benziyor* shrek'in bebekleri burda pinhead'ler burda resimler filmlerden sahne içermiyor, benzerlik kolay farkedilsin diye uygun resimler seçilmiştir.
shrek serisinin en komik değil ama en hüzünlü serisi. ağlatabiliyor resmen...
üçüncü filmde istemeden uyuyakalmış biri olarak serinin son filmini beğendim. ilk ikisi gibi güldürmese bile, seriye has mizah anlayışını barındırmaya devam etmiş. özellikle shrek'in kükremesini isteyen çocuk efsane bir karakter. denildiği gibi fıstık'ı satın alıp kırbaçlamak isteyen elemanın aynısı. --- spoiler --- benim dikkatimi çeken bir sahne oldu. büyücü rumpelstilskin'in shrek'i bulana "deal of a lifetime" vaad ettiği kısımda ciddi bir anti-din propogandası var sanki. öykü zamansız olmasına rağmen kralıyla, kraliçesiyle, askerleriyle falan en çok ortaçağı andırıyor normal olarak. bu büyücünün de milleti shrek'e karşı kışkırtıp, yakalayana, sihirli bir anlaşma karşılığında ömründe hayal ettiği her şeyi, parayı, pulu, mutluluğu (kısacası cenneti) vaad edişi, ortaçağ kilisesini, belki bugünün de islam adına terör estiren gruplarını hedeflemiş sanki. çocuk filmi falan o ayrı tabii de, en provokatif alt metinler bunlarda oluyor zaten. --- spoiler ---
şrek serisinin diğer filmleri gibi bunun da pek çocuk filmi olduğunu düşünmüyorum zira çocuk filmlerinden ve çocuklar için yapılmış animasyonlardan, oradaki vıcık vıcık sevgi pıtırcıklığı temalarından nefret eden birisi olarak, gayet de bunlardan hiçbirini barındırmayan, son derece yetişkinlere yönelik bir film olduğunu düşünmekteyim. ve aynı şekilde, yine serinin diğer filmleri gibi çok başarılı bir öyküye oturuyor bu film. rumpelstiltskin bir anti-kahraman olarak kesinlikle muhteşem! bu cücenin kazı da ayrı hoşumuza gitti. paralel evrenler teması da bence gayet ilgi çekici olmuş. filmi aynen diğer şrek filmleri gibi çok ama çok keyif alarak izledik. sevdiğim tek animasyon serisinin bitmiş olması üzücü ama muhteşem bir finaldi.
