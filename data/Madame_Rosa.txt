romain gary'nin emile ajar takma adıyla yazdığı, orjinal adı "la vie devant soi" olan kitabı. tercümesi ("insanin önündeki hayat" gibi bir şey) biraz tuhaf olacağından belki, can yayınları (ilk görüldüğünde insanda "komünist propagandası mıdır acaba" sorusunu uyandıracak şekilde) kitabın içinde bir yerde geçen "onca yoksulluk varken" başlığıyla basmış (bir kitap için çok güzel bir başlıktır yine de bence). hissiyat yüklü, çok sevilesi bir kitap (bkz: etkilendigim kitaplar). annesi hayat kadını olan arap asıllı minik momo'nun ağzından böyle çocuklara bakan madame rosa'yla ilişkisini, yaşadıklarını ve hatırlayamadığım başka şeyleri anlatıyor. çok çocukça, içten, dogal bir dille yazılmış, romain gary'nin okuduğum diğer kitaplarına benzemiyor. filmi de çekilmiş 70'lerde, "madame rosa" adıyla, ama pek tutmamış sanırsam.. şimdi tekrar okumayı çok istediğim, ama maalesef gidip geri gelmeyen (ve de sonsuza dek gelmeyecek olan), üstelik bulunması çok zor bir kitap.. aklımda özellikle kalan bir cümlenin şöyle bir parçası: "kaçmak diye bir şey yoktur, yalnızca orda olmamak için..."
mesleğini boulogne ormanı'nda icra eden bir hanımın piçidir momo. anne baba bilmez ama çok da sıkılmaz bu duruma. reddedilmiş bir çocuk olmadığının, yaşamın bazıları için böyle zorlu, yoksulluklarla dolu olduğunu bilir. orospuları, uyuşturucuları, açlığı, ölümü ve yalnızlığı bilir. büyümeyi bekler, büyüyünce bir uçak kaçırmayı ya da bunun gibi büyük işler yapmayı düşler... momo marjinal değildir. deliliğin eşiğinde ya da düşkün filan da değildir. ucuz edebiyat hiç değildir. yine de okurken göz yaşartabilir.
başucu olası kitap. "her şey o kadar büyüyor ki artık binden önce saymaya değmez" "acı çekmek yahudilerin tekelinde olan bir şey değil ya,yahudilerin dışındakilerin de ezilmeye hakkı var!" (bu soyledigi tek basina kotu duruyor ama oyle dusunmedigi konusunda uyaririm) "bana hep garip gelen gözyaşların doğmadan önce programlanmış olmasıdır.bu demenktir ki ağlayacağınız önceden saptanmış.bunu hiç düşündünüz mü?kendine saygısı olan hiçbir yaratıcı yapamaz bunu." diye geçiyor.
can yayinlari'ndan cikan 4. baskisinin sonunda (diger baskilarda da olabilir belki) romain gary'nin emile ajarin yasami ve olumu (vie et mort d'emile ajar) adini verdigi vasiyeti/son sozu de yer alir.
momo kadina asiktir. kadin momoya. günlerce madame rosa'nin bitmez tükenmez merdivenleri çikilir, inilir.. sevgiyi iliklerinde hissettirir insana.. sicaciktir... derken momo'nun yalnizligi baslar. "... yere yattım, gözlerimi kapadım. ölmek için birtakım hareketler yaptım, ama çimento soğuktu, hastalanmaktan korktum. böyle bir durumda eroin alan bir sürü herif tanıyorum, ama ben mutlu olmak için yaşamın kıçını yalayacak değilim. yaşamı süslemek istemiyorum ben, bok yesin o. birbirimize karşı hiçbir şey hissetmiyoruz. yasal erginliğe kavuşacağım zaman televizyondaki gibi uçaklar kaçırıp, rehineler alıp, birşeyler istemek için tehditçilik yapacağım belki, henüz ne isteyeceğimi bilmiyorum, ama boktan bir şey olmayacak. esaslı bir şey olacak yani. şimdilik ne istemek gerektiğini söyleyemeyeceğim, profesyonel eğitimden geçmedim çünkü. ...." nefis..
daha yazmak icin 40 firin ekmek yemem gerektigini ogreten kitap..
huzunlu guzel roman. duru, etkileyici bi anlatim bir cocugun!? agzindan. yazarin diger kitaplarina saldirma hevesi uyandiriyor. vivet kanetti tercumesi de gayet dogal. "... 'imdat' ve 'ne feci sey' diye bagirmaya koyuldular, ama daha once akil etmemislerdi bagirmayi, yasamin kokusu yoktur cunku."
(bkz: simone signoret)
(bkz: mucize var midir memet abla)
momo madam rosa'ya neden korktuğunu sorar, cevap gelir "korkmak için insanın bir nedeni olması gerekmez momo" ve momo hiç unutmaz, duyduğu en doğru şey budur çünkü. momo'nun süper tespitlerine hayran bırakan kitaptır.
garip bir kitap bu. anlatimi hikayede ileri geri gidip gelen titresimlerle dolu. buna ragmen butunluk, akicilik, ve o duruluk bozulmaz. belki de memento burdan esinlenme olabilir. emile ajar'in kendisini momo'da anlatisi vardir; hem yazim tarzi bakimindan hem de kendine istedigi hayati, momo'nun kendine istedigi ebeveyni secme hakkiyla ozdeslestirdiginden. bende kurtaj ve savunma kelimesinin yeniden anlamlanmasini saglamistir.
sevmek gerek diye biten bir kitaptır. ve ancak kitaplarda mı olur 10 yaşındayken aniden 4 yaş büyüyüveren bir çocuk mu görür bizi mahveden çelişkileri. ve ancak kitaplarda, kurguda, gerçekte sadece çocuk aklı mı inanmak zorundadır sevmeden yaşanmayacağına diye gözyaşlarıyla anırtmıştır şahsımı.
sirf bana boyle bir eserin varligini ogrettigi icin bile o kadina asik olmama sebep olan kitap.
fahişelik için yapılan mükemmel bi tanım barındırır: "kendini hayatın zorluklarına karşı kıçıyla savunmak"
yafi'nin "sevdiğin yüzünden deli oldun", dediler. "yaşamın tadını yalnız deliler bilir", dedim. epigrafıyla başlayan kitap, ama ne kitap...
romain gary nin ironizm ustasi, hatta krali oldugunun bir belgesi. feci halde gülümsetir...
ironiyle hüznü harmanlayaraktan insanı feci şekilde yaralayamayı başaran roman. yalnızca ironik ya da yalnızca hüzünlü olsaydı bu etkiyi yaratmazdı diye tahmin ediyorum. insanı bir cümlede gülümsetirken bir diğerinde ağlamaklı yapıyor yahu. bitmesin diye yavaş okudum, yavaş okuduğum için unuttuğuma ikna oldum tekrardan okudum, içinde bir kedi aradım bulamadım. her şeye rağmen çok sevdim. "mutluluk yokluğuyla tanınan bir merettir" diyor kitabın bir yerinde. bana kalırsa kitabın en önemli cümlesi bu. orada da durmuyor devam ediyor: "ben öyle mutluluk meraklısı değilimdir, yaşamı yeğlerim yine. mutluluk bir süprüntü, acımasızın tekidir, ona asıl yaşamasını öğretmek gerekir" mutluluğu son çare olarak uyuşturucu da arayanlara da söyleyeceği bir sözü var yazarın: "eroin almak için mutluluğu bayağı aramış olmak gerekir, bu tür düşünceler de ancak esaslı hıyarlarda bulunur" ve şuradaki nefrete bakın: "böyle bir durumda eroin alan bir sürü herif tanıyorum, ama ben mutlu olmak için yaşamın kıçını yalayacak değilim. yaşamı süslemek istemiyorum ben, bok yesin o. birbirimize karşı hiçbir şey hissetmiyoruz" velhasıl; hani şimdi yok mutluluğun mimarisiydi, yok mutluluğun çimentosuydu, yok secret dı falan gibi kitaplar çıkıyor ve tutuluyor ya sosyetede; onlara okutmak lazım bu kitabı. alın ulan size mutluluk diye sunmak lazım hem de. hatta ismini onca mutluluk varken diye değiştirip, şöyle şatafatlı bir kapakla allayıp pullamak lazım. mutluluğun sırrını öğreniversinler meraklıları. velhasıl okuruna da böyle ibnelikler düşündüren sahici bir kitap onca yoksulluk varken.
mutluluk tarifi ile aklıma hemen canım arkadaşımı getiren romandır. o da hep hem aşka hem mutluluğa dair konuşmaların hepsinde de yüzünü hep aynı limon yer pozisyonuna getirerek yeter artık der. ben bıktım hepsinin teorisinden, yaşamın içine girmek istiyorum diye devam ettirir. çünkü o teorinin peşinden sürüklenirken yaşamın kendini kaçırdığımızı iyi bilenlerden. kardeşini kaybetmediği yazlardan en sıradan en sıkıntılı yazlardan birine geri dönebilmek için neleri vermez. her yaz çocukluğunun ereğlisi'ne gitme isteği ne ile ilintili olsun ki başka? şimdi o zamanlar dert ettiği herşeyi toplayıp en yüksek bir uçurumdan atabilir kardeşi ile bir kez her akşam aradığı ve kapalı çıkan telefonunda konuşabilse. ondan diyor teorilerden çok bıktım diye. bu kitap beni datça'da bir elektrik direğinin altında oturduğum yaza götürdü. boşuna dert edilen şeylere. evet herkes okumalı. çok sevilesi bir kitap. çünkü insanın bütün teorileri ile yüzleştiği bir kitap. bütün eşitliklerinin bozulduğu yaşama işaret ediyor ister gör ister görme. evet onca yoksulluk varken onca yoksunluk varken acı varken ve yaşam hep yarımlarken insanı ve yaşam hep kesikliyken bir mucizenin ve tamın ve mükemmelin peşinden koşma halini bu kadar iyi çok az anlatır bir yazı. bu işte! elimizdeki yarım bu. her akşam mayalayıp bırakmadıkça daha da azalacak! yalan ve kısa ve tutuk ve tıttıklanmış şey bu işte. ister diret ister sonsuz bir tevekkül ile kabullen teslim ol.
momo isimli 10 yaşındaki çocuğun "kaçmak diye bir şey yoktur,orada olmayı istememek vardır" tespitiyle aklımı alan kitap. çok içten gerçekten. tam hüzünlenecekken güldürüyor ya da tam tersi.
"madam rosa hep, ineklerin dünyanın en mutlu insanları olduklarını söyler..." vivet kanetti'nin muhteşem çevirdiği, muhteşem romain gary kitabı.
"emile ajar bambaşka bir dil kurmuştur" denir bu kitap için. oysa kurulan dil bir çocuğun zihinsel akışının mükemmelliğidir.
"o kadar çok ağlıyordu ki, çişim geldi." cümlesi yaratıcı suretine örnek olsun.
"- bir şey olmayacak madam rosa, hiçbir şey olmayacak, sizi temin edebilirim. ağlamaya koyuldum. hiçbir şeyin olmayacağını biliyordum ama bunu ilk kez açık açık duyuyordum." bu bölümü okuduğunuzda momo'nun bir çocuk olmadığının ve asla olamayacağının üzüntüsünü kalbinizde hissedersiniz. hiçbir şeyin olmayacağını bilmek, gerçekten de kederden ölünesi bir acı kaynağı olabilir. ama sadece çocukken. bu bilgi, hiçbir şeyin olmayacağı bilgisi, sonradan eklenir bize, ağlama isteği de yerini metin bir gülümsemeye bırakır. bu metanet, olgunluk mudur, hayır, hiçbir şey olmaya olmaya ancak çocukken var olan hazineniz yosun tutmuş, küflenmiş, çürümüş, fosilleşmiştir.
"mosyo hamil'de mosyo victor hugo'nun yazmis oldugu sefiller diye bir kitap var. bir gun ben de sefiller'i yazacagim cunku akli basinda olan herkes bu kitabi yazar." gibi sahane momo cumleleriyle dolu, gercekten de 19.yuzyil fransa'sindaki aci, siddet ve esitsizligi solda sifir birakacak bir 20.yuzyil avrupa'sinin orta yerinde kaleme alinmis bir 'sefiller'dir. "mutlu olmak icin yasamin kicini yalayacak kadar zavalli olmayan", "onca yoksulluk varken bir iskemle isgal ettigine" hayiflanan, fahise olan annesi pezevenk olan babasi tarafindan oldurulmus, uc yasinda buyumeye baslamis ve on yasinda birdenbire dort yas yaslanmis, cok cok buyuk bir cocugun, momo'nun hikayesidir. bize daha tanidik ve kuskusuz daha ic parcalayici bir 'sefiller' olan bu sahane roman su cumleyle biter: "sevmek gerekir."
bana hiçbir cümlesini unutmak istemeyeceğin bir roman var mı diye sorsalardı cevap olarak verebileceğim birkaç kitaptan biri olurdu onca yoksulluk varken. "mösyö hamil, neden hep gülümsüyorsunuz?" "böylece her gün, iyi belleğim için tanrı'ya şükrediyorum, momo'cuğum... altmış yıl önce, gençliğimde, bir kadına rastladım. beni sevdi, ben de onu sevdim. sekiz ay sürdü bu, sonra kadın bir başka eve taşındı. altmış yıl sonra hala aklımdadır. seni unutmayacağım derdim ona. yıllar geçiyordu, unutmuyordum. bazen korkuyordum. önümde daha uzun bir yaşam vardı, silgi tanrı'nın elindeyken, ben gariban adam, kendime nasıl böyle bir söz verebilirdim ki? ama şimdi içim rahat. cemile'yi unutmayacağım. çok az zamanım kaldı, onu unutmadan öleceğim." bazen olur öyle... kimsenin inanmadığı gerçeklere dayanan bir birliktelikle yakınlaşırsınız birbirinize. bu gerçekler, yaşantınızı öylesine etkiler ki, ikiniz de artık sona ermiş olan ve yalnızca özlemi duyulan bir âlemde kalırsınız. günlük hayat çekilen sular gibi uzaklaşıp sizi orada bırakır. van gogh tuval alacak parası olmadığı zamanlar resim yaptığı tuvalin üstüne başka resimler çizermiş. ressamın bazı tablolarını inceleyenler sanatçının çizdiği resmin altında başka resimlerin izine rastlamışlar. insan hayatı ilk tecrübelerin üstüne kuruluyor. yalnızlığı en derinden yaşayacağımız o an ne zaman gelir bilemeyiz. hani insanın kendisinden başka hiç kimseyi düşünemeyeceği sadece ve sadece kendisiyle baş başa kalacağı o büyük veda anı… işte tam o anda insanın hayatına derinlikle işlemiş görüntüler üşüşürmüş gözlerine. sonsuza kadar ölmek istiyorum bazen. gözlerimin önünde özlemini duyduğum çocukluk anlarım var çünkü. çünkü insanın birlikte aç kalmaktan korkmayacağı birini sevmesi dünyanın en kıymetli varoluşudur. "sevdasız yaşanabilir mi, mösyö hamil?"
okuduğum en değişik en güzel kitaplardan biri. uzun zamandır kinyas ve kayra'da bahsi geçtiğinden beri can yayınlarında arıyordum ve hiçbir yerde bulamıyordum. meğer agora kitaplığında yeni baskısı varmış. kitabın tek bir sayfasında gülmekten yarılırken bir anda tek bir cümleyle yüzünüz bok gibi olabiliyor. "...tamam yaşamım boyunca hiçbirşey görmüş değilim ben, neyin korkunç, neyin daha az korkunç olduğunu söylemeye pek hakkım yok, ama size yemin ederim ki madam rosa (95) , bu çıplak hali, deri çizmeleri boynuna doladığı siyah dantelli donları- yönünü de şaşırmıştı çünkü- imgelemin de ötesine taşan karnının üstündeki memeleriyle, size yemin ederim, başka hiçbir yerde rastlanmayacak bir olaydı; gerçek bile olsa. bu kadarı yetmiyormuş gibi bir de kıçını sex-shoplardaki gibi kıvırmaya çalışıyordu, ama ondaki kıç insan olanaklarının ötesinde bir şey olduğundan...seyyid! sanıyorum ilk kez bir dua mırıldanıyordum. makbul'larinkini okudum, ama o , ağzında edepsiz bir gülümsemeyle hala kıvırıyordu. , bu mutlu olduğu yerleri görünce, geçirmiş olduğu derleyici şokun etkisiydi, anlıyordum, ama anlamak bazen tam tersine hiçbirşeyi çözümlemez. yüzü o kadar boyalıydı ki geriye kalan kısmı daha da çıplak duruyordu. dudaklarıyla tavuk kıçı şeklinde olmadık iğrenç hareketler yapıyordu. moise avaz avaz bağırıyordu bir köşede, ama ben sadece madam rosa! madar rosa! dedim, kendimi evden dışarı attım, merdivenleri yuvarlanarak inip koşmaya koyuldum. kaçmak için değildi, böyle bir şey yoktur hayatta, sadece orada olmamak içindi." "annem kürtaj olmadığı gün, bir cinayet işledi" ".. onu ölü gördüğüme hiç bu kadar sevinmedim , bunu mösyö bouaffa'nın aleyhine söylemiyorum tabii, madam rosa'nın lehine söylüyorum, biri ne kadar ölüyse öteki o kadar yaşıyor sayılırdı."
insanı tam olimpiyatlık formuna getiren bir kitap. hele de uzun zamandır bir çok gereksiz şey arasına bir kitap okumayı sıkıştıramayan benim gibiler için ilaç gibi olur. kitabın ne kadar farklı bir şey olduğunu hissedersiniz. momo'nun hikayesini, momo'nun betimlemeleriyle okumanın tadına varırsınız. momo'nun madam lola'ya bakış açısını gördüğünüzde içinizde o tip insanlara karşı oluşan önyargıda yıkılmalar hissedebilirsiniz. bir anda 4 yaş büyüyen ama aslında hayata zaten çok erken başlamış momo'nun hikayesinin arkasındaki emile ajar portresi de en az hikaye kadar ilgi çekicidir. romain gary'nin üzerine biçilmiş kıyafetleri reddedip yeni bir adam yaratmasıdır. onun eskidiğini düşünen, kitaplarını okumaya dahi tenezzül etmeyen eleştirmenlere(!) verdiği bir ayar. nickini bir kitap karakterinden alan bir yazar olarak söylemem gerekir ki biraz aceleci davranmış olabilirim. belki bu kitabı daha önce okumuş olsaydım farklı bir nick seçmiş olabilirdim.
''yine de mösyö hamil açısından, işemeye götürülmek üzücü bir olaydı, onları orada bıraktım, bence üzüntüden kaçmak gerekir.'' ''mösyö hamil, mösyö hamil' dedim ona. hiç nedensiz, öylesine. hâlâ onu seven, adını bilen birileri olduğunu anımsasın, tek bir adı olduğunu bilsin diye.'' ''bana hep garip gelen, gözyaşların doğmadan önce programlanmış olmasıdır. bu demektir ki ağlayacağımız önceden saptanmış. bunu hiç düşündünüz mü? kendine saygısı olan hiçbir yaratıcı yapmaz bunu.'' ''evlenmek için çok yaşlıyım, diyordu mösyö hamil, sanki her şey için çok yaşlı değilmiş gibi.'' * hay allah. çok sevdim ben momo'yu.
sonuç olarak bunu başucu kitabım yapmaya karar verdim. benim de başucu kitabı sahibi olmayı hak eden bir mizacım var.
"ben mutlu olabilmek için yaşamın kıçını yalayacak değilim. yaşamı süslemek istemiyorum ben, bok yesin o. birbirimize karşı hiçbir şey hissetmiyoruz." "ben pek öyle mutluluk meraklısı değilimdir, yaşamı yeğlerim yine. mutluluk bir süprüntü, acımasızın tekidir, ona asıl yaşamasını öğretmek gerekir." "insanlar yaşama her şeyden daha çok önem verirler. dünyadaki bütün öbür güzel şeyleri düşündüğümüzde, bu bayağı garip bile gelebilir." "-ağlama yavrucuğum, yaşlıların ölmesi doğaldır. senin önünde daha koskoca bir hayat var. beni korkutmaya mı çalışıyordu bu namussuz ne boktur? (...) kalktım. tamam, biliyordum, daha koskoca bir yaşam vardı önümde, ama bu yüzden kendimi hasta edecek değildim." ne kafa amınakoyim. ne kafa. bu kitabı kulağımdan içeri zerk edip güzelce bi sallasam başımı, ki iyice yayılsın. belki derdime çare budur, modern tıbba güvenmiyorum çünkü, belki bu böyle kocakarı ilacı gibi.. ne bileyim.. bakıyorum saatlerdir, kağıt eritilebilir mi falan. yakıp küllerini burnumdan çeksem işe yarar mı. zaten hep bi çaresi olduğuna inanmaktan oluyor. neyyse siktir et. ne kafa ama.
emile ajar tarafından yazılmış, vivet kanetti tarafından çevrilmiş ve agora kitaplığından onca yoksulluk varken adı ile basılmış kitap. kitap şahane evet ama çevirisinde bence problem var. mükemmel bir fransızcam yok, hatta hiç fransızcam yok ama yazarın apartman yönetmeni değil, apartman yöneticisi dediğini anlayabilecek kadar aklım var. neyse ki. keşke daha özenli bir çeviri olsaymış, değil mi sevgili vivet?
anlayamadığım bir husus var, bilen varsa beri gelsin. romain gary'nin, tarihî belge niteliğindeki, kimliğini açıkladığı intihar mektubu can yayınları'nın ilgili baskılarının arkasında, olması gereken yerde okura sunulmuştu. oysa agora kitaplığı nedense bu mektuba yer vermiyor. kitabı, yazarın mahlasıyla yayımlamasının bununla inceden bir bağlantısı olduğunu düşünsem de net bir yanıt bulamıyorum. dediğim gibi, bilen varsa beri gelsin. çünkü söz konusu mektup, bugün bu şaheseri okuyanlara ulaşamayacak olan mektuptur.
"o kadar ağlıyordu ki çişim geldi." s. 20 "havalarda halı çeken balıklar ciddi gelmeyebilir insana, ama din bunu gerektirmektedir." s. 32 "...ne kadar az şeyiniz varsa o kadar çok inanmak istersiniz..." s. 37 "eh, inşallah, ama işler böyle inşallahla maşallahla olmaz, bunu sadece iyi bir müslüman olduğumdan söylüyorum." s. 42 "- yahudi barınağım orası momo. - eh peki, iyi öyleyse. - anlıyor musun? - hayır, ama yok zararı, alışığım." s. 47 "madam rosa, 'karabasanlar düşlerin yaşlanmasıdır' derdi hep." s. 50 "kendilerine eroin iğnesi yapan bütün veletler mutluluk alışkanlığına tutulurlar, bunun da hiç acıması yoktur, çünkü mutluluk özellikle yokluğuyla tanınan bir merettir." s. 65 minnet dolu not: bu kitabı bana tanıştıran cozuk dusunurluk'e yüreğimin aldığı kadar teşekkürler.
insanlığın “sebzesel hayatının” kıyılarından kesitler sunan –bu sefer senegalliler dahil- muhteşem bir emile ajar, romain gary yahut isme gereksinimi olmamış bir bünye romanı. ağaçların nasıl dış kısmı daha genç, daha canlıysa; yaşamın da kıyısında kalmış, fransa’nın fransız olmayan mahallerindeki o “sebzesel” yapıyı okura sunan bir laf cambazı, üstadı.
