ic organlariniza kadar temizlenebileceginiz yerler.. hele dogal sicak suyu varsa.. hele hele o dogal sicak su $ifali ise. eski$ehirde cok var..:))
banka reklamları mekanı
turk erkeginin homofobik duygularini irrite edeyim de entellektuel sekil yapayim mantigiyla uretilmis, son derece basarisiz bir yapim.
istanbula bi kere daha a$ik olmami saglayan film.. filmdeki e$cinsellik sadece ufak bi ayrintiydi zaten istanbulun griligi ve gizeminin anlatilmasi yaninda. zaten okul arkada$im oynuyo diye de bana çok yakin gelmi$ti, italyanca konu$uluyo diye de. ehe.. muzikleri de harika
ayilarin bayildigi mekan.
cok ilginctir filmde herkes sakir sakir italyanca konusuyo zaten.. rus salatasina amerikan salatasi, pide'ye turkish pizza demeyi kendi kulturune layik goren bir halkin italyancaya olan bu garip yakinligi da benligimi yakti gecti film boyunca. brava cosi.
turk tipi anne modellerinin ogullarina kari-kis baktiklari off $unun kase guzelmi$ ogluma alayim dedikleri temizlenme paklanma yeri icerisinde dolma, zeytinyaglilar felam yenilen $ekillerde modelleride var
hamam anasımısın sen. bi filmde sarfedilen ne alaka soylendigine dair fikir yurutemedigim kelime grupu
(bkz: hamama giren terler)
engün ardıç ın şengül hamamı adlı kitabında tarihsel süreçteki işlevlerinden uzun uzun bahsedilmiş olan umumi banyolar .
keselenme ve çamlıca gazozu içme mekanı
bir ferzan özpetek filmi
(bkz: mehmet günsür)
(bkz: hamambocegi)
(bkz: alessandro gassman)
bir de hamam soundtrack var..
temizlenmeye bir türlü doyulamayan,şakır şakır sularla saatlerce oynanabilen,şişko kadınları gördükçe kendini kuğu gibi hissetmeni sağlayan,arada bir bayılmak üzereyken çıkıp gazoz ve sigara içilen eğlenceli yer.
ferzan özpetekin ilk uzun metrajlı filminin adı. pek çok ödülü olan, başarılı bir film. sanıldığının aksine sadece eşcinsellik üzerine olmayıp izlemeye doyamadığım film.
adi ingilizceye steam olarak cevrilerekten hem video hem de dvd formatinda blockbusterlarda yerini alarak amerikan yabanci sinema izleyicisinin (ki cok nadir bir turdur, goruldugu yerde saygi duyulur bunlara, koruma altina alinir) begenisine sunulmus film. amerikanin ikinci en cok escinsel nufusuna sahip sehrinde video'da bulunabilen yegane turk filmi olmasinin bir tesaduf olmasini umuyor, aslinda filmin maceras doluhamami yuzunden degil ferzan ozpetekin ustun cabalari yuzunden basarili olmus olmasini diliyorum.
bir türlü gidemediğim mekan... harbiden çok merak ediyorum o şişko kadınlar dolma börek fln götürüyolar mı diye...
yeni dunyada kult homoseksuel filmi olma yolunda millerce yol katetmis ve neticesinde oldukca faydali hizmetlerini uzun sure de vermeye devam edecegini sinyallemis bir filmdir. sinemasi tartisilabilir ferzan ozpetek'in. ancak, uzunca bir aradan sonra turkiye imajini cilalamasiyla sempatimi kazanmistir. oryantalizm balcigiyla sivanmistir belki yaptiklari ama nihayet midnight express'e anti-tez olmaya en yakin filmdir. kanimca. bu iki filmin mesajlarini verirken ortak kullandiklari en carpici detayin homoseksuellik olmasi da ilginctir. polis tarafindan duzulen amerikan genci ile, hamamda turk genciyle sevisen italyan'in hissettikleri birbirine karsittir nihayet ancak yine de ortadaki ibnelik aynidir. kameranin niyetli bakisidir bu. ben filmden hosnutum. bir yeni dunya sehrinde gay&lesbian film festivalinde gosterildigi aksam, ki festivalin kapanis filmi yani en racon filmi sayilmisti, salonu dolduran kalabaligin demografik yapisina baktigimda epey gidiklanmistim. salonun yarisi gay ve lesbian yerli halktan, diger yarisi da o sehrin turk populasyonundan olusuyordu. yanyana koltuklarda oturan bir amerikan ibnesi ile tonton, yasli turk amcanin filmde yakaladiklari elektrigi birbirlerine gulumeyerek ifade etmeleri, filmden sonra yanindaki mor sacli sevgilisinin elinden tutarak basortulu bir turk teyzeye turk aile yapisinin ne kadar sicak oldugundan etkilendigini anlatan lezbiyen kisi, film cikisi ayakustu konustugum kenneth cole mankenleri gibi bicak gibi giynmis bir grup gay erkegin konusmamiz bittikten sonra beni ickiye davet etmeleri, ilerleyen saatlerde you have a very cute butt nidalari arasinda aralarindan ayrilmam, evet iste bunlarin hepsi guzeldi. hepimizi top zannetseler ne olacak ki, bu filmden sonra. biz artik ask icin gozunu budaktan sakinmayan, ask icin gozunu bile veren bir milletiz onlarin gonlunde. turkiye bir gay cenneti olarak inanilmaz paralar da yapabilir. ki ulkemize yonelik gay turizmi artmisti bu filmden sonra, duyduguma gore. velhasil, film cok ise yaramistir. yeni dunyadaki yeni imajimiz hamamda, supermarkette, bankada, parklarda bahcelerde sevisen cosmus ibne turkler olsa da, bu eski imajimiz olan iskencesi, biyikli, cirkin insanlar goruntusunden daha iyidir.
oryantalist bir film oldugunu da sanmiyorum. orhan pamuk ne kadar oryantalist ise hamam filminde de ferzan ozpetek o kadar oryantalistti. istanbul'un en satilabilir oryantalist ogelerinden biri olan muhtesem panaromasini tum film boyunca gizleyip filmin en sonunda, italyan kadin oyuncunun gozleri altinda, hic kamera oyunu yapmadan ama gorkeminden de birsey eksiltmeden kullanmasi bana antonioni'nin film sonlarini animsatmis, ve beni de cok sevindirmisti istanbul'a antonioni sinemasinin gozuyle bakan ferzan ozpetek.
filmle ilgili nihai girintime (entry) baslamadan once su kahvemden bir yudum alayim diyorum. filmi seyrettigim aksam, sinema zevkinin yaninda istanbul ozlemi, bir kac yeni istanbul resmi gorme hevesi de yogundu icimizde tabii ki. biraz once bahsettigim ve tum film boyunca gizlenen istanbul son planda daha once hic gormedigim bir acidan butun ihtisami ile karsima cikinca kabul etmem gerekir ki oldukca duygulanmistim. film sonrasi, gece eve geldigimde telefonumdaki mesajdan buyuk istanbul depreminin oldugunu ogrenmistim. saat sabah 3'te olan deprem sirasinda, tam da o sirada, ben filmin son sahnelerini izliyordum ve istanbul icin agliyordum.
zamaninda amerikanin bazi buyuk sehirlerinde (bkz: san fransisco) steam adiyla kucuk,bagimsiz sinema salonlarinda gosterime giren turk filmi..bir aralar eskiyayla cok karsilastirilan film, oscar aday adayligina hangisi gitsin konulu buyuk tartismalar yasanmisti..bence eskiyadan cok daha etkileyici bir film* istanbul'a hayran biraktiran film..
soundtrack'i de basarilidir (bkz: trancendental) (bkz: istanbul uyurken)
(bkz: tekerlekli hamam)
müzikleri nefis olan film*
sadeliğin ne kadar etkileyici olabileceğini kanıtlayan film *
pek cok kucuk sehirde kadinlar hamami - erkekler hamami olarak ayrilmamistir. aksam 6'dan sonra (oyle ya, aksam 6 dan sonra kadin dediginin disarda ne isi var?) ve pazar gunleri (pazar gunu it kopuk dolar sokaklar bi de disari mi cikacak hatunlar?) erkeklere, onun disinda kadinlara hizmet vermek suretiyle isi cozmuslerdir. ayrica (bkz: hamam gi$ilere)
tiksinti verici olduğunu dşndüğüm mekanlar...115 bin kişinin poposunu koyduğu ,vıcık vıcık derilerini döktüğü,lömbür lömbür tiplerin buharda buram buram terlediği..bi de üzerine haşereler varsa ,koca koca antenli hamamböcekleri..imdaaat
aslinda bircok kisinin dusundugu gibi boyle dolmalar borekler ve alemlerin oldugu gibi gorunen bir yer degildir gidilir pasa pasa yikanilir keselenilir tellak biraz caninizi yakabilir ama olsun yinede spagetti gibi kir cikartir vucudunuzdan daha sonra acayip rahatlarsiniz birde hamamda pestemal indirme oyunu vardir 10-20 yas arasi cocuklar boyle eglenir yazik iste buyuyecekler amcasi (bkz: tosun pasa) (bkz: hammam)
süper erotik mekan...türkler bu yüzden oturduklari yerde oturup kaliyorlarmis dedirten,cikinca insanda sadece yemek,yatmak hatta yemek yiyerek yatmak istegi birakan buharli ortam
(bkz: havlet) (bkz: göbek taşı) (bkz: kurna)
ilk anda sıcağıyla "nefes alınamayacak galiba" hissi uyandırsa da, alıştıkça insanı rahatlatan, terledikçe cildi iyileştiren mekan...
bunun bir de tekerlemesi, hatta belki daha uzun $iiri vardir ama bildigim kadarini yazmak gerekirse: gel gidelim hamama otur benim kamama $eklindedir.
içerideki sıcaklıktan, insanın bütün hücrelerinin ayrı ayrı gevşediği, herkesin sesinin ayrı bir güzellikte çıktığı banyo yapma mekanı.
fantezileri hakkında yazılmış kitabı da olan mekandır hamam.. (bkz: dellakname i dilküşa)
kılcal damara çalışan mekan.
yeryuzundeki cennet
insanın sadece yıkanıp temizlenmek için değil aynı zamanda stres ve sıkıntılarından kurtulması için inşa edilmiş osmanlı buharlı sulu sabunlu temizlenme ve sosyal terapi mekanları (bkz: http://cinili.com.tr.tc/)
(bkz: filgözü)
(bkz: sıhhi banyo)
etrafta bir sürü kocaman,sarkik memeli teyzenin dolastigi yer.ürküyo insan ilk girdiginde ama alisiyo sonrasinda.mayis mayisabildigince yeri.
eski türk filmlerinde hayat kadını başrol oyuncusunun, mesleği bıraktığında gittiği yer.
rakı, şiş kebap, dansöz gibi, türkiye'nin en ünlü sembollerinden biri.. yine gelecek ben! turkish bath
fayans kaplı olanlarının ya da -beş yıldızlı olsa da- otellerde bulunanların fevkalade taklit koktuğu, ancak tarihi (ve tabi ki temiz) olanını bulduğunuzda gerçek kıymetini anlayabileceğiniz kubbeli, mermer kaplı, buharlı tarihi mekan
(bkz: eskişehir hamamları)
insani rahatlatan, kirini pasini, sinirini, gerginligini alan sicak hem de cok sicak bir mekan. fakat bu sicaklik her zaman cok iyi degil... hamamda sik araliklar ve uzun sure ile bulunmanin kisirliga sebep olabildigini biliyor muydunuz? testislerinin olmasi gerektigi gibi sperm sagilayabilmeleri icin ihtiyac duyduklari sicaklik asagi yukari 32 santigrat derece*. zaten testislerin vucuttan sarkik durmasinin sebebi de bu. cunku testislerin vucut sicakliginda yeterli sayi ve kalitede sperm uretmeleri mumkun degil. iste bu sebepten dolayi hamamda calisan veya hamama cok sik giden sahislarda sperm kalitesinin dusmesine bagli olarak olusan kisirlik ile karsilasilabiliyor. bir bakima yumurtalari haslama durumu var yani... evet biliyorum hamamcilar federasyonu bu aciklamadan dolayi rahatsiz...
insanlarin bir arada ciscibil yikandiklari ve birbirlerini keseledikleri çocukluk yillarimin kabusu olmus akustik mekan. ortalama yikanma süresi ekstradan faaliyetlerde içine katilinca iki saat kadardir yikanmanin son asamasi aslanagzi denen en kaynar suyun aktigi insanlarin önünde adeta kuyruk olusturduklari bölümünde gerçeklestirilir ki en korkulu kismi orasidir. anneler çocuklarini önlerine kakip fosur fosur kaynar suyun altinda bir güzel çitilerler. bir yandan canin yanmasi diger yandan gözüne ilisen kiraz yiyen yasli bi kadin, yürürken ayagina takilan kil yumaklari iyyyyyk... birde kadinlar hamaminda bazi yöreler de pestemal adeti falan yoktur kadinlar don fanila veya sadece don ile yikanirlar. bazen don da fora edilebilir
escinsel iliskiyi konu alan turk filmi.. hatta, buna o derece sinirlenip, uzerine alinan hamamcilar birligi baskani, "bizim hamamlarimizda oyle sey olmaz, kadin hamami ayri erkek hamami ayri.." diye surreal bi tepki vermisti..
kazani buyuk bir gumburtuyle patladiginda cibil cibil hatunlarin can havli ile cil cucugu gibi sokaga kendini attigi, aklanip paklanma yeri.
lancaster üniversitesi sosyoloji bölümünde öğretim üyesi olan bülent diken ile copenhagen üniversitesinde bir doktora öğrencisi olan (belki şimdi bitirmiştir doktorasını) carsten bagge laustsen'in "postal economies of the orient" adlı mükemmel bir makaleyle çözümlediği ferzan özpetek filmi. lacancı bir perspektifle zizek 'ten bolca yararlanarak yazılmış makale, 2001 senesinde millenium: journal of international studies dergisinin 30. sayısında yayımlanmış.
akustik cennet. sirf şarki söylemek için gidilebilir.
sirt agrilarina birebir mekandir. masa basinda calisanlari ara ara gidip gobek tasinda gevseyip de kaslarini rahatlatabilecekleri mekandir.
sayet hamam denilen yer asagidaki web sitesindeki gibiyse, memlekete gelen guzide turistlerimizi korkutmak ve kacirmak icin hazirlanmis bir tuzaktir bu hamam... http://www.turkishbaths.org/ (flash animasyonuluyu secelim, sesi acalim)
(bkz: sauna/#8279128)
efenim ben 2 kere gittim hayatımda hamama. bunlardan birisi sünnetimden *. sonra sünnetçi tavsiyesi idi. diğeri de geçen sene has hamamda gerçekleşti. gerçekleşmez olaydı a.k. ben izmir mavi treni ile izmirden eskişehire sabahın 5:30 undan geldim. (zaten izmirin en çok eskişehire dönüşlerini sevdim hep.) kardeşim karşılayacaktı beni eskişehir tren garından. sabahın köründe kardeşimin dayımla beraber geldiğini görünce şüphelendim zaten bi iş olduğunu. neyse efenim doğruca has hamama götürdüler beni. yapmayın etmeyin hamam kapalıdır bu saatte, hem ben yeni yıkandım dedim ama anlamadı şerefsizler. gerçekten de kapaliydi hamam. ama 5-6 kişi bekliyodu kapısında. ne manyak insanlar varmış diye düşündüm. bir insanın ne işi olabilir ki sabahın köründe hamamda ? amcaların geceleri bayağa bi yoğun geçti galiba, evde de suları mı kesik acaba ? neyse o beni ilgilendirmez artık. peştemalin ne kadar rahatsız bi giysi olduğunu anladım valla. kızların etek giydiklerinde neler hissettiklerini ve hep neden bacak bacak üzerine attıklarını kavradım. mal beyanının lüzumu yok tabi. kocaman bi havuz vardı ortada, kenarlarında aslan heykelleri var, ağızlarından sıcak su akıyo havuza. ama ben böyle bi sıcak görmedim arkadaş ya! havuza gireyim dedim. girmek ne mümkün, bacaklarımı zor soktum kenarından, hareket ettiremiyorum bile, yanıyom cayır cayır. insanlar da bana inat balık gibi yüzüyolar. bi de kardeşimin süprizi ile tellak deneyimim oldu ama anlatıp kendimi daha fazla rezil etmek istemiyorum. ne terbiyesizmişsin sen arkadaş! dışarıda yakalarsam göstericem ben sana! deplasmandayız diye yapmadığını bırakmadın. sevmedim ben hamamı, gittim evde duş aldım zaten. sonra hamam filmini de sevemedim, banyo filmini de.
http://www.hamam.com.tr/ denizli.li eke tekstilin sattığı havluları markalaştırması sonucu ortaya çıkan ürünler dizisi. hamam- bodycare essetials sözüyle süsleyerek ürün gamını genişlettiler. özellikle amerikan gaylerinin bu havlu ve bornozları kapıştığı söylenmektedir.
osmanlı zamanında sosyalleşme mekanlarında biride hamam lardı.. hamama gitmek özellikle hanımlar için her hafta gerçekleşen bir ritüel olmuşdu. dolmasını saran , baklavasını yapan elinde tepsilerle hamam a doğru yol alırdı. burada* hanımlar bir yandan temizlenip ,bir yandan da getirdikleri yemekleri yer, tatlı tatlı sohbet edip eğlenilirlerdi.
mazoist insanların mekanıdır. ne kadar sıcak olursa olsun yine de içinde kalınır verilen paranın hakkı alınmak istenir. önce sauna sonra kese yıkanmak derken vücudun tüm derisi buruş buruş olur lakin adettir görenektir.
gövdeler gövde olmanın sefasını sürsün! (diyedir)
göbek taşının havaya uçmasıyla ölüme dahi sebebiyet verebilecek mekan! tellaklar tarafından kafa ve kol kırılmalarıda beklenebilir.
osmanlı döneminde temizlenme, sosyalleşme mekanı olmanın yanı sıra zaman zaman cinsel aktivitelerin de yaşandığı yer. bakınız sümbülzade vehbi efendi azm-u hamam edelim şiirinde neler demiş: azm-u hamam edelim, sürtüştürem ben sana, kese ile sabunu, rahat etsin cism-u can. lal-u şarap icürem ve ıslatıp geçirem parmağıma yüzügü, hatem-i zer drahsan. eğil eğil sokayım, iki tutam az mıdır? lale ile sümbülü kâkülüne nevcivan. diz çökerek önüne ılık ılık akıtam bir gümüş ibrik ile destine ab-ı revan. salınarak gider iken arkandan ben sokayım ard eteğin beline, olmasın çamur aman. kulaklarından tutam, dibine kadar sokam sahtiyenden çizmeyi, olasın yola revan. oyle bir sokayım ki, kalmasın dışarda hiç duşmanının bağrına, hançerimi nagehan. eğer arzu eder isen, ben ağzına vereyim yeter ki sen kulundan lokum iste her zaman. herkese vermektesin, bir de bana versene avuç avuç altını, olsun kulun saduman. sen her zaman gelesin, sen vehbi'ye veresin esselamun aleykum ve aleykumesselam.
beyaz'ın müthiş tespitiyle "insan hamama gitmeye hep üşenir durur, ama bir gitti mi de, ya ne güzel oldu hep gelelim. der" gerçi bunu tiyatro için benzetme yapıp demişti adam "üşeniyoruz gitmeye ama güzel bir şey manasında". ama ben ertesi günü hamama gittim. sahiden de süper bir şey. hep gitmek lazım.
2 haziran bugün. hamam günü...yani, benim hamam günüm. hiç unutmam 12 yaşında kocaman bir çocuktum ve tarih 2 hazirandı. ve ben "kocanı da getirseydin hanım!" sesleri altında kadınlar hamamına girmiş, koca bir çocuktum. memelerini şlapp diye kaldırıp altını temizleyen, benim ulan kadın vücudu bumuymuş merakı içerisinde gözlemlediğim ve sarkan yağlar neticesinde kadın vücudundan vazgecip belki de allah korusun ipne olmama vesile olabilecek o şişko teyze yaşıyorsa, ona da allah uzun ömür versin. sonrasında hamama gelen, henüz yirmili yaşlarındaki sarışın abladır benim bugünü kutlamama sebebiyet veren. evet sözlük, her 2 haziran hamam günümdür benim. ilk kez o sarışın ablanın vücudu ile yakından görmüştüm bir kadını, ve eve gittiğimde uzun uzun düşündüren, biyolojik yorumlar yaptıran kadındır o bana. ilk çıplak vücutlu karşı cins gördüğüm yerdir benim hamam. görüşüm kutlu olsun, mutlu olsun. ouu turkiş bet is vandırful!
münih'te kanuni masajıyla beraber bir seferlik toplam 380€ ücretli keyif.
arkadaslarla beraber eskisehir hamamina gitmekten daha keyif verici bir sey zor bulunur. cikinca soguk su ic, hava kis, üzerine de bir sigara yak. hamam ve eskisehir..aman allahim.sen bu sehri 1000 yil yasat.
hamamın bölümleri; 1- hamam 2- sauna 3- wc 4- havuz 5- traşlık (bu bölümden şak şak sesleri gelirse sakın yanlış anlama, yüzey kontrolü yapıyordur. ya da ben aşırı safım)
antalya'nın diğer adı.
son görüntülerine bayıldığım, ferzan özpetek filmi... (bkz: açık havada sigara içmek) (bkz: huzur)
anadolu uygarlıklarından günümüze kadar gelmiş müthiş bi çalışma.. kese ve masaj durumuyla bir numaralı rahatlama mekanıdır. çocukluğumda mutlak her hafta ziyaret ettiğim aşık olunası yapılardır bunlar kubbesinden ışık süzer, siz hamam tasından doğal kaynak suyunu kafanıza boşaltırken iki kere ışıldarsınız.. işin en nefisi de arada gidip buz gibi bi çamlıca gazoz içmesidir. şimdi tatil köylerinin gözdesi oldu.. artık en fazla senede bir ziyaret edebilsek de kendisini, kalbimizdedir yeri. yazın da kışın da ayrıdır tadı.. tatil dönüşü de ölü derilere buradan el sallanır.. sanılanın aksine insanlar cıbıl cıbıl dolanmaz ortada yani en azından hamam kültürü almış bünyeler diyelim. arada fire verilebilir bi bakış atarsınız toparlanırlar. peştemal rahatsız edici olabilir. bikini gayet işlevseldir. gs hamamı pahalı, kasımpaşa hamamı bakımsız, eyüpteki tarihi hamam restore edilmektedir şu sıra.
ferzan özpetek'in birçok filmini ezberledikten sonra izlemediğimi farkettiğim oysaki ilk adını duyurduğu filmidir. diğer filmlerinden sonra izlediğim için bu filmden sonraki değişimini ve gelişimini farketme fırsatı yakalasam da yine aynı tadı buldum bu filminde de. insana istanbul'u neden sevdiğini hele ki sonbaharın geldiği bu günlerde daha bir farkettirir film. yine güzel kareler, anlamı içinde büyüyü barındıran madamın sözleri. ufak bir karede bile francesco'nun memet'e bakışı aşkı anlatır, aşkı özletir insana. hiç farketmediğiniz, sevmediğiniz şeyleri, gelenekleri, alışkanlıkları bile göze güzel göstermek, sevdirmek bu adamın* büyüsü olsa gerek.
francesco ile eşi arasında kavga esnasında geçen diyalog kırmış geçirmiştir: --- spoiler --- eş: bikbikbik ama ben seni bir erkekle aldattım. francesco: e ben de... --- spoiler ---
ilk giden için çok çok acayip mekan. (bkz: ben bugün bunu gördüm) len her yer meme, her yer göt! ilk etapta utan, sıkıl, göz göze gelmemeye çalış, elimde gazozum ve mandalinamla kurnanın başında kalakaldım. ama üçüncü tas sudan sonra aman sabahlar olmasın, bir göbek taşının üstüne çıkıp göbek hoplatmadığım kaldı. neyse kişisel anekdotlarımızı, travmatik anılarımızı bir tarafa bırakalım tabii. o masaj, o kese, (ki o konuya hiç girmeyeceğim, kendimden tiksindim, 4 kilo makarna çıktı resmen ıyyy) köpüğe bulanıp, kaynar sularda vücutta her santimetrekaredeki sıkıntıyı, siniri sulara bırakmak.. hamamcı teyzenin ellerine kendini emanet edip tavandaki lale ve yıldız şekilli deliklerden içeri kaçan ışık hüzmelerine dalıp, "uyusam şöyle 2 saat" dilemek.. dinlenmek, günlük yaşamı birkaç saatliğine tamamen unutmak için birebir. ya da ben ilk tecrübe sonrası hala yaşadığım rehavetle böyle mutluyum..
sicak, aşırı derece nemli, buharli ve loş, yeterli hijyen saglanmamissa cesitli organizmalarin hatta insanin dahi ureyebilecegi ortam.
senede bir de olsa gidilip mayışılası yerlerdir.erkekler nasıl gider bilmem ama kadınlar genelde ufak bir valiz hazırlarlar,hamama ilk girişte size kabinler gösterilir,tabi bu ara fecidir,çünkü hem yıkanmaktan buruş buruş pespembe kesilen kadınlar hem de montlarla sarmalanmış siz aynı mekanda bulursunuz kendinizi,hem de hamam kapıları böyle gizemli falan görünür ya dıştan,fekat kapıdan girildiği anda sağa yada sola sapmanızla bir sürü karının soyunma kabinlerinin oldugu yerde bulursunuz kendinizi.kabine girip yavaş yavaş mahrumiyetinizi diğerleriyle paylaşmaya alışma aşamasında biri gelip yer kalmamış burda soyunayım ben diyim götünü göbeğini açıverir yanınızda.titiz biriyseniz kabinde dötünüzü koyacagınız yer için bile bir örtü getirilmiştir,kirli poşeti,temiz poseti,sabun sampuan sac kremi,lif,kese,hamam tası,peştemal,bas havlusu,vücut havlusu,sac kurutma makinesi,jöle,tarak,fırca,deo,topuk tası,terlik,yiyecek zart zurt(bunun içinde sarmalar börekler getireni gördüm,ben nacizane kraker,cikolata,halley türevi tasırım efenim),içecek zart zurt(bunlar genelde dısardan gelmez,hamamda satılır,küçüklükten alıskanlıktır,hamamda gazoz içmek en büyük keyiftir). ve beklenen yer,yıkanma kısmı,bikini giyen mi dersiniz,kombinezon giyen mi, memişler göbekte teyzelerin sadece donla gezeni mi dersiniz,küçücük bir sürü veledin ellerinde taslarıyla herkesin kurnasından sular alıp savasmaları mı,ayagı kayıp düşen mi keseci kadınla çekişen mi ne ararsanız vardır.zaten ilk girdiğiniz anda buhardan nefes almakta zorlanır bunalırsınız,ama o anda da kirleriniz yumusadıgı hissedilir,sonra keseciye kendinizi bırakırsanız göbek tasında kalır kalkamazsınız,o nasıl bir rehavet nasıl bir rahatlamadır.tabi bi de dötü büyük teyzelerden bunalıp habire dısarı cıkıp içeri girenleri vardır,bunlar kalktıgında yerleri kapılırsa döndüklerinde bir kavgadır baslar. bunların hepsini bir hamam gününde bir arada görebilirsiniz,sessiz sakin hamam keyfi için hafta içi bi gün izin alın,5ten önce gidin yıkanın cıkın derim,sıhhatler olsun.
su sıkıntısı yaşandığında temizlik ihtiyaçlarının giderildiği, osmanlıdan bu yana popüleritesini kaybetmemiş, küçük ilçelerde bile olan mekan.
anneden kiza gecen bir banyo kulturudur. yerini hic bir seyin alamayacagi bir rahatlama, dunyanin gorunen ve gorunmeyen, maddi ve manevi butun pisliklerinden arinma tapinagidir. insan kabugunu o kubbenin tam ortasina ve altina yaydigi anda hic bir kutsal mekanin esamesi okunmaz.
(bkz: ısıdam)
vücudun yanında zihni de temizler. askerden dönerken antep'e bir uğrarsın. 5 aydır nerede olduğunu unutursun.
beyoğlu'nda, kesinlikle kimseye tavsiye etmediğim, uzak durulması gereken bir restorant. nedenlerini sayıyorum: birincisi, ramazan için yer ayırrtık ve rezervasyonu yapan arkadaş telefon açıp bir kişinin vejetaryen olduğunu, menüde bulunan etti tavuktu yemeklerden hiç birini yemeyeceğini, bu yüzden menüye girmeyip ayrı sipariş vermek istediğini ve bunun mümkün olup olmadığını sordu. hamam'daki kişi de evet dedi, olur dedi. iftar vakti gittiğimizde ise," aa nasıl olur, öyle şey olmaz, size ayrı yemek getiremeyiz, salata yiyin" tarzı cümlelerle karşılaştık. ama telefonda durumu konuşmuştuk, böyle dememiştiniz, herhalde gelince kafalarız diye düşündünüz dediğimizde ise sorumlu kişi yüzsüz yüzsüz "evet öyle olmuştur, kafalarız diye düşünmüşüzdür herhalde" dedi. bravo, dürüstlüğü hep takdir etmişizdir. sorunlar devam ediyor; yemekten sonra gelmesi beklenen ve menüye dahil olan çayları sorduğumuzda bize verilen cevap "çay bitti" idi. hayır daha bitmedi, devam ediyorum. menüde tatlı da vardı, fakat tatlıyı sorduğumuza da "şu bitti, bu bitti biz size puding getirelim" dendi. bugün hala, tüm bunlar sonunda rezalet çıkarmadığımızı, "madem siz bu kadar şeyi eksik bıraktınız biz de ücreti eksik verelim o zaman" demediğimizi merak ediyorum. bulabildiğim tek sonuç ise herkesin sinirleri oynadığı ve mekandan bir an önce kurtulmak istediğimiz için "ne haliniz varsa görün" deyip kaçmaya çalıştığımızdır. sonuç olarak, hamam, gitmemeniz veya sinirlerinizi aldırıp gitmeniz gereken bir yer. afiyet olsun.
gaziantep ve urfa hamamlarında "çiğ köfte" odaları bulunur. buralarda temizlenmesi kolay, mermerden bir taş blok ya da tezgah olur ki üzerinde malzemeyi koyup çiğ köfte yoğurabilesiniz. tabii genel olarak hijyen kaygıları nedeniyle her grup yanında tepsisini getirir ve bu oda, standart bir mutfak işlevi görür. yine bu kentlerde hamam, özel öneme sahip bir sosyal alandır. yeri gelir oturak alemi burada yapılır, düğün öncesinde gelin ve damat için hamama gitme töreni düzenlenir, bayram öncesi arefe gecesinde sabaha kadar açık hamamlara gidilip yıkanılır, hatta oradan bayram namazına geçilir. eski hamamların tadı bir başkadır. akustikleri güzeldir, o ilk kullanımdaki halleriyle korunabilmiş olanlarda yıkanmanın tadı başkadır. gaziantep'te 49 basamakla aşağı inilen cıncık hamamı, iki giriş çıkış yapılmış olan iki kapılı hamam gibi farklı mimarilere sahip hamamlara ayrıca sahip çıkılması gerekir. antalya'da ve diğer turistik yerleşimlerde ise eski hamamlar restoran ya da alışveriş merkezi yapılmaktadır. oysa otellerdeki, apartman altlarındaki şehir banyoları, saunalar bu eski kültürümüzün yerini tutamaz. ancak işletmeciliğinin pahalı olması, özellikle de restorasyon sorunları nedeniyle, ne yazık ki eski hamamların kaderi benzer biçimde olmaktadır ve görünüşe göre de böyle olmaya devam edecektir.
bir arkadaşımla yaptığımız çemberlitaş hamamı sefasından sorna "annemin beni yıkadığı günlerden beri kendimi bu kadar temiz hissetmiyorum" diye tanımladığı mekan. o kadar hoşuma gitti ki bu tanım, paylaşayayim dedim.
francesco'nun kapıyı açması ve "siz francesco musunuz" sorusunu duymasıyla esas etkisini göstermeye başlayan film. yoksa istanbul zaten güzel, konu zaten özgün.
çocukluğumun kükürt kokulu eğlence mekanlarındandı. her hafta gidilirdi illa; bir zorunluluk gibi, yoklama alınırmış gibi, aynı saate ve aynı günde. ayrı bir kültürdü hamam. evlerde de banyo yapılırdı elbet o vakitler ama dedim ya, hamama gitmek ayrı bir kültürdü ve evde banyo yapmaktan çok daha eğlenceliydi. peştemallerimizi, bakır hamam taslarımızı, temiz çamaşırlarımızı, hacı şakir sabunumuzu, lifimizi, kesemizi ve en önemlisi takunyalarımızı çantamıza koydugumuz gibi, solugu hamamda alırdık babannemle. babannemin hamam ahbaplarından fatoş hanım, tellak müzeyyen hanım ve şimdi adlarını hatırlayamadıgım kişiler bizden önce gelmiş olurlardı hamama ve her defasında aynı çoşkuyla karşılarlardı bizleri. gerisi kükürt kokulu, su sesli, göbek taşlı ve bol kahkahalı sohbetlerdi.. yıllar geçti.. bir havlu, bir kutu şampuan, duş jeli ve plaj terlikleriyle gidilir oldu hamamlara. localar peydah oldu, bol kahkahalı sohbetlerden eser kalmadı; babannemin hamam ahbaplarından fatoş hanım, tellak müzeyyen hanım, babannem de kalmadı. bir duş alındı ve çıkıldı. hamam, geçmişe ait güzel anıları hatırlatan, kükürt kokulu, yavan ve sası tadıyla zihnilere çakılan bir mekandır.
(bkz: beyoğlu hamam/#16087923)
(bkz: akustik hijyen mekanı)
(bkz: ooh cillop)
çocukluğumun vazgeçilmez mekanıydı bu. annem ve babam devlette çalışırlardı o zamanlar. malum sabah erkenden gidip akşam karanlığında dönmek zorundaydılar. beni de emanet edebilecekleri tek insan olan büyük halaya bırakırlardı. büyük hala gerçekten de kocaman bir kadındı ya da bilmiyorum ben çok küçüktüm. ama anneme sorduğumda “evet evet maaşallah besiliydi” der. her sabah annemler beni büyük halanın o kendi gibi kocaman, avlusunun ortasından çınar ağacı geçen evine bırakırlardı. işte ondan sonra başlardı şenlik. büyük halanın eşi evlerine bitişik bir kahve işletirdi. allahım o sıcak tuhaf renkli oraletler ne kadar da güzel gelirdi bana . anneme yalvarırdım kendi evimizde asla izin vermezdi içmeme; her defasında da tembihlerdi büyük halayı içirmemeleri için ama dayanamazdı onlar çocuk gözyaşlarıma. büyük hala her gün hiç üşenmeden ince ince yufkaları açar aralarına ıspanakları, soğanları özenle dizer ıspanaklı börek yapardı. onun avludaki o kocaman fırınından kokular yükselmeye başlayınca ben hemen kahveden eve geçerdim. börekler pişince de güzelce paket yapıp kadınlar hamamına doğru yola çıkardık. büyük hala elimden tutardı ama ben yine de onun o kocaman adımlarına yetişemezdim. “geç kalıverdik gari kibar kuzucum geç kalıverdik” nidaları eşliğinde koşarak girerdik hamamdan içeri. büyük hala arkadaşlarıyla orada buluşurdu. onlarca kadın o sıcak, nemli, buğulu ve de boğucu ortamda nefis ege yemekleri arasında kahkahalar atarlardı. birbirlerini keselerlerdi. günler böylece geçip gitti. sonra bir gün büyük halanın gece aniden hastaneye yatırıldığını öğrendik. korkunç bir sancıyla uyanmış gece yatağından. hastaneye gittik koşa koşa. taş varmış böbreğinde. bir kaç hafta sonra eve çıkardılar büyük halayı. kavanozun içinde kocaman pırıl pırıl parlayan bir taş gördüğümü hatırlıyorum; nasıl çıkar bir insanın içinden o hala inanamıyorum. büyük hala o günlerden sonra bir daha ıspanaklı börek yapamadı. birkaç ay sonra da çınarlı avluda annem ve diğer kadınlar ağlıyorlardı. şimdilerde en sevdiğim yemek el açması ıspanaklı börekse, ve de havuz, hamam, saunanın yanına bile yaklaşmıyorsam, bunların hepsi en yakın akrabaları bile o küçük kıza bakmak istemezken yüreğini, evini, avlusunu, en önemlisi de hamamını küçük kıza açan, onu allayıp pullayan o kendi gibi yüreği de kocaman büyük hala yüzündendir. canım da bir el açması ıspanaklı börek çekti ki sormayın ….
elin gavuru bilip de teeee nerelerden gelsin, siz daha hakir gözlerle bakarak neler kaybettiğinizi bilmeyin, evdeki küvetinizde aynı şeyi yaptığınızı zannedin. türkiye'de oturup da ömrü hayatında türk hamamı görmemek ayıptır, önden söylüyorum. pinpirikli tipler uzak dursun yalnız, ki aşırısı çekilir değil bu huyun, annecim sen üstüne alınma rica ediyorum, onun haricinde herkesler muhakkak gidip bir paklansın, göbek taşında salınsın derim. tarihi olması tercih sebebi, aynı zamanda hijyene önem veren bir işletme buldunuz mu değmeyin keyfinize. neler neler gördü bu gözler, dilime de şöyle bir iğrenç tekerleme takılmasın mı: "hamama gittim hamam sıcaktı, hamamda kızlar çırılçıplaktı." insanın hafıza dehlizlerini sondajlasak daha ne rezaletler çıkacak öngöremiyoruz. bir sürü koca memeli teyze görüyorsunuz, bu kısmı hoş değil kabul. hele o photoshop'la oynanmış tıfıl adamları ezerken gösterilen komik resim esas kızı kıvamındaki tombul teyzemin banu alkan pozları yok muydu? ben diyeyim gürbüz'ün yanındaki zerafet, siz anlayın. gençler bikiniyle çekingen süzülürken yaşlı başlı hatunlardaki yılların kapatılmışlığını akıtma sevdası mıydı bilemedim. giderken yanınızda kendinize ait bir kese götürmeyi ve masajın tadına varmayı zinhar unutmuyorsunuz. kendinize ait bir peştemalınızın olması da oldukça iyi bir fikir. bir de, "bir kurnadan bir kurnaya çirkef sıçramış" eşliğinde atışmazsanız ayıptır. canım adile hanım. ertesinde, gelsin gazozlar, gitsin portakallar. böyle bir mayışma, bayılmadan kendini salma, evde sızınca başında uyandırma maksatlı yarım saat saz çalındığı halde kıpırdayamama hali olamaz. rüyamda bunu yapanlara laflar hazırladım o ayrı, uyuyana yılan bile dokunmazmış velet kuzen. yüz temizleniyor, insan misler kokuyor da, o gün ne yaptın sorusunun tek sabit cevabı oluyor: banyo! bütün gün yıkan yıkan yetmemiş gibi, eve gelip ilk iş yine banyoya girmeme ne demeli? pinpiriklilerden hiç hoşlanmadığımı söylemiştim. ilk gün güneşe çıkmış da çarpılmış etkisi yaratıyor, iyi bu, bir tosun paşa setinde cayır cayır yanıp şırıl şırıl sular dökünmenin ardından nemlendirici sürmek şahanedir. eve gelip tartılınca kilo verdiğinizi görürseniz, bunu neye yoracağız, ha neyden ötürü, sorarım.
hamamların giriş bölümleri genelde aydınlıktır. müzik sesleri insan sesleri şapıdık şapıdık takunya sesleri birbirine karışır. bu aydınlığın ve seslerin insanı kendine getirir yapısı hamam sefası çıkışında kendisini belli eder. hamamın müdavimi iseniz alacağınız haz artar. güzel bir oda açılır. orada peştemale sarılırsınız. sonra dar bir kapıdan ara soğukluğa geçersiniz. acele etmeden burada biraz beklemek hamam bölümüne hazırlık olur. sonra hamam bölümünün kapısını açarsınız. yüzünüze sıcak hava ve buhar hoş geldin selamı çakar. yine su ve insan sesleri ekolu şekilde kulaklarınızda yer eder. bir kurna seçersiniz. tanıdık tellaklar göbek taşına bir peştemal birde tas koyar. uzanırsınız. sırtınız sırasıyla kürek kemikleriniz omurlarınız ve belinizle sıcaklığı tatmaya başlar. hamam kubbesinden yüzünüze nüktedan damlalar düşer. kendinizi o ekolu atmosfere teslim etmeye başlarsınız. yanınızda eş dost varsa kısa cümleli muhabbetler yapılır. asıl muhabbet hamamın kendisiyle olandır. göbek taşında kulak memesi kıvamında piştikten sonra saunaya geçersiniz. kesif bir koku gelir eski tip saunalarda. içeride bir yakınını yeni kaybetmiş yüz ifadesinde kendi terinde ıslanmış kişilere bir sıhatler olsun selamı verir uzanırsınız. ve sıcak tüm vücudunuza sirayet eder artık. sizde bu işgale direnmeksizin kendinizi bırakırsınız. arada bir kapı açılır tellak abi yeterince terledin mi der. siz ya yok daha peştemal kuru dersiniz yada onay verirsiniz. onay vermeniz sizi yeni bir maceraya sürürkler. kurnanız hazırdır. önce bir sabun sürülür başınıza hafif tırnak geçirmeleriyle saçlarınız yüzünüz sırtınız yalandan yıkanır. ve insan törpüsü faslı başlar. kese yine tüm vücudunuzu yoklar. eğer uzun zamandır siz onu yoklamamışsanız daha bir şevke gelir. küçük bir leğen su başınızdan boca edilir. bu sefer gerçekten sabunlanır başınız. eğer masaj istemişseniz boylu boyuna yatırırlar sizi. her yerinizi köpük kaplayana kadar liften geçirirler. sonra o dost-düşman eller önce kulunçunuzu elden geçirir. boyun, kollar, sırt ve bacaklardan sonra beni hep güldüren ayak parmaklarınız kıtlanır! sonra yine o leğenle dolu dolu sular dökülür her bir santimetrekarenize. en son çivileme denen soğuk su dökülür ki evlere şenliktir o an. keyfe göre yine göbek taşına yada başka bir kurnaya geçip hamam sefanızı sürdürürsün. sıcak havlularınız gelir. ıslak peştemalle vedalaşıp havlulara sarılırsınız. kalanlara bir sıhatler olsun iyi dileğinden sonra yine ara soğuk ve giriş kısmı. işte o müzik sesleri takunya sesleri ekosuz insan sesleri sizi gerçek dünyaya getirir. odanıza geçersiniz yeni havlularla sizi bir güzel kurulayıp sarıp sarmalayıp yatırırlar. teşbihte hata olmaz kefen gibi gelir ilk başta. ortacı gelir abi ne içersin diye. allaaaah hamam sefasının en güzel finali. isteğe göre soda ayran, sade soda meyvesuyu yada benim favorim limonu ayrı sıkılmış iki şişe buz gibi gazoz. bir güzel iç edilen içeçek ve yarım saatlik dinlenme. temiz olduğunuzu bilmez hissedersiniz artık. tavsiye edilir.
saç sefadan tırnak cefadan kalıbı var ya. ona kalıbımı koyarken (bir kalıp sabun) dile geldi, buradaki sefa hamam sefasıdır diye. eh verimli sularda en veremli saçlar bile sıhhat bulup uzayabilir. mümkün. hamam artık türk insanının günlük hayatından çıkmış bir olgu sevgili sözlükçü. sadece ortam sıcaklığı tahammül sınırlarına dayandığı zaman aklına geliyor insanların "hamam". ortaya bir göbek taşı, serilecen bir masaj alacan diyorsun, alacası fesatla yüzüne al al bakıyorlar. daha onsekizini yeni devirmiş insanlar "hamam mı, asla" diyorlar. biz böyle bir medeniyetin evladı mıyız yahu? geleneklerimiz gelinlerini hamamda beğenme üzerine kurdu kurnaları, kaynanaları. gelin hamamı olmadan düğün olmadı binlerce (yıl). eh hamama giren terlerdi. fakat sorun zaten bu ya sözlükçü. hamama girmek diye bir meselemiz kalmamış memleketçek! fakat dünya üzerinde tanınmamızı sağlamış türk hamamı diye bir mesele var. memleketçek biz girmiyoruz, turistler girecek sıcaklığa soğukluğa. ne ters insanlarız!
(bkz: germabe)
tarihi olanını bulduğunuzda kaçırmamanızı tavsiye ettiğim mekan. gerçi şimdi eski hamamları da restoran ya da alışveriş mekanı yapıyorlar ya, olsun. (antalya'da dönerciler çarşısı karşısı, antep'te keyvan hamamı vb.) eski bir hamamda yıkanmak başkadır. akustik mükemmeldir, kimsecikler yoksa doya doya şarkı söyleyin, en bet sesler bile o akustikte değme miks masasında düzeltilmişçesine hoşlaşır ve tabii gümbürder. ya da bir iki musluğu damlayacak biçimde ayarlayın ve göbektaşına uzanın. o tıp tıpların ruhunuza vereceği dinginliği görün. sonra güzel bir kese, arkasından köpük, ak pak olun çıkın. çıkışta havlularınıza sarınmışken soda ayran ya da sıkma limonlu tuzlu soda ya da olmadı cam şişede gazoz için. terlemeniz bitince dönün evinize, hafif bir şeyler yiyip tv karşısına geçin ya da yatın. ertesi gün çakı gibi kalkacaksınız. bu size ters gelebilir ama yazları sıcaktan kaçmak için hamamlar ideal mekanlardır. eski taş yapı olanlardan sözediyorum tabii. zaten yazın çok müşterileri kalmadığı için külhanı yakmazlar, azıcık ısıtmayla sular hemen yıkanılacak sıcaklığa eriştiği için, içerisi bunaltıcı olmaz. (hatta ısıtma için günısı kullananları bile olur). serin bir ortamda, önyargılar yüzünden neredeyse bomboş bir mekanda, serin serin su dökünme konforuyla çıplak biçimde oturursun. kafa dinlemek ve sıcaktan kaçıp soluklanmak için iyidir. antep'te, urfa'da bir de çiğköfteli hamam sefaları yapılır ki, tadına doyum olmaz!..
--- spoiler --- ferzan özpetek imzalı filmde eski türk filmlerine inceden inceye göndermeler var. örneğin madam'ın vefat etmesinin ardından bunun mektupla italya'yas bildirilmesini mekftup üzerinden izlememiz ve fonda çalan müzik dikkate alındığında türk filmleri gibi geliyor insanın gözüne. nerdeyse kemal sunal'ın postacı olduğu film gibi. mahalledeki kötü adamın bütn bölgeyi ucuz fiyata satacak olması ve bunun pencereden pencereye yayılması de ertem eğilmez'in filmlerine birer gönderme gibi geldi bana. filmde madam'ım adının hiç anılmaması ve onun hep yabancı "öteki" gibi yansıtılması da dikkaterlerden kaçmıyor. falcı kadının kehanatenin çıkması da matrix'ten günümüze her filmde geçen bir örüntü haline geldi. --- spoiler ---
geçen gün hayatımda ilk kez gittiğim ve hayatında hiç hamam görmemiş minimum 10 arkadaşım olduğunu farkedince tekrar onları da alıp gitmeyi görev bildiğim harika yer. şimdi efendim, daha önce hamam kelimesinin bana çağrıştırdığı demode ve gereksiz sıcak ortam, ölü derilerin saldırısına uğramam ve standart peelinglerin işe yarar bir müttefik olmadığını anlamamla gözümde gidilesi bir mekan haline gelmeye başladı. hamamda geçirilecek bir günün ayrıntılarını planlamadan önce hedefimin yakınlarına gidip bir piyasa etüdü yapmam ve hamamdan çıkan hanım teyzelerin kese, masaj ve bilumum hamam materyalleri konusunda fikrini almam son derece yararlı oldu. teyzelerle konuşurken ilk öğrendiğim şey kendi havlunu, terliğini, sabununu, şampuanını, kısaca başına "kendi" kelimesinin konulabileceği herşeyi evden götürmem gerektiğiydi. ortam sıcaktı fakat öldürücü değildi, hamam çalışanları ilgiliydi fakat eğitimli değildi. bu bilgileri hafızaya alıp boş bir günde kullanmak üzere evin yolunu tuttum.hamam meselesi, hele de kısa hayatımda bir ilk oluşturduğundan, şakaya gelecek gibi değildi. boş günümü ayarladım, arkadaşlarımı ektim, sevgilime rapor verdim ve tam teçhizatlı, bavuldan hallice bir çantayla hedefe doğru yola koyuldum. burda size çantamın içeriğinden bahsetmeden geçmek olmaz. tabii ki kurulanmak için kocaman beyaz bir havlu, saçlarım için küçük beyaz bir havlu, hamamda peştemal geleneğini yaşatmamak adına bir bikini, kaymadığından emin olunmayan bir çift parmak arası terlik, nolur nolmaz diye yedek kıyafet, peeling özellikli bir sabun, ultra güçlü saç maskesi, boyalı saçlar için şampuan, olmazsa olmaz vücut peelingi, makyaj malzemeleri ve saç kurutma makinesi kocaman çantayı dolduran malzemelerdi. hamamda sorun yaşamam imkansız diye düşünerek özgüvenli bir biçimde kapıdan içeri girdim. beni güler yüzlü sayılan şişmanca bir teyze karşıladı ve bana 8 numaralı odayı tahsis etti. haftaiçi gittiğim için ortam oldukça tenhaydı, hamam çalışanları avluda oturup arabeskimsi bir müzik dinliyorlardı. ben odamın kapısını kapatıp giyinmeye koyuldum ama aklımda hala önemli bir soru vardı, hamam dedikleri yıkanılan yer nerdeydi acaba? gördüğüm yer 2 katlı, odaların açıldığı büyükçe bir avluydu. hazırlıklarımı tamamlayıp dışarı çıktım ve şişman teyzeyi bulup ezik bir tavırla günün sorusunu patlattım: "nereye gidicem?" teyze istifini bozmadan eliyle kıyıda köşede kalmış minik bir kapıyı işaret etti, ben olay yerinden hızla uzaklaşırken cahilliğimi algılayıp arkamdan koşup bana yetişerek: "kese ve masaj istiyorsan hatice abla diye bana seslen emi yavrum" dedi. tamam deyip minik kapıyı ittirdim,yüzüme çarpan sıcak hava dışındaki en önemli ayrıntı hamamın iç dekorasyonunun kliplerde ve filmlerde gördüğümle tıpatıp aynı olmasıydı. standart bir hamam dizaynının türk hamamlarında mecburi olduğuna kanaat getirip kendime bir köşe ararken birden arkamda hatice ablayı buldum. gel yavrum deyip bana yıkanmam için ayrı bir bölme gösterdi. bölmede kendime ait hamam tasım sıcak ve soğuk musluğum ve kurna diye tabir edilen lavaboya benzer mermer yapı bulunmaktaydı. bölmeme daha önceden su geçirmez torbaya sıkıştırdığım banyo malzemelerimi koydum, havlumu astım ve kendimi ıslatmaya başladım. bu arada kese yaptırmak için sabırsızlandığımdan bölmemden çıkıp avluya ilerlemeye başladım, birkaç şişman teyze çıplak halde göbek taşına yatmış terliyorlardı, inanılmaz derecede beyaz tenli ve inanılmaz derecede büyük göğüslülerdi. hamama sürekli gelirsem beyazlayıp onlar gibi olmaktan korkarak hatice abla diye seslendim. hatice abla sakin sakin gelip beni göbek taşına yatırdı ve ölü derilerimden kurtulmaya başladım. bu arada vücudum hakkında kendince yorumlar yapıyordu, hatice ablanın ince ayak bileklerimle ilgili yorumlarının akabinde kadından hoşlanmaya başladığımı farkettim. sırtımdaki fibröz dokuları farkedip; "yavruum senin de şu kulunçlarını bi halledeyim ben" deyip bana sormadan masaja başladığında rahatlamanın doruklarındaydım. bu arada çevredeki en zayıf kadının benim 2 katım hacimde olması da gözden kaçmayan bir ayrıntıydı, kendimi victoria's secret mankeni gibi hissetmeye başlamıştım. kese ve masaj bitince bölmeme geri dönerek saçlarıma maske sürdüm, kafama havlu sardım ve dışarı çıkıp bir köşeye uzanıp terlemeye başladım. bu arada benden başka sadece mor bikinili nispeten zayıf ama yine de benden şişman bir teyze kalmıştı. ikimiz arada birbirimizi keserek terlemeye devam ettik. bir ara susuz kaldığımı hissedip avluya çıktım, unuttuğum tek şey belli olmuştu: içecek. ama avlunun köşesinde parlayan küçük büfede yok yoktu. bir soda içip terlemeye geri döndüm. fakat içerdeki sıcak ama öldürücü olmayan hava uzun vadede öldürücü olma ihtimaline sahipti, kısaca sadece 2 saat sonra eve gitme zamanı gelmişti. odama gidip yedek kıyafetlerimi giydim, saçlarımı kuruttum. (fakat hamamda saç kurutma makinesi vardı almasam da olurmuş.) fibröz dokularımdan, ölü derilerimden ve vücudumdaki toksinlerden kurtulmuştum. bütün bunların maliyeti de sadece 23 tl olmuştu. bunu yalnızca nakit olarak kabul ettiklerini yeni başlayanlar için belirtmemde fayda var. kahramanım hatice ablaya hoşçakal deyip tek kelimeyle kuş gibi hafiflemiş olarak eve ilerledim.
muhteşem eğlenceli bi mekandır tıpkı lunaparktaki korku tüneli gibi. ama onun daha kanlı canlı, daha gerçek olanı. en son gittiğimde bi teyzenin eğrilmiş kemik yapısını olduğu gibi görebildim çünkü kemiklerini örten deriden başka hiçbir şey yoktu. bu sayede allaha yöneldim "allahım n'olur bu kadar uzun yaşayıp elden ayaktan düşmeden canımı tez al" şeklinde duamı da gönderdim. bununla kontrast oluşturan bi teyze de vardı mesela. aşağı yukarı bir volkswagen beatle büyüklüğünde kat kat oturduğu göbek taşına yayılmış ve 3 tane dağcı tarafından keselenen bir dağ gibi bütün haşmetiyle gelenleri karşılıyordu. karşısında saygıyla eğildikten sonra kendisini tavaf edip kurnama ancak ulaşabildim. siz siz olun halk hamamlarında sadece 3tlye sunulmakta olan bu eğlence fırsatını kaçırmayın. opt kib bye
fat and hairy http://www.igougo.com/…ish_hamam_fat_and_hairy.html
hem vicuudumuza hem de ruhumuza iyi gelecek bir yerdir hamam. bir nevi rehabilitasyon merkezi diyebilirim. sırt ve genel anlamda tüm kas ağrılarına ve cilde iyi gelir, sıcakta kedi gibi mayışıp sütlaç kıvamına gelmek ruha iyi gelir. göbek taşına yatıp keselenirken ardından mis gibi sabun kokularıyla yıkanmak ve orda bir yandan sıcaktan bunalırken bir yandan bunun hiç bitmemesini istemek o anda hayatınızdaki en büyük derdinizdir. saç diplerinizden ayak parmak uçlarınıza kadar masajı da yaptılar mı artık zirveye ulaşmışsınızdır demektir. çıkınca sinirleriniz alınmış gibi hafiflemiş hissedersiniz. pambık gibi cildinize gülümseyerek dokunur dokunur dokunur, üstüne türk kahvenizi içer ya da biraz şekerleme yapar ve bir dahaki seansın ne zaman olacağını planlarsınız.
dünyanın en erotik ve en iğrenç görüntülerine ev sahipliği yapan fantastik mekan.
her gidildiğinde 2 kilo zayıflanmasına sebep olan yer. vay arkadaş...
iki türk erkeğini kırkpınar dışında şu şekilde görebileceğiniz tek yer.
bildigim kucuk bir tanesinde, kimselerle konusmadan, uzun uzun kalip dusunerek ruhumu arindirdigim mekan. oyle para hirsi olmayan guzel insanlara da bedenimi emanet ediyorum. vuruyor keseyi, vuruyor masaji ya allah ceke ceke. ne dert kalıyor, ne ağrı, ne de sizi. osman a gazı verip, sen güçten dusmussun be abi de isin bonusu, ya allah çekip bir girişiyor ki, aman diyim. ortalama 1saat kalıyorum, 30 dk da soğuma. tavsiyem spordan sonra gitmek, inanılmaz oluyor insan. kesede çıkan kirlere bakınca film şeritleri geçiyor insanın gözünün önünden, cikilan tatiller, sporda giyilen seyler, is ortamı, belki sevgilinin bıraktığı izler. hepsini supurup alıyor kesesiyle osman. homofobik arkadaslar pek kasmasınlar kendilerini, dayak yer gibi masaja tabi tutulabilirler. o kese atilicak. adeta günah cikariyor gibi oluyorum her gittiğimde, cocuk gibi gazoza sevinerek tekrar başlıyorum hayata. seviyorum bu meditasyonu.
memlekete ilk defa gelen alman misafire hamamın nasıl bir şey olduğunu anlattık. "insanların yarı çıplak dolaştığı büyük bir yerde tanımadığım birisi gelip beni yıkayacak öyle mi? çok saçma!" dedi. alman işte.
hemen hemen dünyanın her köşesinden insanın ilgisini çeken , köpük , kese , masaj , göbek taşı olayları ilgiyle karşılanan fakat her ne hikmetse olay kadın erkek birlikteliğine dayandığında ayak kaydıran sulak yer. sen git kitap oku , sosyalleş , kahkaha komedi falan, ne işin var sarayda.
sahiplerinin ve tellaklarının genellikle tokatlı olduğu mekanlar.
--- spoiler --- taka taka ona mı taktın, diyebilirsiniz ama francesco'nun çok fason öldüğü film. francesco'yu bıçaklayan adam resmen sadece gömleğin ardındaki kan torbasına yanlamasına çizik attı ve ortam kan gölü oldu. ayriyetten o sahne daha uzun tutulabilirmiş. --- spoiler ---
ferzan özpetek'in istanbul'un insanı kendisine bağlayıp hayran bırakan mistik havasını ve türk milletinin yabancılara karşı gösterdiği karşılıksız sıcak kanlılığını anlatan filmi. ancak içerisindeki ufak bir ayrıntı olan eşcinsel ilişki ile gündemi daha çok meşgul etmiştir. oysa filmde kendisine teyzesinden miras kalan hamamı satmak için italya'dan gelen francesko yanında kaldığı ailenin sıcak ilgisine ve istanbul'un büyüsüne kapılıp hamamı satmaktan vazgeçip onu restore etmeye karar verir. nitekim mutsuz bir evliliği olan francesko istanbul'da aradığı iç huzurunu ve aşkı bulmuştur. ancak francesko'nun soğuk eşinin de italya'dan istanbul'a gelmesiyle bu mutlu dönem kısa sürede biter. zamanla eşiyle olan problemlerini halletse de, hemen ardından gelen cinayetle francesko'nun hayatı son bulur. ancak karısı da istanbul'un ve türk insanın cazibesine kapılmıştır bile. bu yüzden o da kocası gibi orada kalıp hamamı işletmeye karar verir. filmin anlatmak istediği ve konusu kısaca budur. içindeki eşcinsellik temasına gelince de bu ferzan özpetek'in alameti farikasıdır. nitekim bu filmi eğer çağan ırmak çekmiş olsaydı bu aşkı evin oğluyla değil de evin kızıyla yaşatırdı.
taksimin en dandik mekanlarındandır. *
efendim, hamamın bol bulunduğu yerlerden olan bursa'da büyüyen biri olarak, hamam usül ve gelenekleriyle ilgili bir rehber hazırlamak istedim: öncelikle hamam, ciddi solunum problemleri olanlar hariç herkesin gitmesi elzem olan bir yerdir. "buhar beni çok etkiliyor, nefes alamıyorum, ölüyorum, bitiyorum.." gibi bahaneler bir tarafa bırakılmalı. o kadar rahatsız oluyorsanız yüzünüze sürekli soğuk su çarpın, dışarıda soluduğunuzdan bile iyi nefes almaya başlarsınız. hazır soğuk sudan bahsetmişken musluklardan bahsedelim: özellikle, eğer doğal kaynak suyu kullanan bir hamamsa musluğun tekinden resmen kaynar su akacaktır. bir tarafınızı yakmadan hangisinin sıcak olduğunu anlamak içinse: üstü kireç tutmuş musluktan sıcak su akar. bu kireç hamamın pis olduğunu göstermez, çaydanlığın içindeki kireç gibidir. hamama gitmeden önce yanınıza şampuan, sabun, banyo lifi, tarak, banyodan sonra kullandığınız saç şekillendirici, temiz kıyafet gibi eşyalarınızı almayı unutmayın. çoğu yerde peştemal, havlu ve terlik verilir. siz yine de sorup soruşturmadan gitmeyin. eğer kesenizi kendiniz yapacaksanız, kese de alın. heh kese diyince, "benim cildim çok hassas kese tahriş ediyor çokk :((" güruhu lafım size: en çok kir* sizden çıkıyor olum! uzun süre sıcak suyun altında kalınca deri kabarır ve kese deyince kendi kendine soyulur resmen. üstelik şimdiki tellaklar o kadar acımasız değil, biliyorlar kimin canı ne kadar yanar, sevin onları. kimse elalemin pörsümüş memelerini ve selülitli bacaklarını görmek istemez sanıyorum.(kadınlar hamamı için! lan! dağılın!) bunun için hamamın tenha olduğu bir zamanda gitmelisiniz. hafta içi gitmek avantaj. hatta cuma bile gitmeyin ertesi haftasonu ne de olsa. sabah çok erken kalkabilen bir insan değilim bu yüzden size de tavsiyem tam akşam yemeği saati gitmeniz. yani akşam yedi - yedi buçuk gibi. sekiz buçuktan sonra karılar sofrayı toplayıp yıkanmaya geliyorlar. ona göre yani. hem akşam vakti giderseniz gece güzel bir uykuyu da garantilemiş olursunuz. hamamdayken mutlaka sıcak su dolu havuza girin, böylece sudan çıktıktan sonra hamamın içi bile serin gelecektir. eğer bir aslan başı varsa bu havuza dökülen mutlaka altında durup sırtınızı akan suya verin. etkili bir masaj. keseden önce soğuk suyla yıkanmayın. sıcak suyla yeterince oynadığınızda sırtınız, bacaklarınız kaşınmaya başlayacaktır. artık keseye hazırsınız. bu arada, hamamda yıkanmak için duş başlığı aramayın. kurnaların içine doldurduğunuz suyu tasla dökmek suretiyle yıkanacaksınız. kullanacağınız kurnanın içinde daha önceden su varsa onu mutlaka boşaltın. kendi sıcak suyunuzu doldurun. hatırlatalım, kurnanın içindeki su garip bir şekilde çabuk ılınır. eveet, kese, banyo, yıkama, durulama işlemlerinden sonrası sizin sefa pezevenkliğinize kalmış. bu evreye geldiğinizde sıcaktan dolayı yorulmuş ve mayışmış olacaksınız. göbek taşına yatma fikrine pek sıcak bakmadığımı belirtmeliyim. hamamın en pis yeri orasıymış gibi gelir. neyse efenim, bundan sonra birkaç kere, sadece soğuk suyla doldurduğunuz tasınızı başınızdan aşağı dökebilir, yanınızda arkadaşınız varsa ona da soğuk su fırlatabilirsiniz. inanın soğuk su hiç bu kadar şaşırtıcı bir şaka olmamıştı. hamamdan çıktıktan sonra hemen giyinme telaşına düşmeyin, havlunuza sarınıp bir gazoz için. gözlerinizin önündeki buğu kalkana kadar bekleyin. hamam aceleye getirilecek bir mevzu değildir. anlatması bile bu kadar uzun sürüyor, düşün. hamamdan çıktıktan sonra, hatta gece yattığınızda bile, tatlı bir kaşınma devam edebilir. tavsiyem daha hamamdayken, giyinmeden önce nemlendirici bir krem sürmeniz. pirüpak oldunuz. sıhhatler olsun.
siz hiç hamama gittiniz mi? ben bir kaç kez gittim. peştemali götüne sokulmuş bir adam gördüm. gözümün biri söndü. kör oldum, amk. her şey temizlenmek gibi insani bir ihtiyaçtan ortaya çıktı. hamama gittim, peştemali sarındım. önce duşumu aldım, sonra da saunaya girdim. kıllı kıllı, göbekli, iğrenç erkek vücutları oradaydı. orada kadınları ve eşcinsel arkadaşları anlayamayarak, bir süre onları düşündüm. sonra sıcağa daha fazla dayanamayarak, hamam kısmına geçtim. hamam kısmı daha acayipti. bayram telaşı olduğundan, çok büyük bir kalabalık vardı ve bütün tellaklar dolu olduğundan, beklemem gerekiyordu. ben de beklerken, sağıma soluma bakınmaya başladım. en uçtaki tellak kasap edasıyla peştamali adamın popo kısmına doğru sokuşturmuş, adamın sırtını keseliyordu. en uçtaki tellaksa, peştamali popo kısmına uzunlamasına uzatmış ve sumo güreşçisi yaratmıştı. sonra kapıdan bir adam peştamali ile içeri girdi. ona bir şey yapılmasına gerek yoktu çünkü bildiğin street fighter'daki honda'ydı. öyle bir çeşitlilik işte... sonra sıra bana geldi. öndeki iki dişi olmayan tellak beni çağırdı. yanına gittim, uzanmamı istedi, uzandım. ağzı açık bir şekilde dirseklerime basıç uygulamaya başladı. o anda da kafasından aşağı doğru bir damla terin süzüldüğünü fark ettim. o tek damla ter süzüldü, süzüldü ve aşağı tam sağ gözümün yanına düştü, metafor kullanmamama gerek yok tek kelimeyle iğrençti. sonra adam beni evirdi, çevirdi ve çıkardığı kirleri tek tek bana gösterdi. utanmam mı gerekiyordu, yoksa sevinmem mi, bilemedim. sonra "tamamdır" dedi ve gitti. ben de üzerimdeki kirleri temizledim, hemen uzaklaştım oradan. hala aklımda aynı soru vardı. bir kadın ya da eşcinsel bu erkek vücutlarının nesinden hoşlanıyordu, nesini çekici buluyordu? cevap mı? cevab veremedi.
komşum..
son derece cinsiyetçi bir yapısı var. niye hiç karma hamam yok? çıplaklıktan niye bu kadar utanıyoruz? doğarken de çıplağız, mezarda da. sadece doğumla ölüm arasında giyiğiniz. hamam gibi insanın en insan olduğu, temizlenmenin, durulanmanın en birinci amaç olduğu bir mekanda cinsiyet ayrımı olmamalı.
fiyat-performans açısından istanbuldaki en uygun hamamlar kocamustafapaşa yöresi hamamlarıdır.turist yoğunluğunun düşük olması önemli bir etken tabi http://cukurcumatimes.blogspot.com/…-rehberi-4.html
bizim usul spa'dır. su terapisidir. masajdır. hijyenik koşullar yakalandığında en başarılı ölü deriden kurtulma, tazecik bebek poposu gibi bir tene sahip olmanın en iyi yöntemidir. ancak en geleneksel yöntemlerle yapıldığında maksimum yarar sağlanabilir, yani sıcak suda bir müddet kalmak akabinde göbek taşında terlemek ve ardından kese olmak şeklinde. çünkü diğer lifler, ve scrub tabir ettiğimiz ürünler pütürlere veya pürüzlü yüzeylere sahiptir ve aşındırma yöntemi ile üst deriden kurtulmanızı sağlar. ancak kese, zaten kabarmış üst derinin bir nevi ovulması ile kendi kendini( allahım bunlar benden mi çıkıyor skandal! diyeceğiniz ufak ölü derilerin dökülmesi ile) atmaktadır. alttan hiç bir aşınmaya uğramamış en sağlıklı hali ile yeni cildiniz çıkmaktadır. cilt tipinize göre değişmekle birlikte, 10-15 günde bir yapılması uygundur.
(bkz: tarihi galatasaray hamamı)
biraz daha önce bahsedilmemiş ve hiç gitmeyenlerin aklındaki soru işaretlerine cevap olabilecek noktalardan bahsetmeye çalışacağım. zaten bu güne kadar ben de gitmemiştim. biz 7 arkadaş, 7 erkek bir hamam atraksiyonu yapalım istedik. bir arkadaş tarihi galatasaray hamamından fiyat aldı, etti ve gittik. en merak ettiğim soru yanımızda ne götürmeliyiz ve yanımızda ne götüreceğizdi. hamamdan fiyat alan arkadaş yanımızda hiç bir şey götürmemize gerek olmadığını söyledi ve daha önce hamama gitmemiş 7 arkadaş buna uyduk, elimizi kolumuzu sallaya sallaya hamama gittik. girişte bir fiyat tartışması oldu, bu fiyata girersen bol bahşiş bırakmamız gerektiği v.s. söylendi neyse bunları özet geçiyorum ayakkabıları çıkardık terlikleri giyip üst kata soyunma odalarına çıktık. soyunma odalarında başladık soyunmaya. dona gelince sıra hepimiz yanımızdakini tıklatarak sorduk napalım olum çıkaralım mı donları diye. donları bir arkadaş hariç hepimiz çıkardık. doladık belimize peştamali astık odada askıya kıyafetlerimizi çıktık. ben gözlerim ileri derecede bozuk olduğu için gözlüğümü çıkarmadım. indik merdivenlerden, giymemiz için takunyalar koymuşlardı. terlikleri çıkarıp takunyaları giydik ve kapıdan içeri girmemle beraber benim gözler buğulandı. burası ara sıcak diyebileceğimiz küçük bölümdü. asıl göbek taşının olduğu yıkanılacak kısım için karşımızdaki kapıdan girdik ve evet buğulanan gözlüklerim önce bembeyaz oldu ardından damlacıklar oluşmaya başladı. sıcağı seven bir insan olduğumdan sıcaklıktan rahatsız olmadım. gözlüklerimin camlarını peştamale silip göbek taşına yaklaştım. hamamda bizden başka kimse yoktu. tellaklar göbek taşının üzerine serilmiş örtü ve yastıklara yönlendirdiler bizi. yatın burda iyice bir ısının dediler. şimdi peştamale sarılmışız ama don yok içinde çok sakat bir pozisyon hepimiz sanırım bu tereddütü yaşadık hemen yatamadık göbek taşına bir yaklaştık turduk nasıl frikik vermeden yatarız diye düşündük ve başardık yatmayı. bir süre ısındıktan sonra kalkınca arkadaşın uyarmasıyla bir baktımki benim sıkı sıkıya belime doladığım peştamal sıcaklık ter nem v.s. ile gevşemiş kendini salmış öyle kalkıp bir kaç adım atsam düşecek. onu toparladım, sıkıca yeniden sıkıştırdım belime. bunu biz ısınıp ter içinde kalırken bir kaç kez tekrarlamak zorunda kaldım. bu safhada bir kaç küçük firikik veren arkadaşlar oldu yatarken doğrulurken falan, ama sonra ne kadar önemsiz frikikler olduğunu anladık. tellaklar geldi. benim başıma daha tellak gelmemiş göbek taşının öteki ucundaki arkadaşımı kesiyorum başında tellak... başladı peştamalini soymaya. o anda hepimizin düşüncesi sikmeseler bari şeklinde. soyuyor dediğim de sırtüstü yatarken, beline doladığı peştamali üst kısmını yani cinsel organını açmadan altında kalan kısmını açtı ve cinsel organının üstüne katlayarak koydu. artık benim baktığım açıyla çırılçıplaktı profilden. omuzdan ayak bileğine kadar arada hiç bir örtü, kumaş kalmamıştı. peştamal göbek deliğinin altından bacak arasına doğru iniyor. bacaklar tamamen açık. derken o arada benim başıma da bir tellak geldi. ne olacağını görmüştüm, anlattıklarımı bana da yaptı. bu arada boxerıyla giren arkadaşın tellağı peştamali komple çıkarıp sıcaktan rahatsız olan başka bir arkadaşın ayaklarının altına koydu. başladı suyla sabunla masaja benim tellak. bacaklardan başladı boyna kadar geldi bitti. dedi gözlüğünü çıkar dön. yahu nasıl döneyim peştamal üstüste katlanmış el kadar kalmış bir önüm kapalı kıç komple açık. neyse artık hepimiz birbirimizin kıçını böylece görmüş olduk. bari önümü kapatayım diye peştamali önümde tutarak kalktım. sol elimle önden tutarken sağ elimi de arkamdan uzatıp alttan kıçıma doğru kaldırarak yüzüstü yattım. gözlüğü çıkardım. o arada tabiri caizse dal taşak her şey bir ara meydana çıktı ama köşede olduğum için arkadaşlardan gören olmadı sanırım. sırta da masaj yapıldı aynı şekilde, bu iyi geldi söylemeliyim. rahatladım biraz. ama yaptığı masajı beğenmedim. ben daha iyisini yapabilirdim. o ortamın sıcaklığı, rahatlatıcılığı olmasa bi halta benzemezdi de o masaj işte o ortamda baya iyi geldi. neyse masaj bitti dedi kalk şöyle geç, kurnanın yanını göstererek. yahu içimden geçiriyorum geçecem de nasıl? peştamal zaten dönmemden sonra daha da küçüldü katlandı sanki onu açılıp saçılmadan tekrar örtmem imkansız. bende gözlüğümü taktım ve deminki mantığımla, yani kıçımızı hepimiz gördük onu daha saklamaya gerek yok önü kapat deyip, bir elimde peştamali önden tutarak giydim takunyaları ve geçtin kurnanın yanına. gözlüğü çıkarttım yanıma koydum. başladı yıkamaya. kese sabun falan derken bir kaç kere su göktü başımdan aşağı saçları da sabunla yıkadı bi güzel. ama benim gözde gözlük yok su da sıcak belime sarılı olmayan sadece önümde duran peştamal vücudumdan akan suyla beraber kaymaya cinsel organım açılmaya başlamış. tamamı açılmadan fark ettim de dikkat çekmeden hafifçe yukarı çektim, kapattım. sonra sırtımı bacaklarımı v.s. yıkadı tekrar başım derken ben oradan nasıl kalkabileceğimi peştamale yeniden nasıl sarınabileceğimi düşünüyorum. peştamal katlıydı suyu da görünce katlar üstüste yapıştı onu bi silkelemek lazım ama nasıl falan diye kuruyorum kafamdan. neyse bitti yıkama faslı da gitti tellak. kaldım hamamın bir köşesinde yanlız. taktım gözlüklerimi çevreyi kesiyorum beni görebilecek bir iki arkadaş var onlarında kafası yıkanıyor görülme ihtimalimin minimum olduğunu düşünüp peştamalimin uç noktasını buldum ve üzerimden kaldırmadan uç noktasını çekip sağ tarafıma koyarak diğer elimle sola doğru çekip peştamali açık hale getirdim ve ayağa kalkıp belime doladım. firikik vermediğimi sanıyorum. en azından gören bi arkadaş olsa söylerdi kesin. sonra biraz su dökündüm ettim. yıkanması biten diğer arkadaşla önceki bölme olan, demin ara sıcak dediğim kısma geldik. orada duş varmış birazda orada durulanıp gelen sıcak havlu ve peştamallerle tellak sırayla bizi kurulamaya başladı ben kurulandıktan sonra odanın anahtarını almak için geri döndüm. benden sonra o boxerını çıkartmayan arkadaşı kurulamaya başlamıştı tellak. önüne peştamali tuttu. arkadaşta indirdi boxerı. tam o anda yanlarından geçiyordum çünkü hadise kapının önünde cereyan ediyor ve o kadar göstermemek için boxerıyla yıkanan arkadaş ne var ne yok göstermiş oldu. en azından bana. sonra çıktık oturduk giriş kısmında bir arkadaş çay içti. sonra yukarı çıkıp giyindik. boxerla yıkanan arkadaş zannediyorum boxerı sırılsıklam olduğu için poşete koyduğundan iç çamaşırı olmadan giyindi kıyafetlerini. bitmişti bu kadardı. merdivenlerden inice kurutma makinesiyle saçlarımızı son kez kurutarak çıktık ve istiklâl'e karıştık. özet olarak çok çekingen biriyseniz aman kıçım gözükmesin, başım gözükmesin hamama gitmeyin. ya da gidiyorsanız mayo falan giyin ama bence o ortamda komik olur. biraz rahat olmak lazım. nitecede herkes birbirini kesmiyor ki ortamın tadını çıkarmak lazım sıcak ohh mis gibi çok rahatlatıcı. gevşiyorsun ve uyumak istiyorsun. bu kadar muhafazakar bir toplumda bu kadar "özgür", kıç baş açık yıkanılmasının sebeplerini de çözebilmiş değilim. ilginç. başka yerde pantolonun kenarından boxerının çıkması yadırganır hele kıç çatalı gözüktüyse neler neler... ama hamamda bunlar yok. o yüzden hamamdan çıkınca ben kendimi daha normalleşmiş hissettim her şeyden önce. zaman zaman gitmek lazım.
filmi çekildiği tarihte izleyip o günkü algıyla yorumlamak önemli.. 12 yıl sonra seyredip yapılacak şu eleştiri, bu kriter dikkate alınarak okunmalı.. -filmde ciddi bir ışık sorunu var.. karanlık hakim olmuş genelde.. -başak köklükaya'nın ilk filmi.. çok taze görünüyor.. keza mehmet günsur da öyle.. -italyan kadın marta (francesca d'aloja), şahika tekand tadında ve çok gizemli.. ayrı bir havası var, 12 yıl sonra bile.. -ferzan özpetek serisine başlayan biri, hamam'dan sonra ikinci filmi harem suare'yi izleyince, ister istemez "bu adam hamamla bozmuş" der.. -filmde italya ile türkiye çok güzel buluşturulmuş.. özpetek'in diğer filmlerinde bu ilişki hiç bu kadar başarılı kurulamıyor.. -filmin istanbul tanıtımı harika, ciddi bir alkışı hak ediyor.. -sofralar da bir o kadar başarılı.. dolmalı akşam yemeği sofrası tepeden müthiş görünüyor.. -tek eksi, mahalle muhabetine.. kadınların balkondan balkona dedikodusu sakil durmuş.. oyunculuk sıfır.. -son not: jenerikte şahnaz çakıralp ismi dikkat çekiyor ama kare kare filmi geriye sardığınızda bir türlü göremiyorsunuz.. bir allahın kulu söylese de hangi sahnede oynadığı bilinse... (bu arada ters akan jenerik, yeni bir şey değil.. özpetek de bu fanteziden çabuk sıyrılıp, diğer filmlerinde bir daha denememiş allahtan...)
oncelikle merak uzerine ilk deneyimi olanlarin proseduru bilmesinde fayda var. sirayi iyi takip etmek gerekiyor. disari cikip havlulari sarindiktan sonra yeniden iceri girmek istediginizde ne oluyor kardesim bakisi alabiliyorsunuz. ozellikle huylananlar kese yaptirmasa iyi olur. tellaklikta yapilacak is degil dogrusu.
erkek adamın tabularını bir kenara bıraktığı mekandır. daha önce hiç bir erkeğe bu kadar teslim olmamıştım. her bir yerimi elledi arkadaş kese ayağına. ben de onu keseleyerek karşılığını verdim. masajlaştık da sonra. sanırım sevişmiş olduk. lan?
tarihi olarak üç çeşittirler; kuşluk hamamı-günün bir vaktinde erkeklerin diğer vaktinde kadınların kullandığı tek hamam-sadece erkeklerin kullandığı çifte hamam-hem kadınlar hem erkekler için ayrı mekanlar mevcut olduğundan mütevellit iki cinsin de keyiflerince kullandığı
ferzan özpetek'in bütün filmlerini izlemiş biri olarak, en sevdiğim filmi diyebilirim hamam için. bir, ilk film olmasına rağmen, bu kadar güzel olması, istanbul görüntüleri, o şahane müzikleri... kaç kez izlediğimi unuttum bile. hele mehmet günsür ve alessandro gassman'ın deniz kenarında, uzaktan birbirlerine baktıkları bir sahne var ki, şu ana kadar izlediğim filmler arasında birbirine böylesi aşkla bakan iki kişinin olduğu bundan daha güzel bir sahneye rastlamadım ben. sırf bu sahne için bile sevilir. http://www.youtube.com/watch?v=ekl094trr2e
keseci teyzenin kese yaparken bacaklarımı omzuna atması ile başlayan korku dolu dakikalardan sonra üstüne bir de sarkık göğüslerinin yalnışlıkla sırtımı dürtmesi ile irrite olup kendimi dışarı zor attığım mekan. ayrıca etraftan duyulan 'erkekler hamamında keseci bir müşterinin boynunu keselerken kırmış' diyalogları ile korkuttukça korkutan, su buharı ile boğdukça boğan mekan. (bkz: daha da gelmem)
hayatımda hiç gitmediğim yer. kazıklanmayacağınız ama buna rağmen temiz olan bir mekân var mıdır istanbul'da bilmiyorum.
temizlikten ziyade sonrasında içeceğim her neyse hazzını 5-6 katına çıkarttığı için gittiğim yerdir. favorim ayran, soda ve limon suyu karışımıdır. siktir lan limon ne alaka demeyin, deneyin. bombastiktir. (bkz: eskişehir hamamları)
temizliğin dibine vurmak için gidilen, mermer kaplı, dört tarafı taşlarla örtülü mekandır. nefes almakta zorlanacağımı bildiğimden, evdeki banyo hamam niyetine geçmekte benim için.
arapçada ‘ısıtmak, sıcak olmak’ anlamındaki ‘hamm’ kökünden türemiştir. "ısıtan yer" anlamındadır. farsça karşılığı: germâbe.
(bkz: hepimiz kardeşiz)
sağlam bir konusu olan ancak konunun derinliklerine işleyişi kötü olan bir film. --- spoiler --- francesco'nun eşinin aldatması, ölen teyzenin ailesel bağları, füsun'un evlilik meselesi, francesco ve mehmet birlikteliği derinlemesine işlenip hissettirilebilirdi. --- spoiler ---
fecii romantikler için fazlasıyla cezbedici dursa da, kof bir oryantalist fantezi evreninden fazlasını sunmuyor ne yazık ki.. (http://yucitek.blogspot.com/2011/08/hamam.html)
bir zamanlar sevişme fantezilerinin büyük bir kısmına evsahipliği eden mekan.
eğlenmek, gevşemek, iliklerine kadar ısınmak, kafayı dağıtmak gibi nedenlerin yanı sıra sırf "ben üşeniyorum, biri beni bi' güzel yıkasın mümkünse" diye bile gidilebilecek eğlenceli yerlerdir hamamlar. sıcağını da bulursunuz, üst katta havalandırma bacasına yakın serin yerleri olanlarını da, kalabalığını da bulursunuz, tenhasını da. ama dedikodu yapılmıyor, akustikten ötürü, haberiniz olsun. bir de çıkınca hamamyolu'nda bi' kave içmek lazım, illa ki.
kütahya-afyon tren yolu üzerinde bulunan bir istasyon..
sadece bedeninizi değil, ruhunuzu da arındırabileceğiniz şahane ortam. beden de zaten ruhun mabedi olduguna göre, bedenine iyi bakan, ruhunu hoş tutmuş olur gibi. bir kere her taraf su, bol bol su, bolluğu çağrıştıracak kadar su. yaşamın kaynağı. sıcak hava; toksinleri atmak için birebir. kese, en kral en pahalı peeling kreminin yapamayacağı işi gören ufacık bir nesne. hamam, insanın kendisine verebileceği çok güzel bir hediye. arada gitmek lazım. gece bebek gibi uyunuyor sonrasında bir de.
göbek taşına uzanıp yanık bir türkü patlatmanın tadına doyum olmayan yer.
temizlik fetişizminin yapısal hali.
alışılmadık bir iş jargonu vardır burada çalışanların. misal; son gidişimde yüzdük, yıkandık, göbek taşında iliklerimize kadar ısındık. çıkışta havlularla sarmalandık o efsanevi demlenme, dinlenme faslındayız, uzanmış yatıyoruz. koridordan aşağıdaki sözler duyuldu: "lan adamın içi görünüyo, abime don çeeek"
çekilmesinden 10 küsur sene sonra izlendiğinde hem istanbul hem de türk toplumu için bir nostalji hissi yaratabilen, her ferzan özpetek filmi gibi orjinal, içten ve etkileyici olan film. bir de her türlü yıldızlar geçidi bir kadro.
biraz fazla ilginç bir mekan. vücudu temizlediği aşikar da içi de temizliyor, stresi de atıyor sanki. güzel bi arkadaş grubuyla gidildiğinde çok çok eğlenceli gibi. ama o kese atan teyzenin sarkmış memeleri omzuma değdi ya yemin ederim o an ağlamak istedim. bi daha gitmem abi, gidemem. iğrençsiniz teyzeler.
öğrenci argosunda disipline gitmek için kullanılır. hamama giren terler ...
ışık ve sesten kaynaklanan rahatsızlık tam bitti derken ah o jeneriğin tersten tersten başımı döndürmesi yok mu.. off off.. tek iyi yanı o dönem için türkiyede eşcinsellik temasını işleyen bir film olması, cesareti. başka da yok.
geçenlerde ilk kez tecrübe ettiğim olay. elektriklerin kesilmesiyle, yaklaşık 45 dakika olay yerinden ayrılamadığım(ız) içün, bayılarak (gerçek) hamam sefamı sonlandırdım. bi sürü teyze ellerinde şekerlerle başıma toplanmıştı kendime geldiğimde. lanet gelsin daha da gitmem ama güzel bişey. siz gidin.
duvarda yazan '' mayo veya çamaşırsız yıkanmayın '' uyarısına rağmen kadınların hepsinin anadan doğma birbirlerini yıkadıkları bir ortamda bikiniyle köşeye pusmuşken kendimi örselenmiş (!) hissetmeme sebep olan ortam .
yaz aylarında tadından yenmez. gidersin, sıcacık havuzda yüzersin, keseni attırırsın bir güzel, yıkanırsın şırıl şırıl akan sıcak suyla. dışarı çıktığında içeri girerkenki sıcak havadan eser yoktur. dışarısı hala 35-40 derecedir ama sen hissetmezsin. sanki mevsim değişmiş son bahar olmuş. öyle bir rahatlama.
yazın bu sıcağında hiç üşenmeden bu pazar sabahı erkenden kalkıp gittik. sözüm ona tarihiymiş filan. saunada 20 dk kalınıyormuş en fazla ama ben sanırım 25 dk civarında kaldım. çıkınca buz gibi havuza atlayın dediler ama yemedi açık söyleyeyim :) toplamda 1 buçuk saat süren keyiften sonra arabaya bindiğimde ise "arabayı gölgeye park etseydik daha iyi olurdu" dedim. eve gidene kadar sauna da terlemediğim kadar terledim. sonuç olarak yazın hamama gidilmez,iyisi mi siz kışın gidin canlarım :)
ilk defa bugün gittiğim, sıcak su delisi biri olarak benim için girdiğim ilk anda dünyanın en güzel yeri olmuş mekan. iki haftada bir sürekli gitmeyi düşünüyor hale getirdi beni. hamamların akustiği de şarkı söylemek için en az kiliseler kadar mükemmel.
kişinin kendinden iğreneceği, ölü deri denen tabakanın sinsi sinsi kendini aylarca deri üstünde muhafaza ettiğini dehşet içinde idrak edeceği yer burası. öyle "her gün duş alıyorum ben, kişisel bakımın belini kırarım icabında, çok temiz bir insanımdır" havalarında geziyorsanız tellak-kesecinin elinde bütün bu lafları yiyeceğimiz yer burası. daha önce de defalarca sayılmış ama ben de kendimce derleyip toplayayım yanımıza alınması gerekenleri: -öncelikle -tercihen eskisinden- bir bikini almakta fayda var. o kaynar sulara-şampuana-duş jeline dayanmaz her bikini. plajda salına salına arz-ı endam edeceğimiz son moda bikiniyi de unutuyoruz. -şampuan, saç kremi, güzel köpüreninden duş jeli ve lif, olmazsa olmazlardan. bunları unutursan, hamamda satılan cinsi de mevcut fakat kendi bedeninin alışkın olduğu malzemeler tercih sebebi, malum. -geldik en önemli malzemelerden birine: kese. sağlam bir keseniz varsa sorun yok, fakat parfümeri/aktarlarda satılan 1 liralık keseler genelde pek iş yapmıyor. hamamda satılan ortalama 10 liraya alabileceğiniz keseler var. kuruyken "amaaan, bildiğimiz kese işte" diyebileceğiniz bu keseler, suyla temas ettiğinde sert bir form alıp derinizi yüzeceğini hissettiriyor. -havlu, terlik elzem. hamamda takunya ve peştemal veriliyor, yalnız kendi terliğinizi ve peştemalinizi edinmenizde yarar var. her gün onlarca insan kullanıyor onları, hastalık filan bulaşma riskini göz ardı etmemek gerek. keza hamamda oturulan taşlar da bu açıdan riskli. kullanacağınız alanı da hiç değilse, duş jeli vs. ile iyi kötü temizleyip öyle geçmekte fayda var. daha ileri seviyedeki hamamseverler benim gibi çamaşır sulu bez götürüp hijyenin belini kırar, ne de iyi eder. bütün gerek şartları yerine getirdiğimizde geçiyoruz işin sefa faslına.. hamama ilk gidişim, düşük tansiyonlu olduğumdan ilk başlarda baş dönmesi ve bunalma haline neden olmuştu. aralarda sıcaktan fenalaşanlar olabiliyormuş, o nedenle bunaltı halinde, görece daha soğuk olan ara bölmeler varsa oralarda dinlenmek veya ara sıra hamam alanı dışındaki koridor-salon tarzı yerlerde dolanmak iyi gelebilliyor. ayrıca vücut çok su kaybettiği için su bulundurmakta fayda var. isteğe göre, arada birer gazoz içmeyi de ihmal etmiyoruz. keseci ablalar müşterilerini sırayla alıyor, o nedenle deriyi yumuşatma fazına geçmeden önce o ablalarla konuşup sıra almak gereksiz bekleyişlerin önüne geçebilir. buharda kaldık, bir güzel yumuşadık, keseci abla çağırdı bizi, gittik. ablanın komutları dahilinde derimizi yüzdürüyoruz. yalnız bu ablaların elinin müthiş bir ayarı var, nerdeyse epidermisi yüzüyor ama dermise dokunmuyorlar, deri değiştirmiş bir yılan olup çıkıyorsun. kendin evde yapsan onun gibi efektif olmuyor. kesemizi attı abla, üstüne masaj isteyip istemediğimizi sordu, istediğimizi söyledik. abla lifimizi duş jelimizi alıyor, bu kez başlıyor yoğurmaya. "of ablacım, ellerin dert görmesin" diyoruz, kütürdetiyor sırtımızı bir güzel, kulunç mulunç hepsinin hakkından geliyor. bütün bunlardan sonra ne olduk? pamuk. evimize gidip temiz bir uyku çekiyoruz. afiyet olsun! p.s. hamam ertesi ortalama iki gün boyunca büyük pilates üstadı ebru şallı'nın deyimiyle oturma kemiklerinizde (bkz: tuber ischiadicum) ağrı hissedebilirsiniz. o kadar saat mermerin üstüne oturunca tabii..
2 yıl kadar önce eniştem tutturduğu için kadın kısmısı olarak da "ilk kez olacak" diye kabul edip gittiğimiz yıkanma yeri. olayların gelişimini aktarıyorum. : 15 yaşındaki kuzenim ve bendeniz giydik bikinilerimizi, merdivenlerden inip havuzlu hamama giriş yapmak istedik. kapıdan geçecekken üzerimize üzerimize birşey geliyor, ama ne gelmek. üst tarafta bizde de bulunan ama 3 tane biz gibi insanınkini toplasan edemeyecek kadar büyük olan göğüsler, göbek deseniz kat kat olmuş, daha aşağısı zaten görünmüyor ama anadan üryan teyzenin biri. kuzenim koluma yapışıp "abla vallahi duramam gidelim." diye yalvarıyor, "dur kızım, gözeneklerimiz açılsın bari. siyah noktalarımız gitsin sıcakta 5 dk duralım yeter zaten." diyip çeviriyorum içeri. havuz başına geliyoruz ki oooooooo olaylar olaylar bütün teyzeler cıscıbıl, bi de bize tuhaf bakıyorlar. neyse 10 dk kadar sonra pes edip gitmeye karar verdik. merdivenlerin başında yine aynı teyzeyle karşılaşınca benim gözüm karardı, başım döndü. sonrası emekleyerek merdivenlerden çıkma hali. hayatımda bundan daha kötü bi görüntü görmedim. eylül ayı içerisinde bahsedilen bi hamama tekrar gitmek ve bu kötü anıları silmek niyetindeyim ama gelen gideni aratır misali yeni kötü anılar eklemeyeyim de. neyse bu da böyle bir anımdır işte.
şu dünyada özellikle kışın vakit geçirmekten en haz aldığım mekan. spor yorgunluğunun üzerine tavsiye edilir.
yaz günü gittiğiniz takdirde, çıktığınızda serinlemenize sebep olur. sinirleriniz alınmış gibi hissedersiniz kendinizi. böyle pelte kıvamında bir rahatlık sağlayan yer. sanırım türk kültürünün en temiz ve rahatlatıcı şeyi bu, hamam.
aynı zamanda hatay'ın kumlu ilçesine bağlı bir köy.
ne kadar klas, pahalı ve temiz görünürse görünsün bakteri yuvası olan yer. benim gibi hamam tutkunu olanlara önerim mutlaka gittiğinizde yeni kese ve lif açtırın ya da kendinize ait olanla gidin. yoksa 1-2 gün içinde her tarafınızda kırmızı kırmızı kabarıklıklar çıkması muhtemeldir..
yönetmen ferzan özpetek'in ilk uzun metraj filmi. bir ilk film olmasından dolayı senaryosunda çok şey anlatmak ama çoğuna da yeteri kadar zaman ayırıp derinlemesine işleyememek gibi bir sorunu olan bir film hamam. süresi bir 15-20 dakika daha uzun tutulsa senaryonun bu hevesli ama biraz amatör olan yapısı tahminimce daha iyi rayına oturtulur, senaryosundaki özenden ziyade daha çok eski istanbul'un ve türk gelenek - göreneklerinin bir nevi romantik tanıtımı gibi olan yapısıyla akıllarda yer eden bir film olarak kalmazdı. karakterlerin motivasyonları neredeyse hiç doğru dürüst açıklanmadığı gibi climaxte yaşanan gelişmeler de çok "ben yazdım, oldu" dercesine kotarılmıştı. nedeni niyesi belli değil. --- spoiler --- francesco'nun akıbetinin sorumlusu belli gibi ama film içinde avukatın bir-iki uyarısı haricinde karşılıklı bir restleşme olmadığı için havada kalıyor ve birden pat diye oluyor mesela. ya da marta'nın neden birdenbire düşüncelerini değiştirerek tekrar francesco sevdalısı olup istanbul'da kalmaya karar vermesinin sunulan tatmin edici hiçbir dayanağı yok. füsun birdenbire evlenmeye francesco'dan yüz bulamadığı için mi karar veriyor?? francesco aslında hep gay miydi de marta'yla evliliği kavga gürültü gidiyordu, istanbul'da hamamların homoerotik ortamlarına girip mehmet'le de tanışınca mı kendini buldu vs. vs. --- spoiler --- senaryo eksikli gedikli yani, biraz sorunlu. diğer yandan bir ilk film olmasından dolayı üniversitelerin sinema-tv bölümlerinden yeni mezun olmuş öğrencilerin hevesini ve çok şeyi birden anlatma heyecanını barındırması bir anlamda keyif de verici. ilk film hatrına biraz görmezden gelinebilir. yine de avrupalı seyircinin hoşuna gidecek şekilde kotarılmış hafif oryantalist haline rağmen güzel bir eski istanbul portresi sunması, türk gelenek-göreneklerini tanıtması ve filmin merkezinde olmamasına rağmen klasik bir gay fantazisinden ilham alan hamam fonunda, eşcinsel aşk temasına türk sinemasında ucundan kıyısından dokunmasıyla takdiri hakeden bir yapım. mehmet günsür ve başak köklükaya'nın tıfıllıklarını izlemek de ayrı bir eğlence. kapanış sekansının çok şık olduğunu da not düşmek lazım.
ağır gay filmidir. --- spoiler --- miras işi için istanbul'a gelip, gerçek cinsel kimliğini keşfeden bir italya vatandaşının başından geçen maceraları konu alan film. --- spoiler ---
