jonathan safran foer'in 2005 yilinda cikarmis oldugu sempatik layout oyunlariyla dolu ikinci romani. babasini 11 eylül 2001'de, wtc'da kaybetmis 9 yasindaki oscar'in ve dedesinin basindan yer yer hayali, büyülü mekanlarda gecen bir dizi olayin anlatimidir. die blechtrommel'e bir cok yerde benzeyen roman, hiroshima'dan girer, dresden bombardimani'ndan cikar.
ben normalde gaz bir insan değilim, henüz bitirmediğim bir kitap hakkında entri girmem, tavrım var ammmmma, 77 doğumlu safran foer'in başlığa ismini veren eseri son zamanlarda henüz tarafımdan bitirilmemiş haliyle bile son zamanlarda okuduğum en güzel, en her sayfası diğerinden iyi, en durmak bilmeyen buluş çağlayanı, en edebi buluşları şov yapmak için değil bir anlatma coşkusuyla dolu kitap olduğundan, üzerinize afiyet, gaza geldim, tanım yapıyorum: mutlaka okunması gereken jonathan safran foer romanı.
http://www.imdb.com/title/tt0477302/
“göz kamaştırıcı fikirlerle dolu, zeka fışkıran bir roman.” – the new york times 11 eylül’de babasını kaybeden oskar, birkaç sene sonra mavi bir vazonun içinde bir anahtar bulur… anahtar babasına aittir ait olmasına da, new york şehrindeki 162 milyon kilitten hangisini açmaktadır? amerikalı yazar jonathan safran foer, günther grass’ın teneke trampet’inden, paul auster’ın ay sarayı’ndan ve italo calvino’nun yazınındaki muzip dinamizmden izler taşıyan aşırı gürültülü ve inanılmaz yakın’da insanlık deneyimini şaşırtıcı tesadüfler, derin acılar, büyük yalnızlıklar, iç içe geçmiş hayatlar ve sınırsız bir yaşama sevinci merceğiyle konu ediyor. amerika’da büyük ilgi gören ve ses getiren roman, akıcı dili, zengin anlatımı ve çığır açan tekniğiyle içinde yaşadığımız zamanların bir klasiği. o gece babam beni yatırır ve kitap hakkında konuşurken bu meseleye bir çözüm düşünüp düşünemediğini sormuştum. “hangi mesele?” “fazlasıyla önemsiz olmamız meselesi.” “pekala, bir uçak seni alıp sahra çölü’nün ortasına bıraksa ve sen orada, bir cımbızla bir kum tanesini yerinden bir milimetre oynatsan ne olur?” demişti. “muhtemelen susuzluktan ölürdüm,” demiştim. “hayır, tam o anda, tek kum tanesini oynattığında demek istedim. ne anlama gelirdi bu?” demişti. “bilmem. ne?” demiştim. “düşün bakalım,” demişti. düşünmüştüm. “herhalde bir kum tanesini oynattığım anlamına gelirdi.” “ki o da sahra’yı değiştirdiğin anlamına gelirdi.” “yani?” “yani mi? yani, sahra uçsuz bucaksız bir çöldür. ve milyonlarca yıldır var. ve sen onu değiştirdin!” “doğru!” demiştim yerimde doğrularak. “sahra’yı değiştirdim!” “anlamı?” demişti. “ne? söyle.” “eh, mona lisa’yı yapmaktan veya kanseri tedavi etmekten bahsetmiyorum. sadece bir kum tanesini bir milimetre oynatmaktan bahsediyorum.” “e?” “bunu yapmasaydın insanlık tarihi şöyle gidecekti…” “hı-hı?” “ama yaptın. yani?” yatakta ayağa kalkmış, yıldızları göstermiş ve bağırmıştım: “insanlık tarihinin gidişatını değiştirdim!” “doğru.” “evreni değiştirdim!” “değiştirdin.” “ben, tanrı’yım!” “sen ateistsin.” “ben, yokum!” yatağa, kollarına atlamıştım ve kahkahalarla gülmüştük. aşırı gürültülü ve inanılmaz yakın, kayıplara, arayışlara, insan ilişkilerine, yalnızlığa, kalabalıklara, acıya ve coşkuya, içinde yaşadığımız şehirlerin labirentlerine, asla adresine ulaşamayan mektuplara, gece yarısı anlatılan masallara, rüyalara ve gerçeklere, söylenen ve asla söylenememiş sözlere dair çarpıcı, eğlenceli, sürprizli ve birazcık da sihirli bir roman. “foer okurun elini insanlığın ve insan ilişkilerinin üstün güzelliğinin tam kalbine yerleştiriyor. okuyun, hayatın nabzını hissedeceksiniz.” – philadelphia inquirer http://www.ideefixe.com/…p?sid=r1srwuk2pg2glq6la3v5
"aşırı gürültülü ve inanılmaz yakın" başlığıyla, dilimize algan sezgintüredi tarafından başarıyla çevrilmiş kurgusal roman. gayet kişisel bir hissiyatla şöyle demek istiyorum ki: ailenizden birini / birilerini bir şekilde kaybetmişseniz ve bu durumla barışık olsanız da olmasanız da; şiddetle tavsiye ederim. net ifade edemediğiniz bir takım 'hissiyatlarınıza tercüman olur' / 'olacaktır'. şu da var ki, foer'in; okuyucunun, kitabı almaya teşvik edilmesi uğruna, auster veya calvino'ya benzetilmesine ihtiyacı olmadığını düşünüyorum. ayrıca; kitabın kalbinin şu cümlede attığına inanıyorum: --- spoiler --- "you can't love anything more than something you miss." --- spoiler ---
içindeki imla hatalarını gösteren işaretler, tahrifler ve görseller sebebiyle "kazıklanmışsın sen", "görsel şiir lan bu" esprilerine maruz kalarak nihayet elime geçirdiğim kitap. fotoğraflara baktım. son sayfalardaki ilk düzey animasyon denemelerini yaptım. fakat henüz okumadım. demek ki okuma hevesim toparlanıyor. - bir niyet ve sayı tut aklından - tuttum... - 3 mü tuttun, 5 mi? - 8 tutmuştum. - sayı toparlanıyor demek ki.
"geçmişe ihtiyacım yok, diye düşünüyordum, bir çocuk gibi. geçmişin bana ihtiyaç duyabileceği aklıma gelmemişti."
son zamanlarda okuduğum en hüzünlü kitap. buruk.
anne, baba, babanne, dede karakterleri ile daldan dala atlayarak anlatılan 11 eylül kökenli muhteşem kurgulu bir kitap. "onu sevip sevmediğimi bilmek istiyor, herkes herkesten bunu ister, sadece aşkı değil, aşkın varlğını bilmek ister herkes, tıpkı koridordaki dolapta duran acil durum fenerine yeni pil bulunmasını istemek gibi."
sanırım hayatımda okuduğum en güzel, en içten, en sıcak, en hüzünlü, en komik, en çocukluk duygularını barındıran, en "büyükanne" sevgisini (ananeme yordum okurken, daha da güzel oldu) yansıtan en, en, en...keşke ben yazabilseydim diye düşündüren, kıskandıran roman. “i like to see people reunited, maybe that’s a silly thing, but what can i say, i like to see people run into each other, i like the kissing and the crying, i like the impatience, the stories that the mouth can’t tell fast enough, the ears that aren’t big enough, the eyes that can’t take in all of the change, i like the hugging, the bringing together, the end of missing someone…”
şimdiye dek elime aldığım en farklı kitaptır bu. kurgusu, anlatım tarzı, kelime oyunları, çocuksuluğu ve bir o kadar da büyümüşlüğü ile hayran bırakan kitap. (tek merak ettiğim, çevirisi de aynı etkiyi yaratabildi mi acaba?) bir tek umberto eco bu kadar uzun cümleler kurabilir sanıyordum, yanılmışım.
siren yayınları'ndan çıkan kitabın 22 tl'lik fiyatı düşündürürken ideefixe'in sanal kitap fuarı ile % 50 indirimli sepete girer kitap birçok kitap gibi. evde koli açılır, mis gibi kitap kokusu. hangisi ile başlamak lazım. kitaplar şöyle bir karıştırılır önce. ulan bu ne, kırmızı ile karalamışlar kitabı, göz dayanır iyice, matbaa işi bu. orjinali böyle, sadece bu mu, defter bittiği için üstüste yazılanları göz yoruluncaya kadar okursunuz, ama umutsuz durum acı üstüne acı biniyor satırlara ve giderek kapkara oluyor. ya bir mektubun en dolu sayfaları bom boş ise. arada ki resimli sayfalarıda değişenleri ararsınız. son sayfaları ters çevirmenize gerek yok, adam yukarı doğru çıkar kendin attığı gökdelenlerden. ya dresden ya dresden bir vonnegut'un 5 nolu mezbahası bir de bu kitap bu kadar gözünüze sokar dresden'i. ya churcil, dresden'in katliamının emircisi, dünyadaki herşeyi bilen oskar'ın bilmediği bir insandır. kitap kitap değil bir şölen, bir acı, bir edebi şaheser, bir kitaba görsel oyunun katıldığı bir resim, bitmiyor kitabın süprizleri. astrofiziği sevdiriyor bu çocuk, afrikadaki filleri, böyle arada akıyor bir sürü hikaye. dedenin hikayesi mi daha sarsıcı, babaannenin mi, her birinin mektubuna eliniz değerken yanıyor. "gözlerim marazlı benim" cümlesi her geçtiği yerde şiir gibi. hiroşima anlatılırken başlık niye "mutluluk mutluluk" olur. ne çok insanın derileri yanarak ve vücutlarından tenleri dökülerek ölmüş, hiroşima da, dresden'de, newyork'da. ama 9 yaşındaki bir çok uzun bir yolculukla seriyor herşeyi önümüze. pardon saat kaç acaba ? saat kaç acaba ?
http://sireninsesi.blogspot.com/…01/tek-hayvan.html
http://sireninsesi.blogspot.com/…0/04/sahip-ck.html
(bkz: içses)
(bkz: vuvuzela)
(bkz: osuruk)
(bkz: sessizlik)
(bkz: hüzün)
bazı kitaplar vardır, okumazsın da su gibi içersin, bir satır bitmeden diğerine gözün kayar, büyük bir iştahla okursun. öyle bu işte. hayatlar var içinde. insanın içini burkuyor, arada güldürüyor, eğlendiriyor, ama en çok acı veriyor. devam etmek istiyorsun, devamını merak ediyorsun. hayat gibi.
babasını kaybetmiş bir çocuğun iç dünyasının olağanüstü derecede başarılı şekilde anlatıldığı romandır.çocuğun babasına olan sevgisi ve özlemi çok etkili bir şekilde anlatıldığı gibi kitap aynı zamanda enstalasyon da denilebilecek şekilde kurgulanmış bir sanat yapıtı olarak da değerlendirilebilir. akıl yaşta değildir sözüne nispet yaparcasına 1977 doğumlu bir yazar tarafından yazıldığından kimi yazma sevdalılarını da imrendirmiyor değil...
"hiç bitmesini istemeyeceksiniz" tarzındaki şeyleri hiç sevmesem de ilk kez bir kitabın cidden bitmemesini istedim. son 15-20 sayfayı da erteledim de erteledim. bitirdikten sonra da yazarını kıskandım da kıskandım.
2012'de filmi çıkacak kitaptır. tom hanks ve julia roberts'ın baş rollerde olacakmış.* http://www.imdb.com/title/tt0477302/ edit: boris uyardi, roberts'in yerini sandra bullock almis.
oskar kardeşimizin kah yarım yarım yardıran, kah çok pis hüzünlendiren* akla zarar icatları için bile okunabilcek kitap. --- spoiler --- "they could make an incredibly long limousine that had its back seat at your mom's vj* and its front seat at your mausoleum, and it would be as long as your life." bir de "binaları hastanelere bağlayan inanılmaz uzunluktaki tüneller" vardı tabi. --- spoiler ---
"hayatına bir sürü insan girer ve çıkar! binlercesi! girebilsinler diye kapıyı açık tutman gereklidir! ama bu aynı zamanda gitmelerine izin vermek de demektir!" "hiçbir şeyi özledigin şeylerden daha çok sevemezsin."
filmi için spot bir cümlem var: "yönetmen iyi de, çevresi kötü."
bu kitabın yakında filmi çıkacakmış, kim çekiyor kim oynuyor bilmiyorum, ama film kitabın güzelliğinin yarısını bile yansıtabilirse buralar entry dolacak, ayağa düşecek, halk kitaba akın edecek, vatandaş denize giremeyecek. bu saf, temiz, yalnız ve başbaşa günlerimizin keyfini çıkaralım hehe.
uzun zamandır böyle bir kitap okumamıştım. yarattığım her boşlukta elime alıp, haliyle en tez zamanda bitirdiğim bu kitap, eved, kendini hızla okutuyor ve bu iyi bir şey. çünkü akıcı ve bir yandan da yoğun bir kitap olduğu için, onun canınızı sıkan havasından hemen okuyup kurtulmak gerekiyor. bir kitap hem güzel, hem de iç sıkıcı nasıl olabilir derseniz şuna buyur edeyim: çok zekice yazılmış bir kitap olduğu için size sunduğu her cümle, hikaye el verdiği müddetçe gerçek. gerçeklerin ağırlığı konusuna girmeme ise bilmem gerek var mı. "etrafımızda bir sürü şey oluyordu ama aramızda hiçbir şey olmuyordu." sayfa 351 ayrıca konuyla ilgili (bkz: the falling man)
okudugum en mukemmel 5 romandan birisi kesinlikle. icindeki cumlelerin yarisindan cogu "keske ben yazsaydim yahu bunu" dedirtecek kadar bana hitap ediyor. okuyali 1 seneyi gecti, ama hep, yine, yeniden okumak istiyorum. keske her okudugum kitap bu kitabin bana verdigi tadi, keyfi verebilse. --- spoiler --- "sometimes i can hear my bones straining under the weight of all the lives i'm not living" --- spoiler ---
tek bir duyuyla aktarılan hiç bir şeyi tam olarak sevemeyen, yani sadece duymanın , sadece görmenin yeterli gelmediği biri olarak, bunların hepsini birden karşılayan filmlere aşırı düşkünlüğüm sebebiyle ihmal ettiğim kitaplara dönmemi sağlamış olan muhteşem bir roman. diyalog filmlerini , basitin içindeki muhteşemliği anlatan yazıları seviyorsanız kesinlikle okumalısınız. 2012de izleyeceğimiz filmi için büyük beklentilere girmiş bulunmaktayım. ya da belki hiç izlemeyip aklımdaki filmle yetinebilirim. --- spoiler --- sevdiğim şeylere yıldız atma alışkanlığım sebebiyle kitabı yıldızlarla doldurduğumu farkettim. tekrar okuyamadığım kadar yıldızın içinden iz bırakmış bir tanesini aktarıyorum; "... umarım bir gün sen de sevdiğin biri için anlamadığın bir şey yapma deneyimini yaşarsın." --- spoiler --
bu kitap hiçkimsenin bilmesini duymasını istemediğim, kimseyle paylaşmak istemediğim kitaplardandı. yeni basımıyla her yerde görmeye başladım kitabı. yetmedi bir de film çekiyorlar. elinden oyuncağı alınmış çocuk gibi oldum. ama film everything is illuminated tadında yapılabilirse biraz gönlümü alabilir jonathan safran foer.
http://filucusu.blogspot.com/…ve-inanlmaz-yakn.html
sinemaya nasıl uyarlanacağını merak ettiğim harika roman. the hours ile harika bir işe imza atmış stephen daldry tarafından yönetilecek olmasıyla mutlu etmiştir.
"... yaşamak zorunda olmamız fenaydı ama asıl trajedi tek hayat yaşamak zorunda olmamızdı çünkü iki hayat yaşayabilseydim birini onunla geçirirdim." s.154 ve 203, siren yayınları, 2008
olur da filme çekilirse, ki çekiliyor sandra bullock ve tom hanks oynuyor, en yakın oscar ödüllerinde en az iki ödül alacak olan kitaptır. crash gibi amerikan mağduriyetizmi bir filme oscar verenler bunu es geçmezler.
bu kitap bir haftadır elimde. üçte ikisini okudum. yer yer nasıl ilerlediğini anlamadan ama zorlayarak. sanırım sonunu getirmeyeceğim. aşırı derecede sıkıcı ve bayat. modern edebiyat ve modern edebiyatın zirvesi, yok bir dehanın doğuşu buysa ben edebiyattan anlamıyorum, bu yaşıma kadar hiç yazar tanımadım. muhteşem kurgusu var denilmiş. benzer kurguda kitabın değişik, hatta gizemli kişiler tarafından anlatıldığı bir sürü kitap okudum. bunun kurgusu berbat. kim neyi niye anlatıyor bir türlü anlayamadım. o kadar itici geldi. tamam bir çocuğun babasını yitirmesi çok kötü bir olay. allah kimsenin başına vermesin. ancak bıktım bu amerikan ağlamalarından. kendileri dünyanın çeşitli yerlerini işgal edip insanları öldürür, tecavüz ederken wtc ye bomba konmuş diye feryat figanlar. hiroşima ile karşılaştırıyor yazar. sevgili yazar sana hatırlatayım hiroşima'yı da abd vurmuştu. bilmem bunu hiç düşünmüş müydün? (yoksa ben mi anlamadım? belki hiroşima'da biz bunu yaptık demiştir. ironi neyim yapmıştır. çağdaş edebiyatın zirvesi ya yukarlarda gözüm kamaşıyor, göremiyorum vesselam.) edebiyat sınırlarını zorluyor, dili ustaca kullanıyor denmiş. türkçesini okudum, belki ingilizcesini okumak farklı olabilir, ancak "unutmayı unutmak," "kaybetmeyi kaybetmek", "hatırlamayı hatırlamak" gibi kelime oyunları bana pek dilin ustaca kullanımı gibi gelmedi. ikimiz de "hiçbir yer"de oturduk şunu yaptık, bunu yaptık deyince "vay anasını" mı demek lazımdı bilemedim. kullanılan benzetmelar-metaforlar çok dandik. öyle ki insanın içi bunalıyor. --- spoiler --- yaşlı adam uzun zamandır işitme cihazını kapatmış. pilinden tasarruf etmek için. uzun süredir duymuyor yani. kulakları dünyaya kapalı. çocuk geliyor da cihazı açıyor. yaşlı adam duymaya başlayınca ağlıyor. --- spoiler --- bu kadar bayat bir sembolizasyon olabilir mi? vay anasını! insanlar kendilerini kapamışlar da küçük bir çocuk ihtiyarların kulaklarını açıyor. nasıl bir deha, nasıl bir yaratıcılık bu tanrım? hele new york'un 6. ilçesi (sanırım orjinalinde sixth borough olacak) ile ilgili hikaye. öylesine dandik, öylesine sıkıcı ve öylesine calvino taklidi ki. peh yani. (evet, öğrendim ki 6. ilçe hikayesi calvino esinlenmesi imiş. breh breh breh. salona hiçbir yer ismini veren insanların öylüsü de borges esinlenmesiymiş.) sanırım yeni bir sözlük balonu ile karşı karşıyayız. sözlükte yazılanları doğru şekilde değerlendirebilmemiz için entry yazanlar yaşlarını da yazsalar iyi olacak. okuduğum en iyi beş kitaptan biri diyen bir insanın sadece 5 kitap okuduğunu düşünmeye başladım çünkü. bir de kitabın içine boş sayfalar, sadece bir cümle yazılı sayfalar, yok kapı tokmakları resimleri, havada uçan kedi resimler koymak, karalamalar koymak nedir? bunu birisi anlatsın lütfen. edebiyatta yenilik mi? sınırları zorlamak mı? yoksa yoksa kağıt israfı mı? ben üçüncüsünü seçiyorum. ek: aşağıdaki yazıyı entry yi yazdıktan sonra okudum: kitap hakkında bir eleştri. başlığı " extremely cloying & incredibly false why the author of everything is illuminated is a fraud and a hack" yazarı harry siegel. benden de acımasız şeyler yazmış kendisi. http://www.nypress.com/…oying-incredibly-false.html
http://obisp.blogspot.com/…-tanstgmzda-kendime.html
trailer'ı yayınlanmış ve bana kitap halini özletmiştir. çünkü kitabı okuduğunuzda öyle inanılmaz ve üstün bir baba kalıyor ki aklınızda, filmde bir anda tom hanks'i görmek hoş olmuyor. yine de izlemek lazım tabi. türkiye'de vizyona 16.03.2012 tarihinde girecekmiş.
fragmanı fazlasıyla iyi bir filme işaret ediyor. tam tersi de olabilir tabi ama tom hanks için gidilir. bu arada filmin yönetmeni daha önce billy elliot gibi usta bir filmi de yönetmiş bir şahsiyet.
şöyle cümleler canınızı acıtmayacaksa okuyun... --- spoiler --- "o gece, o sahnede, o kafatasının içinde kendimi evrendeki her şeye inanılmaz yakın ve aynı zamanda aşırı yalnız hissettim. hayatımda ilk kez yaşamın yaşamak için onca çabaya değip değmediğini düşündüm. yaşamı yaşamaya değer kılan tam olarak neydi? sonsuza dek ölü kalmanın ve hiç bir şey hissetmemenin ve hiç rüya görmemenin nesi böyle dehşet vericiydi? hissetmekle rüya görmenin nesi müthişti?" "lunaparklardaki hız trenlerinden haliyle çok korkarım ama abe, birlikte binmeye ikna etmişti beni. "siklon'a binmeden ölmek ayıp olurdu," demişti. "ölmek ayıp zaten," demiştim."evet," demişti, "fakat siklon'da seçim senindir." " "babasıyla evine gitmişti, içim peşinden gitmişti ve kabuğumla kalakalmıştım. onu tekrar görmeliydim, ihtiyacımı anlayamıyordum ve zaten bu yüzden harika bir ihtiyaçtı, kendini anlamamanın yanlış bir yanı yoktu." "savaş!" demişti bay goldberg, kızgın ve yenikti, sesi titriyordu: "hiç sebepsiz birbirimizi öldüreceğiz! bu insanlığın insanlığa açtığı bir savaş ve ancak savaşacak kimse kalmadığında bitecek." " --- spoiler ---
favori kitaplarımdan birisidir. sinema uyarlamasını merakla bekliyorum. stephen daldry'nin ellerinden çıkan ilk fragman oldukça iyi görünüyor, tabi u2'nun where the streets have no name'inin çalması da cabası. fragmanda dede ve babaanneyi göremememiz onların olmadığı anlamına gelebilir, onların ilişkileri ayrı bir film konusu bile olabilir. fragmanda dedenin yazdığı mektuplardan hiç bahsedilmemiş, umarım kitabın üzerine kurulduğu fikir filmde es geçilmez. bu arada uyarlama senaryoyu da forrest gump'ı da sinemaya uyarlayan eric roth yazıyor onu da unutmamak lazım.
tamamı ile kişisel seçilmiş kısımları şöyledir: --- spoiler --- “hayatına bir sürü insan girer ve çıkar! binlercesi! girebilsinler diye kapıyı açık tutman gereklidir! ama bu aynı zamanda gitmelerine izin vermek de demektir!” “o öldüğünden beri her sabah yatağa bir çivi çakarım! uyandıktan sonra yaptığım ilk iştir! sekiz bin altı yüz yirmi dokuz çivi!” “insan neden sevişir ki? bir yıl geçti. bir yıl daha. bir yıl daha. bir daha. geçindik. hayaleti hiç unutmadım. bir çocuğa ihtiyacım vardı. bir çocuğa ihtiyaç duymak ne demektir? bir sabah kalktım ve içimdeki boşluğu anladım. hayatımdan ödün verebileceğimi ama hayattan ödün veremeyeceğimi fark ettim. açıklayamam ki bunu. ihtiyaç, açıklamalardan önce gelir. zayıflıktan değildi, güçten de değildi. ihtiyaçtandı. bir çocuğa ihtiyacım vardı.” “aşk’ın trajedisi budur, hiçbir şeyi özlediğin bir şeyden daha fazla sevemezsin.” “sonunda hep ağlıyorum, çoğunlukla yalnızken. okula gitmek bana aşırı zor geliyor. ayrıca arkadaşlarımda yatıya kalamıyorum çünkü annemden uzakta kaldığımda paniğe kapılıyorum. insanlarla aram iyi değil.””sorun ne peki sence?””çok fazla hissediyorum. sorun bu.””sence insan fazla hissedebilir mi? veya yanlış hisler söz konusu olabilir mi?””içim dışıma uyum göstermiyor.””herkesi içi dışına uyum gösteriyor mu?””bilmem. ben sadece benim.””belki de kişilik dedikleri budur: içle dış arasındaki fark.””ama benim durumum daha kötü.””herkesin durumu kendisine kötü müdür, merak ediyorum.””belki. ama benimkisi sahiden kötü.” “oğlan, kızdan, başka bir açıklama yapmadan, teneke kutusuna ‘seni seviyorum’ demesini istemiş.” “kız da açıklama istememiş veya ’saçmalama’ ya da ‘aşk için daha küçüğüz,’ dememiş. hatta sırf o istedi diye ‘seni seviyorum’ dediğini bile söylememiş. kelimeler yoyodan, bebekten, günlükten, kolyeden, yorgandan, çamaşır ipinden, doğum günü hediyesinden, harptan, çay poşetinden, tenis raketinden, başka türlü olsaydı oğlanın kızın üzerinden günün birinde sıyıracağı eteğin kıvrımından geçmiş.” “vay!” “oğlan kendi kutusunu bir kapak bulup kapamış, ipten ayırmış ve kızın aşkını dolabındaki rafa koymuş. elbette kutuyu bir daha hiç açamazmış çünkü açarsa içindekileri yitirirmiş. orada durduğunu bilmek oğlan için yeterliymiş.” “terk etmeni affedebilirim ama geri dönmeni affedemem,” dedi. “nedir seni öldüren? bir peçete daha aldı sen, yazdı. ve sustum o zaman. bana beni hatırlatıyorsun, yazdı.” “yitirmek hiç sahip olmamaktan iyidir. hiç sahip olmadığım bir şeyi yitirdim ben.” “geçmişe ihtiyacım yok diye düşünüyordum. geçmişin bana ihtiyaç duyabileceği aklıma gelmemişti.” “oskar schell: oğul” --- spoiler ---
yeni fragmanı da yayınlandı. http://www.youtube.com/watch?v=vxni-4c8hzu
ilk 96 sayfasını yoğun ve misafirliğe gitmelerle dolu bir günde okuduğum,hatta buna şaşırmamı sağlayan kitap. o kadar muhteşem bir kitap ki, elimden bırakamadım resmen.he, neden 96, onu bilemiyorum, bir özelliği yok. öyle bir bölümün sonu felan da değil, onu da anlamadım.
--- spoiler --- "sevgili stephen hawking, lütfen beni himayenize alır mısınız? teşekkürler." --- spoiler ---
--- spoiler --- "-burada olmanın nesi iyi sence? - biyografik açıdan önemli gösteriyor. - ve bunun nesi iyi? - önemli olmak istiyorum ben. - önemli olan her on kişiden dokuzu savaş ve para ile ilgili." --- spoiler ---
botlarımızı ağırlaştıran bir kitaptır. --- spoiler --- "her dildeki her kelimeyi listeleyen bir kitap icat ettim. çok işe yaramayabilirdi ama elinize aldığınızda söyleyebileceğiniz her şeyin elinizin altında bulunduğunu bilirdiniz." --- spoiler ---
en iyi film dalında oscar'a aday olan filmdir aynı zamanda.
62. uluslararası berlin film festivali'nde altın ayı adaylarından biri olan stephen daldry filmi.
16 mart'ta vizyona girecek olan film. işin içinde sandra bullock ve tom hanks varsa iyi iş çıkmıştır.
cam versiyonu malum ortamlara düşmüş filmdir.
isim açısından ikinci bir eternal sunshine of the spotless mind olacağa benziyor. bu kitabı senaryolaştırması için eric roth'u bulmak , sağ bek açığı olan takıma daniel alves'i transfer etmek, canı tavuk isteyen birine kfc best of menü almak gibi diyeyim, siz anlayın. gelgelelim eli yüzü düzgün filmlerin adamı stephen daldry muhtemelen kitabın cin fikirlerini sinemaya taşımak gibi bi kaygı gütmeyecek ve bize arındırılmış şekilde öyküyü sunacak, babalar ve oğulları arasındaki hüzne odaklanacak. bu da filmin - iyi bir film olsa bile - kitap kadar heyecan verici olmamasını sağlayacak. daha izlemeden yarısında çıkmış gibi oldum ama ekipten, filmin tonundan ve fragmandan anladığım bunlar. edit: filmi ise hiç sevemedim.
bir ağlatıcı kitap (okumadım, okuyup ağlasam daha iyiymiş. * ) ve film. http://www.imdb.com/title/tt0477302/ yalnız filmde oskar schelli oynayan thomas horn adındaki çocuğu miranda july bir sonraki filminde kendinin yanında oynatmalı... öyle maviş maviş... --- spoiler --- en gül-düşün-düren sahnesinde "biliyor musun, çok yavaş yürüdüğünde bir şey demiyorum çünkü elinde değil. ve saatte üç kez tuvalete gittiğinde de susuyorum çünkü ihtiyacın olduğunu biliyorum. ama biraz daha hızlı yiyebilirsin!" diyordu oskar! --- spoiler ---
filmin türkiye'deki adı, çok gürültülü ve çok yakın olmuş. https://twitter.com/…itap/status/167921536475471872
türkiyedeki dağıtımcılara sesleniyorum: oldu olacak, ikinci "çok"u da gereksiz diye atıp, çok parantezine alsaydınız gürültülü ve yakını. düz adamlık sınırını yıllar önce aşan dağıtımcılardan, elbette filme böyle bir türkçe isim bulmalarını beklerdim, de kitap zaten türkçeye çevrilmiş, kulağa gayet de güzel geliyor hatta kitabın türkçesi, ne diye iki tane "çok" kullanıp bütün akıcılığı sikip atarsın ki? lan sanki onlarca salonda gösterime girecek de, böyle küçük hesapların peşinde koşuyorlar; kitapta mühim olan -ya da güzel bir ayrıntı/nüans diyelim- bir şeyi hiç umursamıyorlar bile. extremely. incredibly. extremely. incredibly.
http://www.sinemakulubu.com/…credibly-close-2011-2/
filmle ve 84. oscar ödül töreninde elde ettiği adaylıkları ile ilgili kapsamlı bir inceleme için ; http://yerliyersizsinema.blogspot.com/…-daldry.html
isminin telaffuzunun çekiciliğini ve hikayesinin kaybedişin onurlu hüznünü taşıyan film. oskar schell i oynayan thomas horn un konuşması kaybeşi taşıyan güzellikte bir ses tonu, konuşmasında bir yere ulaşma kaygısı taşıyan konuşmalar,panik havası taşıyan hareketler,kısacası hikayesi olan bir ses tonu ve konuşma tarzı,hikayesi olan herşey gibi buda çok güzel. filmin hikayesi oscar a bütünüyle yansımış, saçlar; kendilik kavramının örneği, on yıl aynaya bakma gereksinimi duyulmayan bir stil..bunu bu yapan hikayedir işte,hikayesi olan herşeyde farklı görürüz,bir aksiyon filminde dikkat etmediğin göremediğin şey dramda manzaraya dönüşebilir. hikaye alev gibi hemen her yere yayılabilir nitelikte. film 11 eylül filmi değil;çok konuşulan,toplum ve ülkeler üzerinde büyük etkiler yaratan olayların hikayeleri yıpratıcı özellikleri vardır,hikayenin önüne geçerler genellikle...bunda böyle değil;filmde sadece bir kaybedişe tanıklık eden olay; mezar taşına,bir anıya bir deftere atılan tarih sadece 11 eylül.. ülkeri savaşa sokan bir olayın aslında küçücük bir çocuğa açılan savaş olduğunu görüyoruz. --- spoiler --- sandra bullock yerine mimikleriyle kaybedişi yaşayabilen biri oynayabilseydi daha etkili olabilirdi,abby black in merdiven ağlaması çocukla birlikte yürüyen bir kederin arkadaşı gibiydi... --- spoiler ---
güzel bir hikayesi var ve bunu uygun şekilde süsleyerek ortaya daha hoş bir iş çıkmış. 11 eylül'ü birebir olmasa da arka plan olarak kullanması akıllıca. yeni bir olay olması sebebiyle zaten direk o zamanki hisleri ortaya çıkartmak yerine biraz daha arka planda tutarak seyirci suistimal edilmemiş oluyor. oskar ve diğer karakterlerle de konusunun bu saldırılar olmadığı daha net anlaşılıyor. --- spoiler --- giriş sahnesinde ki görüntüler ve buna pararel olarak söylenen cümleler bir sonraki cenaze sahnesine hazırlık niteliğinde. direk bir cenazenden başlamak yerine, cenazeye hazırlamak daha akıllıca olmuş. filmdeki alt metinlerden biri de günlük yaşama eleştiri niteliğinde. şehrin o boğuculuğundan hemen hemen herkes muzdariptir. oskar'da da bunu gözlemliyoruz. olmadık şeylerden korkmaktadır. insanın kaçıp gitme arzusu vurgulanır fakat bunu çevirmekte bizim elimizdedir, yüzleşmek yerine kaçmayı denememizde bundandır. çocuğun kıyafetleri de bana kalırsa kişiliğine uygun. merak eden tarafına vurgu yaparcasına bir seçimdir. klasik bir kot-tshirt kombinasyonu görmüyoruz. sanat yönetimini de buradan yola çıkarak kutlamak gerekir. baba-çocuk ilişkisi hikaye olarak zaten güzel, hikayeyelerini objelerle desteklemek -özellikle meraklı bir çocuğa uygun- hikayeyi daha anlaşılır kılıyor. bir kaç sahneden de bahsetmeden yazıyı bitirmek olmaz. zaman zaman kullanılan şehrin üstten çekimi ve bunun rüya gibi yansıtılması bana kalırsa şahane. hem çocuğun düşü hem de babasının gözünden şehri geziyormuşuz gibi algılamamızı ve babasının kuş gibi özgür olduğunu hissetmemizi sağlıyor. diğer bir sahne de çocuğun bir kafede otururken dışarıda taşınan bir kapıyı görmesi ve o kapının giderek uzaklaşması, kendi yolu için işarettir. o da hedefinden uzaklaşmaktadır. ''aramayı bırakma'' sözü; karakterlerimizin yaratılışında başlıca özellik diyebiliriz. karakterlerimizin çoğunda bir pes etmeme hali mevcuttur. ayrıca karakterler arası kurulan ilişkiler okadar günlük hayata uygun ki yapmacıklık -böyle bir şey olur mu dedirten- yok. oyuncuların da haklarını vermek lazım; güzel performanslar izliyoruz. insanların birbirinden giderek uzaklaştığı bu zamanlarda bir çocuğun bir hedef uğruna çoğu insanı bir araya getirmesi ve aralarındaki ilişkilere ışık tutuyor. mektup sahnesiyle duyguların ön plana çıkarıldığı, görev tamamlanmasa da bir şeyleri olumlu yönde çevirmesinin vurgulanması ders niteliğindedir. --- spoiler ---
dile getirildiği takdirde eternal sunshine of the spotless mind'ı söylemek kadar karizma katıcı olması ve bundan da önemlisi tom hanks abinin rol alıyor olması sebebiyle "dur lan bir izleyeyim bari" diyerek izlediğim, yer yer hüzünlendiğim, yer yer sinirlendiğim, izleyenlerini pişman etmeyecek film. baba-oğul ağırlıklı aile ilişkileri, korku, endişe ve merakı konu alması kalbe işlemesi açısından büyük bir fırsat tanımış esere. nitekim başarılı da olmuş. babam ve oğlum mevzusuna farklı bir açıdan bakışta bulunmak ve kayda değer vakit geçirmek niyetinde olanlar için güzel bir fırsat.
alkollüyken izlendiğinde etkisini birkaç kat artıran film. --- spoiler --- 11 eylül ve baba-oğul ilişkisinden ziyade max von sydow'un olduğu kısımlar etkiliyor. --- spoiler ---
sözlük yazarlarının beğendiği film. ancak ilginçtir ciddi tek başarısı critics’ choice ödülleri’ne aday olmasıdır. film esasında festival filmi olarak lanse ediliyor. ancak imdb notu 6.5'da kalmış ve genel eleştirilerde olumsuz yönde. not olarak düşmek gerekirse; metacritic istatistiklerine göre extremely loud and incredibly close son 10 yılda en iyi film kategorisinde oscar’a aday gösterilen ve en kötü eleştirileri alan film olarak tarihe geçmiş. yalnız belirttiğim gibi filmin bu denli kısıtlı desteğe sahip olmasının nedeni festival filmi olarak ortaya çıkmasından kaynaklı olsa gerek çünkü aynı durum geçen seneki winter's bone filminde geçerliydi. yönetmenin daha önceki billy elliot, the hours ve the reader filmleri oscar'da ciddi başarılar elde etmesine rağmen bu filmde ani bir düşüşe geçmesinde filmin senaryosunu üstlenen ünlü senarist eric roth'un da payı var.
sakin sularda yüzerken bi'anda boğulmak gibi bir film. sinema dili olarak seçilen akıcı üslup ve dengeli kurgu, hikayeyle öyle zıt hareket ediyor ki bu zıtlık izleyeni rahatsız etmek yerine daha fazla filmin içine alıyor. oyuncu seçimleri de gayet güzel özellikle thomas horn'un minik bünyesinden doğan büyük oyunculuğu göz kamaştırıyor. the hours, the reader gibi kitap uyarlaması filmlerin yönetmeni stephen daldry ise yine iyi bir film ortaya çıkarmış. kitabını okumadığım için kitap-film karşılaştırmasını yapamayacağım mamafih salt film açısından baktığımızda özellikle aday olduğu oscar 2012'de en iyi film dalında ilk üçte yer alır. filmde oskar'ın dedesine sana kendi hikayemi anlatabilir miyim dediği bölüm ise senaryo-kamera dili açısından örnek gösterilecek nitelikte.
kitabi okurken nasil icime oturduysa, filmin jenerigi bile gozlerimin dolmasina neden oldu.
bir çocuğun ağzından yazılmış yetişkin kitaplarına güzel bir örnektir. duru anlatımıyla insanı hiç yormadan hikayesinin içine yerleştirir. bence foer, bu durulukta gencecik yaşının avantajından faydalanmaktadır. inşallah hep böyle yazar. benzer türün abd ve hatta dünya edebiyatındaki ilk örneklerinden biri olan bülbülü öldürmek gibi, bu kitap da piyasaya sürüldüğü an, film yapımcılarının ilgisini çekmiştir şüphesiz. çok geçmeden de çekilip, oscar'a aday bile edilmiştir.
hakkının yendiğini düşündüğüm filmdir. golden globe'da görmezden gelinmesi ve oscar'da best picture ve sporting actor dışında hiçbir dalda aday olmamış olması üzücüdür. en azından adapted screenplay ve film editing dallarında da adaylığı olmalıydı. hemen hemen tüm oscar filmlerini izlemiş biri olarak abartılmış hugo'nun daha üzerinde bir film olduğunu düşünmekteyim.
stephen daldry'nin en iyi işi olmasa bile bu seneki ödül sezonunun en iyi, en içe sinen filmlerinden biri bence. insanlar nesini beğenmemiş anlamadım, gayet de hoştu. the reader'dan iyiydi benim için. tabii daldry'nin en iyisi bence hâlâ billy elliott. max von sydow çok iyiydi. tom hanks ya da sandra bullock'tan öne çıkmalarını beklerken kendisi daha bir başrol oldu neredeyse. keşke bu dalda bir rüzgâr estirmekte olan christopher plummer yerine altın heykelciği kendisi kucaklasa bu gece. başroldeki veletse hem çok güzel hem de çok yetenekliydi. bilmem, ben beğendim. john williams'ın iki adaylık birden alabildiği bir törende (birisi de son derece alelâde müzikleri olan war horse iken üstelik) alexandre desplat'ın hiçbir çalışmasıyla adaylık alamamış olması da inanılır gibi değil. oscar ödülleri bu sene son senelerdeki en salakça adaylıklarından bazılarına sahip cidden.
eleştirmenlerin neyini beğenmediğini bir türlü anlayamadım film konusu itibari ile de orijinal 9/11 in çok fazla içine girmeden konuyu anlatmayı başarıyor.amerika'da yaşamamış bu olaylara tanık olmayan beni bile duygulandırdıysa bu olayları yaşayanların ne hissettiklerini düşünemiyorum.10/10
kendi adıma yönetmen koltuğunda stephen daldry'yi görünce daha serinkanlı bir anlatım tutturan bir film seyredeceğimi düşünmüştüm. daldry'nin önceki tarzına göre bu filmin fazlasıyla 'amerikan' bir hali olduğunu kabul etmek gerekiyor. ancak herşeye karşın yönetmen etkileyici görüntü çalışmasının da katkısıyla yine kimi güzel anlar yakalamayı başarıyor. genel yapı olarak da duygu yoğunluğu içeren anlatımına karşın, baba-oğul ilişkisini layıkıyla anlatmayı ve etkileyici olmayı da yer yer beceriyor... (http://hayatimizsinema.blogspot.com/…lose-2011.html)
asperger sendromu'ndan mustarip bir profil çizen çocuğun, metamfetamin bağımlısı gibi derisini çimdikleyip durması örneğindeki gibi yaşanan acıyı somutlaştırma çabası, gerçekten acınası duruyor.. film gerçekten tam da amerikalıların ihtiyaç duyduğu bir vicdan pornosu.. (http://yucitek.blogspot.com/…-incredibly-close.html)
bu kadar kötü senaryoyu sinema okulu birinci sınıfının ödevlerinde,yeni heveslerin film atölyelerinde bile göremeyeceginiz bir film,eric roth kendine gelsin agzini burnunu kırdırtmasın..eklemek gerekir ki; mütemadiyen vasat filmler çeken daldry kişisinin nihayet çok kötü bir filmi.. rahat ol sevgili sozlukcu, kotu elestiri yazinca adamı dövmüyorlar..bunu seven yanıma yanaşmasın zira hayat bu kadar sömürülesi bir yer değil,örgghh.. +o çocugu bir elime geçirirsem..o nası bir sanatcı ruh o nasıl bir abartma çabası o nasıl bir büyümüş de kücülmüslük yarabbim..ehh eytere be!
vurucu sahneleri olan film. 'we need to talk about kevin' ne kadar yapay, itici geldiyse bana bu sene, bu film o kadar samimi geldi.
gercekten insani etkileyebilen nadir holivud filmlerinden. imdb'den aldigi notu da haketmiyor. bu filmde aglamayanin "kalp gozu" kapanmistir. bu kadar net. son derece holivuuuud tarzi bir film degil bunu belirtmekte yarar var. amelie'nin garipligini yillar sonra bu fimde az dozda olsa da bulabilirsiniz. tesadufleri sevenlerin filmidir.ayrica, (bkz: underrated) ps. duygu fasistligi de boyle bir sey. aglayin ulan simdi...
thomas horn 'un adını ileriki yıllarda daha çok duyarız herhalde. çocuk tek başına filmi omuzlamış götürmüş. eferim len.
ruhsuz bir film
alabildiğine amerikan, olabildiğine abartı: extremely loud and incredibly close 11 eylül saldırılarına yönelik bugüne kadar yapılmamakla oldukça iyi bir karar olmuş, küçük ve zeki erkek çocuk üzerinden döndürülmeye çalışan, alabildiğine amerikan, olabildiğine abartı bir film… yüksel filmini ismini ilk olarak bu yılki akademi ödülleri adaylarında rastladım, orada ilgimi çekmişti. aslında daha önce hiçbir yerde hakkında bir şeyler okumadığımdan, ismi de kulağa ilginç geldiğinden de olmuş olabilir. neyse uzun bir tirad oldu. filmin başrollerinde sandra bullock ve tom hanks var. ikisi de ununu elemiş, eleğini asmış klasmanından yarışıyorlar. tom hanks zaten az bir süre filmde yer alıyor.. (spoiler: 11 eylül saldırılarında dünya ticaret merkezi’nde bir iş bulunduğundan, uçağın binaya çarptığı sırada hayatını kaybediyor. bilmeseniz de bir şey değişmeyecek, zaten filmin ana karakteri olan, güzel gözlü çocuk thomas horn, ilk beş dakikada bunu size söyleyecek ki ? ) ikisi de aslında oyunculuk açısından zorlamayan, olması gereken şekilde hareket etmiş ancak küçük oyuncu thomas horn, inanılmaz yeteneği filmi ayakta tutan tek şey… oldukça uzun olan diyaloglar ve zekici kurulmuş cümlelerle filmi izlemenizi o sağlıyor. psikopat erkek evlat rolü konusunda bisikletli çocuk filmine bir anda benzetsem de ne film kalitesi ne de anlatılanlar açısından uzaktan yakından alakalı değiller. bisikletli çocuk ne kadar avrupalıysa, extremely loud and incredibly close o kadar amerikan kalıyor. http://besdakikaara.wordpress.com/
aslında biz de insanız temalı vıcık vıcık bir holywood flimi, nemli gözlerinizi değil ellerinizi silin.
--- spoiler --- babam ve oğlum filminden bu yana boyle zulüm görülmemiştir. stephen daldry'nin adini steven spielberg ve cagan irmak'in da bulundugu kara listeme ekliyorum. sizi gidi duygu somuruculeri sizi. --- spoiler --- ayrica soylemek istedigim bisey daha var. her yonetmen kendi memleketinde, kendi kulturunu anlatan filmler ceksin.
asiri klise bezeli, yer yer deli sacma, duygu minciklamasiyla dolu bir yapim... fakat o veletin olayi nedir arkadas oyle! bu performansla kendisini daha cok goruruz sanki. o degil de bu sene iyi ana- ogul temasi yapti walla.(bkz: we need to talk about kevin)
uzun zamandır seyrettiğim en iyi filmlerden birisi. seyretmemiş olanların seyretmesini isterim. --- spoiler --- baba- oğul ve kaybetmeyi gayet iyi işledikleri bir senaryo olmuş, çekimler muhteşem, çocuğun oyunculuğu harika, sonunda beklemediğiniz şeylerin teker teker çıkması afallamanıza neden oluyor, huzurlu bir şekilde biteceğini düşünmüyordum seyrederken, en çok beğendiğim yönü o oldu. oskar alıp almadığına baktım, cidden hakkını yemişler gibi geldi bana, tam oskarlık bir yapım her noktası ile bana göre.. --- spoiler ---
oncelikle bayildim... bir yigin kliseyi, duygu somurusunu ve hatta amerikalilar da insan ayol halini izletiyor olabilir. ama amerikalilar'in da insan oldugu gercegini de bir guzel gozumuze sokuyor. cocuk enfes, filmin cekimleri cok hos, baba-ogul iliskisi nefis, cocugun insanlarla iletisimi ayni oranda muthis. cocugun problem cozmek icin, ya da babasiyla olan 8 dakikasini alabilmek icin her korktugu seyi yapabilecek cesareti imrenilecek sekilde. hikayenin kurgusuna bayildim ben kendi adima, o kadar sakin ve o kadar cok seyi anlatmis olmalarina, max von sydow'a, anneanneye, viola davis'e, annenin tum olan bitenlerdeki tutumuna, oksimoron savaslarina... aslinda o kadar cok seye bayildim ki siralasam sacma olacak. cok sevdim be... --- extremely silent --- her seyin mantigi yok, kocamin o binada olmasinin, bir adamin binaya ucak dusurmesinin, sonucunda benim kocamin olmesinin bir mantigi yok iste, yok! --- incredibly distant ---
bana yaşlılığımı hatırlattı. görmüş geçirmiş bir köpek gibi kafamı usulca yere bıraktım kitap bittikten sonra.
amerika' nın dünyanın en güçlüsü, aslında ise en güçsüz ülke olduğunu sadece bir yarı-otistik çocugun maceraları ile anlatabildiği bir film extremely loud & incredibly close. en kötü gün diye adlandırdıkları 11 eylül saldırısından insanların nasıl etkilendiğinin, hele ki babası, hayatı olan bir çocugun yapabileceklerini anlatan bir film. ev arkadaşımın önerisiyle başladığım film her ne kadar ilk 15 dakikada uykumu getirse bile geri kalan sürede aman allahım dedirtti... insanların bir çocukla ne kadar çocuk olmadan, ne kadar samimi olunacağını farkettirmeden gözümüze sokmuş stephen daldry. kendisini çok tanımasam da araştırdığım ve izlediğim filmlerden yola çıkarak bi piyasa filmcisi vasat bir yönetmen olduğunu düşünüyorum, ama şöyle bir şey de var ki; her ne kadar hayatında işini doğru yapamamış olabilsen bile insanın ayağına böyle bir şans mutlaka geliyor. kalitelerinin dünya çapında oscarları ile tescillenmiş tom hanks ve sandra bullock gibi ağır toplar olaya dahil olunca ve süpriz yumurta gibi ortaya çıkan thomas horn gibi bi yetenek varsa elinizde kötü film yapmakta çok zor. senaryo sanıyorum gerçek hikaye, zaten hiçbir film gerçek hikayelerin canlandırılması ile çekilen filmlerin verdiği tadı vermiyor bu günlerde, özellikle fetih 1453 gibi bir başarısızlığıda görünce. (onun verdiği tat aslında gerçek olmasından mütevellit değil diğer bireysel olarak yaşanmış hikayelerin çekildiği filmlerin yanında ki sönüklüğünden, özetle fetih 1453 ü bir yaşanmış hikaye değil yaşansada başka isimle anılması gereken bir film olarak görüyorum) o son eve dönüşünü tekrardan anlattığı hikayeye gelince bina yıkılıyor, bir yandan telefon susuyor. allah kimseye yaşatmasın diyor insan filmin bu sahnesınde ağlamaktan sesi çıkarsa tabi. sandra bullock'u filmde son sahnelere kadar konuk oyuncu gibi hayal etmeyin, yatakta çocukla oturdukları sahnede, ohh be dedirtti bana o güzel olmayan ama mükemmel çekiciliği ile. herneyse filme gelince benim puanım çok yüksek buna ve thomas horn gibi bir piç yeteneği geç bile farketmişler diyebilirim, emin olun bu çocuk çok güzel işler başaracak. --- spoiler --- tek eksik gördüğüm yanı filmin, o konuşamayan adamın tek kelime bile olsa bişeylere söylememesidir son sahnelerde, çok emindim oysa ki konuşacağından. --- spoiler ---
filmin başında piyano ile çalınan müzik inanılmaz güzeldir.shazam bile bulamadı..
jonathan safran foer'in 2005 yılında çıkardığı ikinci romanı. algan sezgintüredi tarafından yapılan çevirisi siren yayınları'ndan aşırı gürültülü ve inanılmaz yakın adıyla 2008 yılında görücüye çıktı. -bundan sonrası spoiler olabilir- öncelikle söylemeliyim ki kitaba ön yargıyla başladım. çünkü amerika menşeili ve yakın zamanda yazılmış romanlar bana hiçbir zaman avrupa ve rusya dolaylı kitapların tadını vermez, aşırı özentidir bu kitaplar nazarımda. hele bir de 11 eylül olayını kaleme alan bir kitap, hepten ön yargıya mahkûmdur. kolay değildir çünkü böylesi bıçak sırtı konuyu, kimseyi incitmeden veya suçlamadan, yanlışları okuyucunun bulmasını sağlayarak ele almak. kitabın kahramanı küçük oskar ergenliğinin başında bir küçük oğlan. hali tavrı ilk başta boğmalık gelse de kitap ilerledikçe aslında onun oldukça zeki ve tamamen sevgiye muhtaç olduğunu ve kendisine empati beslediğinizi fark edebileceğiniz bir tip. babasının öldüğünü her gün kendisine hatırlatmaktan asla beis görmüyor ve bunu konuştuğu her insana mutlaka söylüyor. saçmaladığını anladığı noktada özür dilercesine adeta karşısındakinin yüzüne dan diye vuruyor, benim babam öldü diyerek. zor bir gerçeği kabul etmenin zor bir yolunu seçiyor o yaşında. fakat öte yandan kitap oskarın babasının hatıralarını aramasından ibaret değil ve kitabı esas ilginç kılan nokta da burası zaten. yazar, bireysel yalnızlıkları/faciaları/çöküşleri/yıkımları/yok oluşları öyle bir harmanlamış ki insanlık tarihinin kavşak noktası denebilecek büyük facialarıyla; işte burada bu yazarın gerçekten önyargıyı hiç hak etmediğini anlıyorsunuz. öyle süslü, ağdalı felsefi bir anlatımı da yok üstelik. oskar benim babam öldü diyor mesela. japon kadın, kızımın derisinden sarı solucanlar çıkıyordu diyor. dresdenin toz duman oluşunun ardından kollar, bacaklar gördüm diyor her yerde oskarın dedesi gençliğinde. ve yazar bu travmaları yaşan herkesin aslında içsel bir eşikten geçtiğini ve kendi yalnızlıklarına daha fazla çekildiğini ustalıkla anlatıyor. ustalıkla diyorum çünkü yazar, insanların o en büyük hatasının yani karşıdaki muhatabı incitmemek için susup kalmayı veya çekip gitmeyi büyük bir iyilik zannetmenin aslında en büyük kötülük olduğunun çok iyi farkına varmış ve bunu kah satır aralında kah dan diye okuyucunun yüzüne vurarak göstermiş. mesela kadın bir yerde adama beni incitmemeye çalışman asıl beni incitiyor diyor. bundan öte söz var mı? neyse çok fazla kelam ettim. sonuca gelirsek şayet konuşulsa aslında iletişim kurulsa, o diller çözülse bir hayat nasıl da toz pembe olur demek isteriz ya bazen, işte bu kitabın özü bu.
ajitasyon
artık klasikleşmiş bir 9/11 hikayesi dahadır.. sonucun içerik ve sonuca bağlanan onlarca detaydan ne çok farklı ne de etkili olabildiğini gördüğüm bir başka film olarak hafızama kaydettim.. 2 dalda oscara aday gösterilmesi ise tamamen ayrı bir duygu sömürüsüdür bana göre.. ama ona daha sonra geleceğim.. kadroyu, afişi ve yönetmeni -ki stephen daldry'dir- gördükten sonra, bir hışımla izleme isteği uyandırması gayet doğaldır.. bunun dışında, 9/11 buhranını karşı taraf -gerçi o tarafın da ne olduğu belirsizleşti ya, neyse- olarak algılayamıyorsanız, dünyanın büyük bir çoğunluğu gibi size de hiçbir şey ifade etmeyecektir.. evet, başroldeki thomas horn sıklıkla duygulandırıyor insanı replikleri ve yer aldığı akıl dolu sahneleriyle ama içi dolu bir film, yalnızca duygu sömürüsünden beslenmeyendir benim gözümde.. daldry için kariyerinin en kötüsü olarak kayda geçmeli.. zaten abi, billy elliot, the hours ve the reader ile "ilk yönetmenlik tecrübesi" kısmını yıkıp geçmişti.. bu film hariç, uzun metrajdaki 3 tecrübesi de bu filmlerdi.. çıtayı nereye koyduğunu görüyor musun?.. peki, the reader'dan 3 yıl sonra, tamamen 9/11 ile alakalı ve en uygun düşmeyen replikte bile bu olaya dokundurmalar bulunan bir filmi neden çekersin?.. bırak jonathan safran foer'in romanını, billy elliot'taki gibi roman çevirisi olmayan ve özgün bir senaryoya sahip filmlere yönel, değil mi?.. kısaca, 11 eylül'de babasını kaybeden bir çocuğun, sonradan bulduğu bir anahtarın peşinden gitmesini konu ediyor film.. buraya kadar söylediklerim zerre spoiler değildir, o yüzden rahatlıkla okuyabilirsiniz.. anahtarın babasıyla ilgili olduğunu da belirtmek gerekir.. ayrıca baba-oğul ilişkisinde de çığır açmıştır thomas ve oskar schell.. çevremde görmediğim gibi, herhangi bir filmde de karşılaşmadığım bir ilişki bu.. senaryonun romana ne kadar bağlı kalabildiği, nereye kadar aynı rotada ilerleyip nerede romandan ayrıldığını bilmiyorum ancak, romana bu kadar bağlı kalabildiğine de inanmıyorum daldry'nin ve filminin.. eğer öyleyse -yani, film tamamen kitabı içeriyorsa- o zaman da foer'in vasat romanlarından biri olarak akılda tutulmalı söz konusu roman.. oscarlara gelirsek; filmin en iyi motion picture -türkçesi tam anlamıyla yoktur- ve en iyi yan rol dallarında adaylığı bulunmakta.. motion picture'ı "en iyi görsel çekim" ya da en iyi film olarak alırsak, filmin hiçbir yerinde bunu göremediğimi söylemeliyim.. ayrıca en iyi yardımcı aktör olarak kariyerinde ikinci oscar adaylığını cebine koyan max von sydow'un da aynı ölçüde bir numarası yoktur.. yalnızca tek bir fiziksel özelliği vardır ki, bunun da oscar adaylığına yelken açmak için gerekli olamayacağı hakkında satırlarca yazabilirim.. her iki dalda da heykelciğe ulaşamamasına sevindim.. yoksa hem christopher plummer'a hem de the artist'e yazık olacaktı.. filmin eleştiri kalkanına sahip olan yönleri; müzikleri, sandra bullock'un yer yer nefis performansı ve yönetmeninin kariyeridir.. bunları bir kenara koyduğumuzda, 11 eylül'ün duygusal boyutunu konu edinen ve vasatı aşmayı, yalnızca bu yüzden bile başaramayan onlarca filmden biridir köşede sessizce duran.. oscar adaylıklarıyla parıldamasına bakmayın siz, 11 eylül hakkında ne düşündüğünüzü cebinize koyun ve sonra izlemeye başlayın çünkü, izleyecekleriniz bir baba-oğul hiayesinden çok farklı olacak..
- bence spoiler içermiyor, ama okuyup küfretmeyin diye bu ibareyi koyuyorum. - okuduğum en istikrarsız, en intizamsız, en baştansavma yazılmış, neyse işte en boktan kitaplardan biriydi bu kitap - ki iki defa okudum, zira başta türkçe çevirisi yüzünden böyle hissettiğimi düşünmüştüm, ancak aslını okuyunca durumu iyice anladım. yeni edebiyat akımlarına pis kaka diyen statükocu bir yaklaşım benimsediğimi düşünmeyin; içeriği iyi olabilir, ama gerçekten kötü bir kitap bu. isterik şekillerle sevdiğim stream of consciousness'ın bokunun çıktığı, bildungsroman naifliği ve realizminin, pathos yaratma uğruna boktan ve bir o kadar çıkarcı bir pedagojik felsefe ile yoğurulmuş çıkarımlarla öldürüldüğü, düstur edindiği edebi tarzın çoğu zaman odağı taşırmaktan başka hiçbir mana ifade etmeyen sayfalarca gereksiz yazılar, anekdotlar ile katledildiği noktadır bu kitap, içeriği ne kadar iyi olsa da. lakin, ve yine de, filmin seçtiği yön ve hitap ettiği kitle bir kere baştan farklı olduğu için kitap ve filmi bir ayırmak gerektiğini düşünüyorum; zira 11 eylül'ün new york şehri halkına yaşattıkları üzerine bir şeyler anlatmanın eşzamanlı önyargılara yol açmasının üzücü olduğu kanaatindeyim; bu yüzden, bu kitabın sorunu bence hikayesi, anlattıkları falan değil - olmamalı da. hem zaten hikayesinin de 11 eylül saldırılarının açtığı yaraların ülkede yeni yeni sarıldığı ve terörizm paranoyasının henüz atlatılmadığı bir zamanda yazılmış olmasına rağmen "aman damara basıp çok satayım" gibi bir amacı yok, zira bu safran foer biraz burnu havada bir herif anladığım kadarıyla, "ben vereceğimi vereyim, anlayan anlar" kafalarıyla, yerden 1000 fit kadar yükseklerde yazmış adam ne yazdıysa: ima da ima, metafor da metafor, iğne de iğne, kinaye de kinaye. hele abd'de bahsi geçen dönemde yaşananların ne olduğuna az çok vakıfsanız bazen dayanılamayacak kadar fazla geliyor hikaye anlayacağınız. ve, aslında tam da bu yüzden bu film birçok yönden çok yanlış çekilmiş. ziyadesiyle sönük, silik ve mütevazı olan ve ne anlatmak istiyorsa alttan alttan veren bu kötü, baştansavma hikayeyi yönetmen orta malı gibi kullanarak bir "toplumsal acılarımız" bdsm'sine çevirmiş. romanın, olay örgüsünü etrafında şekillendirdiği asıl iki konusundan biri olan babanne-dede hikayesini komple gereksiz bulduğu gibi, beğenmediği noktalarını da kafasına göre modifiye ederek resmen feryat figan dilenmiş, yetmemiş kitaptaki oskar'ın obsesif hallerini asperger'e bağlayıp (neden?), üstüne anksiyete benzeri bir takım ruhsal bozukluklara boğup (alakaya maydonoz?), bunun sebebini 11 eylül olarak gösterip (çüş?), yer yer fazlasıyla grotesk olan betimlemeler ile hikayeyi 11 eylül etrafında döndürüp haliyle saf ajitasyon yapmış bir adamın (yönetmen?) aklına ve manevi değerlerine, tom senin de genel olarak kalıbına sıçmak istiyorum. forest gump'tan gele gele buna mı geldin yani. metalaştırılmış suni hüznün seyircinin en az üç duyu organına nasıl zorla nüfuz edilebildiğini görüyorsunuz bu filmle, başka bir şey değil. sırf keder verip şok etkisi yaratsın, izleyen ağlayıp neden ağladığını anlamasın diye filmin yarısı boyu arkada siren sesi var. olsaydı bu kadar olurdu, olmuş anasını satayım. pes. zaten fazlasıyla falsoya sahip olan bir hikayenin daha ne kadar kötüleşebileceğinin kanıtıdır bu film. neyse. neden böyle şeyler yapıyorum bilmiyorum. o küçük velet de bence çok güzel oynamış. kötü diyenler de niye öyle demiş bilmiyorum. ya körler ya da metod oyunculuğu nedir bir fikirleri yok. bence izlenecekse o velede alkış tutmak için izlenebilir bu film, yoksa cidden değmez o kadar ağladığınıza.
filmi aşırı hüzünlü ve kitabı inanılmaz yaratıcı. her halükarda ey ahali güzel bir roman/şiir bu. aşırı yakınında bulundur.
kitabını okuduktan sonra filmi izlemenin nedense biraz zor geldiği filmdir. oskar'ı oynayan velet çok iyiymiş ama ileride kesin çok başarılı olur. bir de kitabındaki renkli sayfalar çok hoşuma gitmişti. --- spoiler --- sandra bullock'un yaptıklarını anlattığı sahne kitaba göre çok daha güzeldi ancak dedenin hikayesiyle ve pskiyatristle ilgili olan sahneleri de koysalardı daha iyi olurdu sanki. --- spoiler ---
ne yaptığını, nasıl yaptığını anlamadım ama çok pis ağzıma sıçtı bu film. --- spoiler --- filmin konusu ve türüyle ilgili hiçbir şey bilmeden başladım izlemeye. önce manyak bir veledin saçmalamaları gibi geldi. bu haliyle filmin sonunu getiremeyeceğimi düşündüm. sonra çocuğun anahtar hikayesinin peşine düşmesi, bu arada insanlarla iletişime geçmesi ilgimi çekti. ama bu hikayenin gerçek olamayacağını; oskar'ın kendi hayal dünyasında babasını yaşatmak için kendi kendine bir görev yarattığını düşündüm. o ara filmden el laberinto del fauno tadı aldım bir süre. sonra kiracı'nın ortaya çıkmasıyla, çocukla yaşlı adam arasındaki ilişkinin gelişimi filme hearts in atlantis tadı kattı. bir süre bu gözle izledim. ve bu ikilinin arasındaki paylaşımın yeterli verilemediğini düşündüm. son bölümde de daha önce de belirtildiği gibi babam ve oğlum moduna girip yanı başımda horlayarak uyuyan tosunlar kralı oğluma bakıp salya sümük ağladım. 11 eylül olaylarının işleniş şekli değildi tabii ki beni bu hale sokan. sonuçta çok fazla empati kurabileceğimiz bir durum değil. ama babasına aşık bir çocuğun babasız büyümek zorunda kalması, hiçbir suçu günahı olmadığı halde babasının kendine ihtiyacı olduğunu sandığı bir anda onu yüzüstü bıraktığını düşünüp suçluluk duygusuyla kendisini yiyip bitirmesi, babasının kendisine bıraktığı notu bulması, babasının bile hiç tanımadığı dedesinin geri dönmesi gibi olaylar, baba ile çocuk arasındaki bağ yeterince verilemese de, muslukları açmama yeterli geldi. çocuğun manyaklığının yanında annenin çabasını da ayrıca takdir etmek gerek. 7,5/10 veriyor, herkese sevdiklerinin kıymetini bilmelerini tavsiye ediyorum. bir de bakmışız ki yoklar. --- spoiler ---
sandra bullock için izlediğim film, film hakkında yine en beğendiğim şey; onun performansı.
sıfırdan bakıldığında belki kulağa gürültü gibi gelen, izledikten sonra bağlantıları kurdurup, varlığıyla adının anlamını dolduran film. biz ne kadar arasak da, hayatta her şeyin net bir cevabı yok, fakat birisi çıkmış böyle bir film yapmış. büyük acılar, kısa anlarda sıkışır ve geniş zamanlar boyu çözüp çıkarmak için uğraşır dururuz, bir kaç saniye veya dakika içinde yaşadıklarımızı çözümlemek aylar bazen yıllar sürer; işte film bu süreci anlatıyor, tamamen doğallaştırarak ve mükemmel metaforlar kullanarak. --- spoiler --- -and dad said that stories need to be shared. -dad used to say, "the truth will set you free." -there's not an answer for everything! --- spoiler --- (bkz: answering machine) (bkz: oxymoron) veya (bkz: oksimoron)
thomas horn adlı veledin oscar alması için herşey yapılmış hatta adı bile oskar... mükemmel bir film mutlaka izlenmeli spoiler falan da vermeye gerek yok. bir koşu gidip romanı okumak isteğiyle doluyum şu an...
kasıtla kendini hüzünden uzak tutmak isteyenlere uzak durması gereken kitaptır. o bendim ama kitap bir şekilde hayatıma girdi. nasıl anlatsam bilemiyorum ki; içinde kafka'nın yaşam ve aşk acısı var. modern ve acısı reel bir kafka düşünün 21. yüzyılda yaşayan, asansörlere binen bir kafka ve buna kurt vonnegutve j. d. salingertarzı ekleyin. insanın ağzına sıçıyor müdürüm afedersin.
sadece filmin başında ve sonunda çalan alexandre desplat bestesi hatrına bile izlenebilecek film.
çok sevdiğim bir arkadaşım var. bazen en yakınım oluyor gerçekten çok seviyorum. onun evine giderken görmüştüm bu filmin afişini ve mein god! oyunculara bak demiştim. neredeyse 1 yıl sonra filmi izleyebiliyorum. anne rolü tam anlamıyla benim annem. hani izliyor, gözetliyor ama sonuçları göze alan yine benim. bu konuda kesinlikle karışmıyor. bu yüzden ona 'anne madde kullandım, anne tanımadığım birini görmeye yurtdışına gidiyorum, anne ya bahsettiğim eroin bağımlısı çocuk beni aldattı' diyebiliyorum. babaya gelirsek halim içler acısı. nasıl kıskandım o çocuğu size anlatamam. belki ben de problemli büyüyen bir çocuk olsaydım öyle oyunlar oynanırdı. bu çok küçük bir ihtimal ama olsun. belki diyorum işte. filmde çocuğun babası yeni insanlarla tanışması için onu oyunlara sevk ederken benimki insanlarla çok fazla muhattap olduğumu söylüyor. kesinlikle kendi hayatımı sorgulatan bir film oldu. ''etrafımızda bir sürü şey oluyordu ama aramızda hiçbir şey olmuyordu''
