amerikalı efsanewi otesi, hatta bence dunyanın gelmis gecmis en iyi yonetmeni...5 ay once olen insan otesi canlı...filmleri arasında; spartacus (65), paths of glory (67), lolita (68), dr.strangelove (69), clockwork orange (72), 2001: a space odyssey (75), the shining (80), full metal jacket (86) we son olarak eyes wide shut (99) bulunan insan...her filminde farklı bir konuyu secerek onu derinlemesine we mukemmel bir sekilde isleyen sinema adamı...sinemada bu kadar onemli filmler cekmesine raamen kendini hep geri planda tutan, sohretten acıkcası hoslanmayan canlı...filmlerinde genelde unlu oyuncuları kullanıp, cekimler sırasında onları canından bezdiren yonetmen (ornegin eyes wide shut'ta bir sex sahnesini cekmek icin, aynı sahneyi tam 127 kere tekrar cekerek, tom cruise we nicole kidman'ın insan kılıından cıkmasına sebep olmustur)...
gelmiş (ve ne yazık ki geçmiş) en büyük yöntmenlerden biri, görüntü ustası, kamera cambazı, çok iyi bir fotoğraf sanatçısı...
hic tereddutsuz soyleyebilirim ki tum zamanlarin en yetenekli en hakim yonetmeni. bir insan sadece kubrick filmlerini dikkatli izleyerek iyi bir yonetmen nasil olmalidir sorusunun yanitini bulabilir. en azindan sinema okullari bu konuda hem fikirmis gibi bir ders prograsmi mufredat hazirliyorlar.
stanley kubrick'i daha iyi anlamak için birkaç çeviri: *"bence okullarda yapılan en büyük yanlış, çocukları korkuyla motive ederek birşey öğretmeye çalışmaktır. not alma korkusu, sınıfta kalma korkusu gibi. bir konuya ilgi duyarak öğrenmek ile, korku ile bir şeyi öğrenmek arasında nükleer bir patlama ile bir kıvılcım kadar fark vardır." *"okulda bulunduğum süre boyunca hiçbir şey öğrenmedim ve 19 yaşıma kadar kendi isteğimle bir kitap okumadım." *"eğer leonardo, mona lisa tablosunun altına şöyle yazsaydı ona nasıl değer verebilirdik ?: "hanımefendi gülümsüyor çünkü sevgilisinden sakladığı bir sır var" bu izleyiciyi gerçeğe zincirlerdi ve ben bunun 2001'e (space odyssey) olmasını istemiyorum." *"belki saçma gelecek ama genç yönetmenlere önereceğim şey ellerine bir kamera ve film alıp, herhangi bir konuda film çekmeleridir." *"eğer birşey yazılabiliyor veya düşünülebiliyorsa, filme çekilebilir." *"suçlulara ve sanatçılara karşı garip bir zaafım var-- her ikiside hayatı olduğu gibi kabul etmiyor. her hazin hikaye, gerçek hayattaki olaylarla çelişki içinde olmalı." *"birçok insanın normal görünmek için gerçek olmayan bir dizi pozlar verdiği, bir tür gri hiçliği kabul ettiği bu dünyada, suçlu ve asker en azından birşeye karsı yada birşeye taraf olma meziyetini gösteriyor. kimin daha fazla fesatla uğraştığını söylemek zor -suclu, asker, veya biz." *"uyuşturucunun aslında sanatçıdan daha cok izleyiciye faydası olduguna inanıyorum. evrenle bir olma hayali, çevredeki objelere anlam vermek, huzurun ve rahatlıgın hakim oldugu ortam, bir sanatçı için ideal durum degildir. uyuşturucu mücadeleyi, muhalefeti ve fikir ayrılığını kuvvetlendiren yaratıcı kişilikleri durgunlaştırır. sanatçı yaptığı işi aşmaya çalışmalı, kendisiyle bilinçaltı arasına herhangi bir şeyin etki etmesini engellemeli. beni lsd karşıtı yapan şeylerden birisi de, lsd kullandığını bildiğim kişilerin hepsinin gerçekten ilginç ve insanı harekete geçiren şeylerle, uyuşturucunun sebep olduğu evrensel mutluluk arasındaki farkı ayırt edemeyecek kadar aciz olmasıdır. tamamen yeteneklerini kaybetmiş ve hayatın insanı en cok mutlu eden yanlarıyla bağlarını kesmiş gibi görünüyorlar. belkide herşey güzel olduğunda, hiçbirşey güzel değildir."
steven spielberg ölüyor ve cennete gidiyor. ancak incili kapıdan içeri girmesi engelleniyor. çünkü tanrı yönetmenleri sevmiyor. aynı anda içeriye bisikletiyle, üzerinde yırtık bakımsız eşofmanları ve jimnastik ayakkabılarıyla birisi giriyor.spielberg: "iyi de bu kubrick degil mi?" diye soruyor. hayır diyor aziz."tanrı o. ama kendisini stanley kubrick sanıyor."
kendisini orson welles ile karşılaştırırken ortak yan bulmuşlar birkaç tane her ikisi de fotoğraf sanatçısı her ikiside ilk filmlerini 25 yaşında çekmişler eee...
bu kadar onemli filmler yapmis sahsiyetin bir tane oscar alamamis olmasi uzucudur...
kendi soyadini herkesin okudugu gibi "küubrik" olarak diil, "kuubrik" olarak okuyan yonetmen. ayrica (bkz: kubrick yaptiysa nasil kotu olabilir)
1951'den 1999'a kadar ucu kisa 16 film cekmesi ilginctir.az olsun ama oz olsun demis.
"insanlar roman yazabilir, senfoni de besteleyebilir. ama asil onemli olan bir film cekebilmektir." demi$tir. "ukalaligin da bir siniri olmali" dedirtiyor olsa da son derece ba$arili, bir o kadar da ustun bir yonetmendir bu. (bkz: ayilana gazoz bayilana limon)
stanley garip bir duzlemdir kisiliksizsen tom ve nicole gibi cikarsin kubriginden
john scofield'ın kendisine ithafen sarkı yazmıs oldugu kisi ... kendisinin jazz sevgisi bilinir ... kendini hollywood gibi bir endustride mitik bir kisi haline getirmeyi bilmis kisi ... her ne kadar, ihtisam oranı yuksek, leziz filmler yaratmıs bir kisilik olsa da, gerisinde bıraktıgı dedikodu, bahis ve binlerce mitin herkesce "abi kubrick eyes wide shut'ı bitirdikten sonra yeni proje ustunde calısacakmıs, yeni projesinin bir yerinde de tanrı'yı oynamayı planlıyormus, yaa..." gibi abukluklara yol acan, son derece can sıkıcı diyaloglara ornek olusturması aslında bu yazının hemen yukarısında bahsedilmis aktivitesinde ne kadar da basarılı oldugunu gosteren kisilik ...
eyes wide shut'taki ince tonlar kullanarak ve insani geren piano musiginden tutun, filmin sonlarina dogru olaylarin olmasi gerektigi gibi gitmedigini anlatan kirmizi bilardo masasina kadar filmleri her ipligine kadar mukemmel yoneten deha.
(bkz: tanrı)
filmlerindeki koltuk dizaynları uçmuş olan bir yönetmen.... (bkz: 2001 a space odyssey) (bkz: a clockwork orange) (bkz: lolita)
her tür filmde bir başyapıt hayalini gerçekleştirerek hayata gözlerini yummuş dahi yönetmen.filmleri incelendiğinde her filminin birbirinden bağımsız konuları ele aldığını ve tür içindeki en iyi 2-3 filmden biri olduğunu görürsünüz.en iyi korku filmi (the shining), en iyi savaş karşıtı film (full metal jacket), en iyi tarihi film (spartakus) , en iyi komedi filmi (dr. strangelove), en iyi bilimkurgu filmi (2001), en iyi biyografik film ,en iyi drama ; bir yönetmen olarak sinema tarihinin en unutulmazı olmak ve sonsuza kadar yaşamak için bu kadar çok başyapıt vermeyi başarmış tanrısal kişilik.
the shining filminde 400.000 metre film harcamı$, clockwork orange filminde tecavüz sahnesini bizzat kendisi çekmi$tir. tüm saplantılarının spartacus filminde i$e tam yetkiyle gelmediği ve hakimiyetsiz kaldığı için ortaya çıktığı söylenir... gelgelelim öldüğünde kendim ölmüş gibi üzülmü$ kendimi öksüz hissetmi$imdir. onu övmek ona hakarettir, çünkü kendisi övgünün tanımıdır... türkiye'deki kar$ılığının metin erksan olduğunu savunan bir kanada york üniversitesi tezi vardır...
a clockwork orange gibi bir filmin dahi yönetmeni.
(bkz: perfectionist)
http://www.sinemafanatik.com/kubrick/25things.html 'den birebir alıntıdır: 1. new york'un bronx semtinde doğdu.1928 2. 1999 7 mart'ında, ingiltere'de kalp krizinden öldüğünde 70 yaşındaydı. 3. kubrick çekimlerde herşeyi kontrol ederdi. işık, kamera açıları, set tasarımı, makyaj, kostüm ve montaj gibi konularda çok titizdi. bu da, sahnelerin birçok defa çekilmesini gerektiriyor ve çok uzun çekim sürelerini beraberinde getiriyordu. 4. oyunculuk konusunda kendini hiç sıkıntıya sokmaz, oyunculara çok az karışırdı. bir zamanlar "oyuncu seçimi yönetmenliğin yüzde 75'idir" demişti. 5. kubrick, en iyi yönetmen, en iyi film ve en iyi senaryo dallarında hiç oscar kazanmadı. barry lyndon, a clockwork orange ve doctor strangelove filmlerinde, bu üç dalda da aday oldu. yönetmen ve senaryo dallarında 2001: a space odyssey filminde aday olurken, full metal jacket'la da senaryo dalında aday oldu. kazandığı tek oscar ödülü, 2001:a space odyssey filminde görüntü efektleri dalında idi. 6. kubrick'in 13 filmi tarihsel savaş konularından, gelecekte geçen uzay araştırmalarına kadar birçok konuda olmasına rağmen hepsinin ortak teması bir kişinin kendini genel kurallardan arındırması ve toplumun dışına çıkmasıdır. ayrıca insanlıktan uzaklaşma ve yabancılaşma da kubrick filmlerinde görülen temalardan bazılarıdır. 7. kubrick, look dergisinde bir fotoğrafçı olarak çalışırken, museum of modern art'ta bazı gösterimlere katılarak sinema konusunda kendini geliştirdi. daha sonra birçok kısa belgesel çekti. 8. ilk filmi fear and desire'i çekmek için arkadaşlarından ve akrabalarından borç para aldı. filmin yapımcılığını, yönetmenliğini, görüntü yönetmenliğini ve montajını kendisi yaptı. kubrick'in bu filmi hiç sevmediği bilinir. daha sonra filmi kimsenin görmemesi için bütün kopyalarını topladı. 9. daha önce kubrick'in paths of glory filimnde oynayan kirk douglas, yapımcısı olduğu spartacus filminin çekimi tehlikeye girince kubrick'e filmi yönetmesi için teklif yaptı. spartacus zamanının en pahalı filmi oldu. kubrick, filmi hiçbir zaman çok büyük bir başarı olarak görmedi. 10. spartacus'ün yapımı sırasında, başroldeki yıldızın aynı zamanda filmin yapımcısı olduğu büyük bir stüdyo filmi yapmak kubrick'i o kadar sıkıntıya soktu ki, bir daha tüm kontrolün kendi elinde olmadığı bir filmde çalışmayacağına dair yemin etti. bir sonraki filminin marlon brando'nun oynadığı one-eyed jacks filmi olması bekleniyordu. kubrick, yaptığı görüşmeler sonunda filmi yönetmekten vazgeçti ve brando filmi kendisi yönetti. 11. lolita'nın çekimleri hem sansür sorunları hem de kubrick'in hollywood'a karşı olan kızgınlığı yüzünden ingiltere'de yapıldı. daha sonra bir çok filmini burada çekti. bunlara vietnam savaşını konu alan full metal jacket filmi de dahil. 12. irlanda'da barry lyndon filminin çekimleri devam ederken, kubrick ira'nın kendisini hedef gösterdiği yönünde raporlar aldı. filmde birçok ingiliz aktör oynuyordu ve filmde çalışanların arabalarında ingiliz plakaları bulunuyordu. çekimler hemen ülke dışına taşındı. 13. birçok yazarın, kendisini dünyadan kopuk çılgın bir dahi olarak nitelendirmesinden sonra tüm röportaj tekliflerini geri çevirdi. 14. kubrick meslektaşlarıyla telefon, fax ve e-mail yoluyla sık sık temas kurardı. 15.filmlerinde her zaman mükemmeliyete ulaşmak isteyen kubrick, 2001* ve the shining filmlerini ilk gösterimlerinden sonra bile montajla değiştirdi. 16. kubrick ve warner bros., clockwork orange filminin ingiltere'de gösterilmesini durdurdular. bunun sebebi de bir dizi seri cinayetin bu filmin etkisiyle yapılmış olabileceğine dair suçlamalardı. yasak hala devam ediyor. 17. a clockwork orange, amerika'da ilk gösterime girdiğinde filmleri şiddet ve seks oranına göre düzenleyen rating sisteminde en son derece olan x ratingi aldı. daha sonra warner bros. tarafından piyasaya sürüldüğünde, bir alt değer olan r ratingi aldı ve hala bu geçerli. 18. kubrick, exorcist (şeytan) filmine bir devam filmi yapması için gelen teklifi reddetti ve stephen king'in romanından uyarlanan the shining adlı korku filmini çekti. 19. stephen king, kubrick'in the shining uyarlamasını hiç beğenmedi. 1997'de kendisi bir televizyon dizisi için bir uyarlama yaptı. 20. yönetmen arkasında tamamlayamadığı bazı projeler bıraktı. bunlardan en önemlisi bilim-kurguya dönüş yapacağı a.i (artificial intelligence) adlı filmdi. bilim-kurgu yazarı brian aldiss'in romanından uyarlamayı düşündüğü film, 5 yaşında olan ve kendisinin bir android olduğunu bilmeyen android bir çocuğun hikayesiydi. film, buzulların erimesiyle sular altında kalan new york'ta geçecekti. kubrick ilk önce animasyonla çekimleri gerçekleştirmek istemiş daha sonra bilgisayar efektleri oluşturması için industrial lıght and magic şirketi ile anlaşmıştı. eyes wide shut filminin çekimleri için proje beklemeye alınmıştı. 21. satranç konusunda büyük bir ustaydı ve filmlerinde bunu bir sanatsal motif olarak kullanırdı. 22. kubrick büyük bir hayvanseverdi. bahçıvanın, bahçesindeki köstebekleri zehirlemesine karşı çıkmıştı. the shining'deki asansör sahnesinde gerçek hayvan kanı kullanmayı reddetti. 23. kubrick üç kez evlendi ve üç kız çocuk sahibi oldu. 24. kubrick filmlerin gösterimleriyle de çok ilgiliydi. ölümünden hemen önce stanley kubrick collection adlı yeni bir kolleksiyonun yapımı için izin vermişti. bu film kolleksiyonu, şu anda video kaset ve dvd olarak bulunuyor.
k u b r i c k ' i k u b r i c k y a p a n 1 0 f i l m -------------------------------------------------------------------------------- aşırı bağımsız bir sinemacı, mükemmeliyetçi, münzevi bir deha. tom cruise'u 3 yıl boyunca sadece kendine bağlayan biri... hollywood'un en saygıdeğer yönetmeni olmasının sebepleri olduğu gibi, efsanevi yönetmen stanley kubrick'i hatırlamanın da birçok yolu var. kubrick'le birlikte çalışmış bir film yapımcısı "los angeles'ta kubrick'in ismini ağzınıza aldığınızda, bu sanki isa hakkında konuşuyormuşsunuz gibidir" diyor. peki kubrick bu sıradışı şöhreti ve saygınlığı nasıl elde etti? işte kubrick'le birlikte ölümsüzleşen 10 kubrick klasiği. 1. the killing (1956) eski bir mahkum, (sterling hayden) bir çete toplayarak soygun gerçekleştirmeyi planlar.sadece 320.000 dolara çekilen bu ilginç ve sürükleyici film, kubrick'i hollywood da ünlü bir kişi haline getirdi ve bir kült film statüsüne ulaştı. time dergisinde çıkan bir yazıda, kameranın bütün film boyunca fareleri takip eden bir terier gibi dolaştığı yazılmıştı. hatırlanacak sözler : "bu adamların hiçbiri gerçek anlamda suçlu değil. hepsinin kendi sorunları var ve hepsi de hırsızlığa yatkın." sterling hayden - johnny clay rolünde. 2. paths of glory (1957) 1. dünya savaşında bir alman mevzisini ele geçirmeyi başaramayan taburdan rastgele seçilen 3 asker, askeri mahkemeye çıkartılır. albay rolündeki kirk douglas askerleri savunma görevini üstlenir. kubrick, bu savaş karşıtı filmde, tüyleri diken diken eden bir yoğunluk yaratıyor. ünlü bir eleştirmen filmdeki savaş sahnelerini yorumlarken "acımasızca bir gerçeklik, gerçek savaşa olabildiğince benzer" şeklinde konuşuyor. hatırlanacak sözler : "eğer o tatlı çocuklar alman kurşunlarından kurtulurlarsa fransız kurşunlarıyla karşılaşacaklar!" george macready -general mireau rolünde. 3. spartacus (1960) kirk douglas, romalılara başkaldıran ve özgürlüğüne kavuşan kölelerle oldukça önemli zaferler elde eden, fakat sonunda yenilgiye uğrayıp çarmıha gerilen spartacus adlı bir gladyatörü canlandırıyor. etkileyici savaş sahnelerinde binlerce figüran kullanıldı. spartacus 6 oscar ödülü kazandı ve kubrick'in kendi istediği filmleri yapmasına olanak tanıdı. hatırlanacak sözler : "benim adımı bilmek istemezsin. ben senin adını bilmek istemiyorum. gladyatörler arkadaş olmaz." woody strode - draba rolünde. 4. lolita (1962) james mason, 15 yaşında bir kıza aşık olan orta yaşlı bir ingiliz profesörü canlandırıyor. amerika'ya çerpık ve ironili bir bakış tutan, tutku ve yasak aşkı ele alan bir film. film müstehcen veya erotik olmamasına rağmen konusu itibariyle bazı ülkelerde yasaklanmıştı. hatırlanacak sözler : lolita'nın annesini oynayan shelley winters "bana her dokunuşunda kendimi o kadar güçsüz hissediyorum ki hayatım." humbert cevap verir "evet o duyguya ben de aşinayım" 5. dr.strangelove (or how i learned to stop worrying and love the bomb)(1964) yoldan çıkarak sovyetler birliğinin uçaklarla bombalanması emrini veren bir amerikan generalini engellemeye çalışan bir grup politikacının öyküsü. film, özellikle başkan merkin muffley, premier kissoff, albay "bat" guaro ve general jack d. ripper gibi karakterleriyle hatırlandı. hatırlanacak sözler : "beyler! burada kavga edemezsiniz, burası savaş odası!" peter sellers - başkan merkin muffley rolünde. 6. 2001: a space odyssey (1968) esrarengiz bir güç maymunları alet kullanabilen varlıklar haline getirir ve milyonlarca yıl sonra insanoğlunu uzayın derinliklerini ve bilgisayarların tehlikelerini öğrenmeye sürükler. insanlar hala filmin ne anlama gelidiğini (eğer bir anlama geliyorsa) anlamaya çalışıyorlar. ama hepsi görsel açıdan bir başyapıt olduğunda hemfikir. özel efektler bugünün standartlarında bile çok etkileyiciydi ve kendinden sonra gelen bilimkurgu filmleri için standartı belirledi. hatırlanacak sözler : "korkuyorum. korkuyorum, dave. aklımı yitiriyorum. bunu hissedebiliyorum. aklımı yitiriyorum. bundan eminim. hissedebiliyorum. hissedebiliyorum. k..orkuyorum." douglas rain - computer hal 9000 olarak. 7. a clockwork orange (1971) geleceğin ingiltere'sinde bir gaddar bir çete gelişigüzel vahşet olayları gerçekleştirmektedir. ta ki bir gün liderleri (malcolm mcdowell) işlediği eski suçlarla karabasanlar görmeye başalayana kadar. kubrick tüm dünyayı ağır çekim, neredeyse bir baleyi andıran sessiz vahşet sahneleriyle adeta şok etti. hatırlanacak sözler : "bu harika bir akşamdı, şimdi bu geceyi mükemmel bir şekilde sona erdirmek için bana gerekli olan biraz ludvig van." mcdowell - alex delarge rolünde. 8. barry lyndon (1975) genç bir irlandalı delikanlı, yoksulluktan gelerek 18. yüzyıl avrupa'sında macera dolu bir hayat sürer ve yanlış bir karar vererek, bir ingiliz soylusuyla evlenir. kubrick hiç suni ışık kullanmadı ve yeni çekim teknikleri geliştirdi. bunların arasında mum ışığında bile çekim yapılabilecek bir film de bulunuyordu. böylece zamanın tablolarının gerçek görüntülerini yakalamak istiyordu. sonuçta hikaye yavaş ilerlese de kubrick'in yarattığı ortamlar hayret verici derecede kusursuzdu. http://stalkingelmo.net/…arry_lyndon_screenshot.jpg http://www.dvd-reviews.net/…las/dvdbarrylyndon1.jpg http://www.orizzontikubrickiani.it/…es/barrysky.jpg http://ruthlessreviews.com/pics4/barrylyndon1.jpg hatırlanacak sözler : "barry, geleceğini elde edebilecek kadar zeki doğan ama bunu koruyamayacak kadar yeteneksiz biriydi." michael hordern - anlatıcı olarak. 9. the shining (1980) bir yazar, yeni romanını yazmak için ailesiyle birlikte sezon dışında ıssız bir otele çekilir. ama romanını bitirmek yerine oteli ele geçirmiş olan kötü güçlere boyun eğer. kubrick tüyler ürperten bir atmosfer yaratmak için birçok görsel teknik kullanıyor. bunun sonucunda jack nickholson unutulmaz performanslarından birine ulaşıyor. http://entimg.msn.com/…kids/shiningjack_300x298.jpg hatırlanacak sözler : "hayatım! hayatımın ateşi! sana zarar vermeyeceğim...sadece beynini dağıtacağım!" nicholson - jack torrance rolünde. 10. full metal jacket (1987) kubrick, bir grup acemi erin başından geçenleri, eğitim kampından vietnamın savaş alanlarına kadar perdeye yansıtıyor. aynen paths of glory'de olduğu gibi savaşın ve ordunun insanı nasıl insanlığından çıkardığını anlatıyor. hatırlanacak sözler : "ölü biri yalnız şunu bilir: yaşamak ölmekten daha iyidir." matthew modine - private joker rolünde. kaynak pc magazine-offline-10 http://perdetiyatrosu.ilkturk.org/sinema.html
20 yy sanatı hakkında söylenebilecek en sade ve doğru cümleyi kurmuş,aşmış bir yönetmen. "20.yüzyıl sanatının en büyük yanlışlarından birinin ne pahasına olursa olsun özgün olma çabası olduğunu sanıyorum. beethoven gibi büyük yenilikçiler bile daha önceki sanattan tümüyle koparamıyorlardı kendilerini. yenilemek, geçmişi terketmeden ileriye gitmek olmalıdır."
(bkz: color me kubrick)
her zaman her $eyi kontrol altında tutma arzusuyla da anılacaktır...
mukemmelliyetciliginden memnun olmayan bir sinema yonetmeni. esine her zaman daha fazla film cekmek istedigini soylemis, hayati boyunca mukemmelliyetciligi yuzunden yavas calistigindan yakinmistir. ayrica filmlerini ustun kilan degerlerden en onemlisi muzik secimi, kullanimidir. fondaki(hatta bazen goruntuden bile ondedir) muziklerin goruntu ile uyumu sadece kubrick filmlerinde ve looney tunes cizgi filmlerinde izlenilebilir.
kurgu odasinda her zaman yuksek sesle muzik caldirdigi ve filmin kurgusu soundtrackin temposuna gore ayarladigi da soylenir.
yönetmen olarak filmografisi aşağıdaki gibidir: 1. eyes wide shut (1999) 2. full metal jacket (1987) 3. the shining (1980) 4. barry lyndon (1975) 5. a clockwork orange (1971) 6. 2001 a space odyssey (1968) 7. dr. strangelove or: how i learned to stop worrying and love the bomb (1964) 8. lolita (1962) 9. spartacus (1960) 10. paths of glory (1957) 11. the killing (1956) 12. killer's kiss (1955) 13. the seafarers (1953) 14. fear and desire (1953) 15. flying radre (1951) 16. day of the fight (1951) ayrıntılı blgi için: http://www.imdb.com/name/nm0000040/
bunca kült yapıma imza atmış ve sinemaseverler arasında gelmiş geçmiş en iyi yönetmenlerden biri olmayı başarmış bu şahıs hiçbir zaman en iyi yönetmen oscarını kazanamayarak, academy awards'ın ne kadar ciddi(!) bir ödül olduğunun yaşayan kanıtı olmuştur. tabi hala oscar'a değer veren kaldıysa.
amerikalı yönetmen. her filmi üzerinde birkaç yıl çalı$masını gerektiren teknik titizliği yüzünden uluslararası sinemacılık mesleğinde, aykırı bir ki$ilik olarak kabul edilmektedir. filmlerinin çoğu temsil ettikleri türün ba$yapıtları olarak övülmektedir. (bkz: spartacus) (bkz: a clockwork orange) (bkz: eyes wide shut) (bkz: 2001 a space odyssey)
paşa şöyledir (bkz: uqueer as as clockwork orange)
zannederim 2 filmde beraber calistigi peter sellers olayi ozetlemistir: - kubricki nasil bilirsiniz? - kubrick is god...
bir sahneyi 60 kez çekecek kadar,otomatik portakaldaki mutfak fayanslarının rengini tek tek seçmeye varacak kadar mükemmelliyetçi bir yönetmendir.
(bkz: unutulmaz yönetmen)
unuttuğum bir yerlerden bana haberler getiren, unidentified mogwai object.
robert p.kolker ın "yalnızlık sineması" kitabında "mekanik insanın mimarisi" başlığıyla tanımlanan yönetmen.
fizik bilimi için albert einstein'ın ifade ettiği anlamı sinema sanatı için ifade eden dahi yönetmen. hepsi farklı türlerde ve hepsi istisnasız başyapıt olan filmler üretebilen bir yaratıcı.
klasik entellektüel yönetmen karikatürüne en çok uyan adamlardan biridir. filmlerinde insan ruhunu labaratuar ortamında inceler gibi inceler. o yüzden onu insan düşmanı ve soğuk bulanlar olabilir. ama inceledikleri kişiliklerin hepsi yabancılaşmaya maruz kalmış, yaşadıkları toplumun şu ya da bu şekilde dışında insanlardır. bu clockwork orange'taki gibi şiddete dayalı, paths of glory ve full metal jacket'taki gibi militer, 2001 a space oddysey'deki gibi mistik ve teknolojik boyutlarda bir yabancılaşma olabilir. insan aklının tahribe açık yönlerini alıp, tamamen sürreal ortamlara (uzay, vietnam savaşı, atom bombası, masonik ayinler ve devasa, izole bir otel gibi) taşıyarak nereye kadar gidebileceğini test eden bir bilimadamıdır aslında kendisi.
hollywood ve dunya sinemasinin en onemli yonetmenlerinden oldugu su goturmeyen, amerikali -1928, new york, bronx dogumlu- yonetmen. filminlerinin gorsel, estetik yaninin bir fellini kadar ilgi cekici oldugu zannetmiyorum sahsen. ama kesinlikle goz ardi edilmemesi gereken biridir. hollywood'dan gelip entellektuel kesime hitab eden filmler yapmasina ragmen vision sahibi bir dahi oldugu suphe goturmez. metodik, disiplinli bir manyak olsa gerek. ilk donem filmlerinden the killing'de zaten yetenekleri belli oluyor (pulp fiction'da linear zaman ve hikaye anlatimini ters yuz eden quention tarantino'nun bu filmden ne kadar etkilendigini cok merak ediyorum sahsen!). ya da dr. strangelove unutulabilir mi? ama bir 2001 a space odyssey olmasaydi kubrick, kubrick olur muydu?.... diger butun filmleri sinema tarihinde ozel bir yere sahip olsa da kubrick'in en onemli ve ona hakettigi seviyeyi kazandiran filminin bu oldugu kesin bence. birbirinden degisik turlerde filmlere el atmis gibi gozukse de insan psikolojisini mercek altina yatirip, analiz etmesi butun filmlerinin ortak noktasidir bence. a clockwork orange da bu bas bas bagirilmaktadir zaten. gerilim denemesi the shining'de bu bellidir. savas ve insan psikolojisini inceledigi full metal jacket'da payini alir. en kotu filmi saydigim, iliski ve ask temasina comak sokan son filmi eyes wide shut'da da bu barizdir. tek uzuntum son projesini (a.i. artificial intelligence) hayata geciremeden gocup gitmesidir. kubrick'in robot ve insan psikolojisini nasil irdeleyecegini cok gormek isterdim. ortaya ne ciksa, spielberg'in versiyonundan * daha iyi olacagina eminim.
alginin sinirlarini zorlayan yonetmen.ozellikle 2001 a space odyssey,shining ve a clockwork orange da,yuksek ve garip yerlesimli mekan kullanimina onem vererek,bu anlayisi ile seyirciyi geren,full metal jacket ve a clockwork orange da goz unsuru uzerine egilimli oldugunu belli eden,diyalogdan cok mekan ve insan iceren sekanslar uzerinde duran,severek takip ettigim yonetmen.
hayatına ait ayrıntıları, fotoğrafçılıktan yönetmenliğe doğru attığı yavaş ama düzgün adımları ayrıntılarıyla öğrendiğim life in pictures adlı adına yapılmış çok güzel röportajda fark ettim ki bu adamı diğerlerinden ayıran en önemli özelliği ayrıntılara verdiği önem ve aşırı titiz olması. öyle ki, bir gün film çekimleri için uzun bir ara evden ayrılmak zorunda kaldığında kızına 15 sayfalık köpek ve kedileriyle ilgili bilgi içeren bakım talimatını bırakmış. olacak iş değil.
kagıtlara cop adam cizip bunu cizgi film olarak yayınlasa bile eserleri seyredilebilecek yonetmen.vakti zamanında film cekimleri sırasında disiplinden odun vermeyen tarzı ve oyunculara sert davranmasıyle tanınırmıs.
salman rüştü ile olan benzerliği "bu kadar olur!" dedirten şahsiyet...
düslerinde neler gördügünü merak ettigim adam.
istanbul ticaret üniversitesi,sinema kulübü tarafından,bu hafta boyunca filmleri gösterilecek olan,usta yönetmen. (bkz: dr.strangelove),(bkz: 2001 a space odyssey),(bkz: a clockwork orange),(bkz: shining),(bkz: full metal jacket)
yönetmenliğine hayran kaldığım, senaryo seçiminde kusursuz insan!
"hayatın anlamsızlığı, insanı kendi anlamlarını yaratmaya zorlar" diyerek nasıl bu kadar muhteşem işler yaptığının ipucunu veren usta yönetmen
bütün filmleri üstüste düşünüldüğünde ortak bir dünya görüşü kendini hissettirir: suç, ceza, ahlak ve adaletin kavramların insan doğalarıyla düellosudur hepsi. ve mutlaka kahramanın öznesi olduğu bir filmi siz farkına bile varmadan biricik özne ve kahramanı da filmin nesnesi yapabilmiş bir yönetmendir. dehadır.
zor bulunabilen ilk dönem filmlerinden ikisi mayis ayinda cnbc-e de yayinlanacak olan, dahi yönetmen. (bkz: the killing) (bkz: paths of glory)
gösterime girecek tüm kopyaları hata olabilir düşüncesiyle film vizyona girmeden seyreden, sinemanın tanrısı, büyük şahsiyet.
taschen yayınevi tarafından yayınlanan "stanley kubrick's archive" adlı kitapta, sanatçının not defterindeki sayfalardan, set tasarımlarına, skeçlerden kendisiyle ve kendisini tanıyanlarla yapılan röportajlara kadar sanatçıyla ilgili olası tüm detayları içeren bir çalışma yer alıyor....
gelmiş geçmiş en iyi yönetmenlerin önde gideni diyorum! her filmiyle olay olmuş, apayrı bir deha!
çok farklı türlerde filmler yönetse de aslen belirli takınıtıları ve araçları ve bunlar üzerinden yürüyen bir sinema anlayışı olan dahi yönetmen. veysel atayman'ın şiddetin mitolojisi adlı kitabında üzerine gittiği konulara dair güzel saptamalar yapılmış. bunları genel olarak toparlamak gerekirse: kubrick filmlerinin konu çerçevesi genel olarak "ya ... ise" ,"ya ...olursa" fikriyatı üzerinde şekillenir. ya bu evrende yapayalnızsak ve uzayda bulduğumuz tek şey kendi yalnızlığımız olursa, ya dünyayı yönetenler birer deli, çılgınlığın sınırında kimselerse, ya eğiterek öldürücü duygularımızı, dürtülerimizi araç haline getirmeye çalışırken bu dürtüleri denetleyemezsek, ya şiddet araç olarak kullanılırken dönüp hem kendini hem sistemi vurursa? ya gerçek aşk bir rüyadan, yalandan başka bir şey değilse? bu soruların bir kısmı retorikdir elbette ama üzerinde kafa yorulması gerekir, kubrick’de kafa yorar, düşünür, sorgular. zaten amacı insanların filmlerinden çıktıktan sonra da kafa yormaya devam etmesi, sabun köpüğü misali “e güzelmiş, şimdi naapıyoruz?” hissiyatıyla sonlandırmamasıdır. bu sorulara cevap verirken kullandığı baş karakterler mutlaka bir değişim geçirir ve genellikle bu değişim aşamasında bir yükseliş ve çöküş dönemi vardır. onun karakterleri (astronot bowman, barry lyndon, alex, jack torrance,...) yukarıya doğru atlayıp hep geri fırlatılan, büyük, farklı, üstün olma vehimleriyle ve yalnızlıklarıyla başbaşa kalan ve mutlaka bir yeniden doğuş yaşayan insanlardır. kubrick sinemasını eleştirenler filmlerini insancıl olmaktan uzak ve fazlasıyla soğuk ve mekanik bulurlar genelde ve kubrick’i de mizantrop, insan düşmanı olmakla suçlarlar. aslen bu bir keyfiyet değil, kubrick’in hayat felsefesinin bir sonucudur. insan zaaflarla dolu bir varlıktır ve onun filmlerinde acımasız sonuçlarına katlanamayacağı durumlara sürüklenir. karar verme yeteneği ve gücü kendisini tehdit eden güçler karşısında çok sınırlıdır. 2001’deki bilgisayar, full metal jacket’da insanı bir şiddet uygulayıcısı yapan mekanizmalar, shining’deki kötücül güçler, lolita ve eyes wide shut’daki cinsel dürtüler, barry lyndon’daki kişinin farkında olmadığı tarihsel süreçler, spartacus’deki baskıcı bir devletin yıkıcı güçleri, dr.strangelove’daki çıldırmış sistem.. bunların karşısında insanın karar verme, direnebilme şansı var mıdır ki? insan, hem birey olarak hem de tür olarak bu kaderi alt edebilecek güçte midir? ona göre değildir ve bu açıdan bakarsak karamsar olduğu söylenebilir ama bu fikrin gerçeğe daha yakın olduğu gerçeğini değiştirmez. kendisi de joseph conrad'ın "insan zaaflarla dolu, iradesiz bir varlık olarak kalmamakta ayrıca sık sık delirip durmaktadır" sözünü örnek göstererek şöyle der: "yerinde bir gözlem gibi geliyor bu bana. insan bunu kendi filmlerinde gösteriyorsa bir insan düşmanı değil, olsa olsa dikkatli bir gözlemcidir."
amerikalı yönetmen.1928'de new york'da doğdu.lise yıllarında çektiği fotoğraflarla dikkat çekti ve 17 yaşındayken,zamanın ünlü dergisi "look"'ta foto muhabirliğine başladı.fptoğrafçı olduğu dört yıl içinde bütün ülkeyi dolaştı.1950'de okul arkadaşı ile birlikte,orta siklet bir boksörle ilgili bir belgesel çekti.1953'te arkadaşları ve ailesinin parasal yardımlarıyla ilk filmi olan fear and desire'i çekti.bu filmde yönetmenliğin yanı sıra görüntü,ışık ve kurgu yönetmenliği görevlerini üstlendi.1957'de çektiği paths of glory ile birinci dünya savaşı sırasında fransız ordusunda haksız yere idam edilen birkaç askerin öyküsünü anlattı vi film sinema tarihinin en önemli anti militarist eserlerinden biri oldu. pornografik olduğu gerekçesiyle yayımlanması yasaklanan vladamir nabokov'un lolita adlı romanını filme aktaran kubrick,filmin amerikan stüdyoları tarafından reddedilmesi üzerine,ingiltere'ye taşındı.ondan sonra da projelerini kendi seçtiği ve sadece istediği filmleri çekmeye başladı.1971'de, bu kez anthony burgess'in siddet yanlısı bir toplumun fütürist öyküsünü anlattığı a clockwork orange adlı romanını sinemaya uyarladı.otomatik portakal,yarının dünyasında genç bir serserinin öyküsünü anlatıyordu.alex ve üç arkadaşı vahşetin,şiddetin,ölümün tümüyle egemen olduğu acımasız ve korkulu bir dünyada gönüllerince yaşıyorlardı.film,new tork film eleştirmenleri birliğince yılın en iyi filmi,kubrick de yılın en iyi yönetmeni seçildi.1975'te ön hazırlığı üç yıl süren barry lyndon ileirlandalı bir serüvencinin onsekizinci yüzyıl ingiltere'sinde sınıf atlayıp,artistokratların arasına girme çabasını anlattı.kubrick,teknik ayrıntılarda öylesine duyarlı davranmıştı ki,filimin doğal ışığa uygun olması için kendi buluşu olan özel objektifi takarak filmde gerçekte olduğu gibi mum ışığı kullanmış,böylece iç sahnelerde georges de la tour'un tablolarını anımsatan bir ışıklandırma düzeyine erişmişti.1977'de de,amerikan yönetmenler birliği tarafınfan hayat boyu başarı ödülüne layık görüldü.full metal jacket ise sinema tarihinin en önemli savaş filmlerinden birisi olarak tanımlandı ve tartışmalar yarattı. kubrick,filmlerinin gösterime girecek tüm kopyalarını kontrol eden ve filmlerinin yurtdışı gösterimlerinde kullanılan afişleri denetleyen,altyazıları satır satır inceleyen titiz biriydi. atmosfer yaratma ustalığına,çarpıcı mizansen anlayışına sahip olan ve her filminde yeni bir türü,yeni bir anlatım biçimini deneyen kubrick,filmlerinde genellikle insanların geleceğe yönelik karamsar bir bakış açısı (veya uyarı) getirir.
hicbir sanatcinin sanati karsisinda ezilmedim bu adamin sanati karsisinda ezildigim kadar. oyle bir olay ki bu; biz erkeklerin(en azindan kendi seruvenimde) ergen donemde yasca biraz buyuk ve guzel olan az sayida ki "abla" karsisinda dusulen eziklikler var ya iste onun gibi bir sey... bu adamin yaptiklari; "kardesim imkan versinler biz de yapariz" cinsinden degildir, bildigin safi sanattir; anlayana anlayamayacagini zannedene.
andrey tarkovski, mühürlenmiş zaman isimli kitabında iki tür yönetmenin varlığından bahseder. ona göre, bazı yönetmenler filmlerinde çevrelerindeki dünyayı taklit etmekle yetinirken, bazı yönetmenler ise perdede kendi dünyalarını yaratırlar. işte stanley kubrick tam anlamıyla kendi dünyasını yaratan yönetmenlerdendir.
(bkz: altıncı nesil yazar)...
sinemanın joyce'u. sıradan bir gün içerisinde yaşananlardan yola çıkarak binlerce yıllık "insan olmanın ve öyle kalmanın dayanılmaz ağırlığı"nı ustalıkla işler ya hani irlandalı usta. işte kubrick de benzeri biçimde, hayatını adadığı yedinci sanatın sunduğu bütün imkanları kılı kırk yaran bir romancı edasıyla kullanarak tek bir büyük filmin farklı bölümlerini çekti ömür boyu aslında. yaşlı ve hüzünlü gezegenimizdeki ilk günlerinden günümüze, hatta dünyaya sığamayıp uzaya açıldığı geleceğe kadar değişmeyen "kara bahtlı kem talihli" insanoğlunun umarsız kaderini dile getirdi hep; yalnızlık, hayata anlam verme zorunluluğu ve tutunacak dal arayışının naçâr öyküsü...
yönetmen olanını ayrıca severiz, beğeniriz, ayrıdır ve fakat; sözlük yazarı olan kubrick kişisi için kafamdaki tanım şöyle bir şeylerdir; herşeyden önce, sözlüğe yazar olup da nickini, şifresini ve hatta yazar olduğunu unutan; sonra da ''aaa, ben burda yazıyordum lan.'' diyerek bu topraklara geri dönen bir insan evladıdır kendisi. mutluluk ile ilgili hayatımın ayarını vermiştir ayrıca şahsıma; ''hiç kimse mutlu olmak zorunda değildir. mutsuz olmamız da gerekiyor. ne var ki bunda?'' diyerek. en sevdiğim tarafı, insanları olduğu gibi kabul etmesi ve başkalarının kendine ait olan fikirlerini, duygularını ve inançlarını değiştirme gereği duymadan onları dinleyebilme yeteneğidir. bir de nerde arıza bir insan varsa, ilgisini çeker; kendisi çok normalmiş gibi! ahah! acaip ütopik fikirleri vardır, özellikle ilişkiler konusunda. ama dünya'nın buna hazır olduğunu hiç sanmıyorum; o yüzden bir süre daha gizli tutulacak. mavikedi: bikbikbik...şöyle düşünüyorum...böyle düşünüyorum..bikbikbik... stanley kubrick: evet...anladım. mavikedi: bence şudur...bikbikbik...ya da böyle olmalı..bikbikbik... stanley kubrick: evet...haklısın. mavikedi: bikbikbikbik... stanley kubrick: tabi..evet. mavikedi: eaaah! bi şeye de karşı çık be adam! ağız tadıyla tartışamayacak mıyız senle? stanley kubrick: tabi. mavikedi: ...
(bkz: anladım)
kitap gibi bir adamdır*, kendisiyle tanışıklığımız 99-00 yıllarına kadar dayanır hemen hemen bütün günümüz beraber geçer kah güler kah yine gülerdik. o yıllarda tıp okuyordu(hala okuyor bitmez olm bu tıp ömrünün sonuna kadar okuyacaksın). o kadar kargaşanın arasında eğlenceye nasıl vakit buldu hala anlayabilmiş değilim. o kadar sakin bir adamdır ki yaptığımız şakalara daima hoş görüyle yaklaşırdı. ölümcül frp partilerinin sonunda başına gelenler, sürekli bir sürü ufaklıkla uğraşmak zorunda olması(benim gibi ufaklıklar) ve arabasının yerinin 4 hayvan tarafından kaldırıp değiştirilmesi sonrasında arabayı bulamayınca bile siniri 1 dakika sürerdi (ama artık değiştirmiş arabayı sksen kaldıramayız abi zaten belim ağrıyo hala bi çare bulamadın şuna neyse). süper sakin süper anlayışlı bir insan tanımının karşısına cuk oturuyor bu adam. hayatınıza bir kere girdi mi bir daha çıkmasını pek istemiyorsunuz. - arabayı yine nereye sakladınız lan hayvanlar! - ahoahoaho kaç la kaç
daha önce kimsenin görmediği bir stanley kubrick filmi ortaya çıksa ve önümüze o filmle birlikte 800 tane daha film koyup "hangisi kubrick'in filmi" diye sorsalar hepimiz aynı anda, hiç düşünmeden "şu" der miyiz? deriz. resimde, belki biraz fotoğrafta, belki biraz da yazında kendini gösteren "tarz" konusu, kubrick'te, hem de sinema alanında had safhaya ulaşmıştır. bir tek film karesi, "bu film kubrick'e ait" dedirtebilmektedir. öyleyse bizim görsel bakış açımıza ne kadar yakın ya da uzak olursa olsun "stanley kubrick dünyanın gelmiş geçmiş en büyük yönetmenidir" diyebilir miyiz, diyebiliriz.
az ve öz film çekenlerden. diğerleri için; (bkz: david fincher) (bkz: james cameron) (bkz: quentin tarantino)
hayatın tuhaf tesadüflerini ekarte eden süper olay* sayesinde tanıştık bay kubrick ile (çok duygusalım lan ben bugün). tanışır tanışmaz kanımın neden kaynadığını -ki kendisi de bilmez bunu- ben biliyorum: gerçekten de rahatlatıcı bir samimiyeti var adamın. anlık paylaşımlarınm risklerinden de kaçınmadığını gördüğüm insanlardan biridir bay kubrick. birileri bizi bir gün yargılamaya kalkacaktır hayatta, bunu biliyoruz. ama müstakil stüdyo dışında paylaştığımız ortak hayalin ego okyanuslarına bitişik bir sahil kasabasında kafalarımızı güzelleştirdiğimiz bir kulübede ancak kurulabileceğini o da ben de biliyoruz. olsun ama; müstakbel lisa ile çeşitli nameler tıngırdatacak o. ben de vokal yapacağım ahahahahah. işte bu astarlardan, belki sırf bu yüzlerden, olur da bir gün matthew bellamy rakınkok kulisinde hasetinden çatlar ve kendisine attığımız bagetleri ısırarak hayalkırıklığını bastırmaya çalışır iken objektiflere yakalanırsak, kendisine bir gül demeti uzatmaktan çekinmeyeceğim.
uzaklardan* kırk yıllık tanıdık samimiyetinde bir dost ses. bugünlerde izmir'in soğuğundan şikayetçi, ama sanırım aslında en çok kalbi üşüyor, ah bi de elektrikler zırt pırt kesilmese... benim de sağ ayağımın ilk iki parmağı üşümekte dr.kubrick, buerger olmadan bıraksak bu sigarayı artık diyorum. (bkz: doktorun dediğini yap, yaptığını yapma)
hayati boyunca, amerikalilarin irkci yaklasimlarini her daim dile getirmis merhum. new york'un gozde binalarindan birinde kendisine bir daire almayi basarmanin sevinciyle aynen soyle soyluyor " can you believe that? what is it 1999 ? and they never let a jew in there before? " ......
ilk iki filmi hariç geriye kalan tüm filmleri roman uyarlaması olan dahi yönetmen. ilginç olan taraf ise hiç bir yazarın çekilen filmi beğenmemesi.
arkadaşlarım tarafından tanıştırıldıktan sonra tarafıma ne tatlı adam, neden daha önce tanışmadık ki kendisiyle sorularını duymamı sağlamış suser, cengaver doktor, arkadaş...
"yazarların, ressamların veya film yapımcılarının birşey söyleme amacıyla bir yapıt meydana getirdiklerini düşünmüyorum. onların hissettikleri birşey var ve sanatı seviyorlar; kelimeleri, boyanın kokusunu, veya selüloidi veya fotoğrafları ya da oyuncularla çalışmayı. hiçbir gerçek sanatçının, kendisi öyle düşünsede hissetmediği bir şeyi yaratabileceğini düşünmüyorum." buyurmuş yönetmen ..
the shining isimli, insani hayretler içinde birakan ve çekim teknikleriyle görsel bir şölen de yaşatan, jack nickholson'ın oyunculuk yeteneğinin de katkilariyla bir baş yapit olan, 1980 yapimi filmin yönetmeni.
değeri pek bir geç anlaşılan, eskilerden ziyade yeni nesil tarafından sevilen bir yönetmendir.. filmlerinde şiddetin gözle görülmeyen etkilerine değinen, alay etme konusunda en iyi üsluba sahip yönetmenlerdendir aynı zamanda..
bana gore kendisi mukemmelliğin diğer adıdır.hemen her turde film yaptı...filmlerinde bastırılmıs isteklerin bir delik bulup dısarı sızmasını konu edindi..isteklerini gerceklestirmek için her turlu yola basvurur ve sonucta kendisini cozulmesi zor sorunlar içinde bulur karakterler....ama kubrick hiçbir zaman kahramanlarına kotu insan etiketi damgasını vurmaz...aksine bunun insan dogasında yer aldıgını gosterir..eyes wide shut filminde kubrick tutkularıyla mücadele eden insanın dramını vurguluyordu....full metal jacket filminde ise savasın insanın içindeki kotuluk durtulerini harekete gecirip bir kişiyi cellada cevirebilceğinin ispatıydı....
eyes wide shut filmiyle artificial intelligence filminin yapım önceliğindeki yeri değiştirdikten sonra artificial intelligence'ı çekemeden ölmüş yönetmen. (bkz: steven spielberg)
yönetmen olanını ayrıca sever, beğeniriz; lakin malum bir de sözlük yazarı olan var. kendisini tanıyan bilir, quentin costa'ya neredeyse tek yumurta ikiziymişçesine benzemektedir. -ki kendisi zaten doktordur, bir de plastik cerrah olsaymış tam olacakmış!- velhasıl, geç tanıdığım için hayıflandığım nev i şahsına münhasır bir adamdır.
adama; dahi olabileceğim kadar deli de olabilirim ne de olsa ikisi içinde balatayı sıyırmış diyorlar ve zaten aralarında ki tek fark arada bulunan "iki harf" değil mi ki dedirten... dahi mi, deli mi olduğunu anlamadığım... korkutucu bakışları olan...eğer ölmeseydi zaten o beyin o kafatasında daha fazla duramazdı dedirten... hepsini izlemiş olmama rağmen ilk kez izleyeceklerle sırf film sonunda hasiktir ya bu nasıl bir film demelerini duymak ve ablak suratlarını görmek için tekrar tekrar izlediğim filmlerin küstah ölümlü yönetmen...
insan ötesi bir varlık. yapıtlarında son derece titiz, kamerayı çok fazla oynatmayan , fotoğrafik teknikleri film karelerine taşıyarak şahane sahneler oluşturan yönetmen. keşke yaşasaydı...
sinemanın süperstarı 2001 space oddysey gibi sadece sinema hastalarına hitab eden inanılmaz filmleri yapabilen shining'de jack nicholson'la birlikte kanatlanan büyük usta yönetmen. a.i. 'ı çekmeye ömrü yetse tarihin en iyi filmi olacaktı tahminimce. ayrıca neredeyse şeytani, mükemmelliyetçi ve inanılmaz snob şahsiyet. (stephan king'le diyalogları beni hala güldürüyor)
karşısındakiyle konuşurken kamera misali hareket ettiği söylenir. "siz konuşurken dikkatle dinler, ancak bir sağa, bir sola geçer, profilden görüntü alır, inceler ve tıpkı filmlerindeki karakteristik kamera hareketleriyle çevrenizde gezinir." türünden bir sözü vardı kubrick'le ne tencerelerde ne sular kaynatmış olan eski bir prodüktörün. oraya buraya mükemmelliyetçiydi diye yazışan insanların da figür yaratma güdüsü içinde olduğunu belirtmişti ayrıca bu amca. lakin, çok iyi hatırlarım, bir filmin birşeye benzemesini isteyip kendini ona adamanın normal olarak gösterilmesi gerekirken, bunun mükemmeliyetçilik olarak lanse edilmesi küçük yönetmen adaylarını huzursuz etmişti o aralar. bir de şehir efsanesi vardır ki bu stanley adlı yiğit satrançta rakip tanımaz, rakibi düşünürken iki film çevirir gelir, dakika düşünmeden hamlesini yapar, yine de oyunu kazanırmış.
sinema din olsaydı üstad son peygamberi olurdu. hani diyorlar, "alemleri senin yüzün hürmetine, senin hatırına yarattım.", "sinemayı senin icin yarattım." gibi.. bu gece daha fazlasını yazamıyorum. (bkz: barry lyndon/#12517955)
sessizliğin vurucu çığlıklarıyla çok şey anlatmayı başarmış, mükemmeliyetçi kesin tavrı ve üstünde özenle durduğu ayrıntıları sayesinde, filmleri özgünlük ve kaliteyle dolmuş amerikalı usta yönetmen. ve şahsi fikrimce dünyanın en güzel savaş karşıtı filmlerinden birine sahiptir bu merhum deha.. (bkz: full metal jacket)
bu dahi yönetmeni bir cdci 2 müşterisine şöyle anlatmıştı: "her yönetmenin takıntısı var.bak,mesela tarantino ayak fetişisti.kubrick mesela takmış kendimi aşıcam diye.izliyosun izliyosun bi bok anlamıyosun çünkü adamın amacı kendini aşmaya çalışmak.tamam amına koyim aşacan da bizi niye alet ediyon!?" not: işbu entry bir cdcinin kubrick sineması hakkındaki görüşlerini yansıtmış olup,ben sadece dinleyen tarafımdır.mutfak penceresinden kaçılacak bir durum yoktur. bana göre ise az çektiği filmlerle çok şey anlatmış sinemayla her ilgilenen insanın, filmlerini izlemesi gerektiğini düşündüğüm yönetmendir.period.
sakın dediğini duysam çok mutlu olurdum. öyle bir sanat adamı işte.
barry lyndon'ın çekimleri için irlanda'ya gittiğinde, kızına, evdeki kedilere nası bakması gerektiğini anlatan 15 sayfalık bir yazı bırakır.. 37. talimat şöyledir ; "freddy ile leo kavga ederse (bunlar bizim baba oğul kedilerimizdi) ayırmanın tek yolu üstlerine su atmaktır..freddy i kapıp odadan kaç..leo yu kucaklamaya çalışma veya kapıyı açıp freddy'yi çıkarırsan, leo dan kaçabilir..ama bir yerde yakalanırsa ve ayıramazsan yine su dök, bağır, çağır, zıpla ve dikkatlerini dağıt..onları ayır ve freddy i kapıp oradan uzaklaştır.."
metin üstündağ, kubrick için " durmayı bilen bir yönetmen" demişti.. her türde film çekip, tamamını da başarıyla bitirebilmiş başka bir yönetmen var mıdır ki.. bilimkurgu, gerilim, dram, savaş filmi.. "a clockwork orange"ın yeri ayrıdır ama..
hollywood dolaylarında meşhur bir fıkra vardır: steven spielberg(allah gecinden versin) ölür ve sorgucu meleğin karşısına çıkar. melek bunun amel defterine bakar, bakar ve ' bayım sizi cehenneme alıyoruz ' der. spielberg şaşırır ' efendim nasıl olur? ben hayatım boyunca insanların mutluluğu için çaba verdim, muhtaç olan herkese elimden geldiğince yardım ettim, üstelik dindar da sayılırım. cennete gitmem gerekmez mi? ' diye itiraz eder. melek ' bayım haklısınız, güzel bi insanmışsınız ama siz yönetmensiniz. yönetmeliğe göre bütün rejisörler cehenneme gitmek zorunda ' diye cevaplar. stevencik çaresiz kaderine razı olur ' bir ricam olacak; ben hep cenneti merak etmişimdir. kafamı uzatıp bir bakabilir miyim ' der boynunu büküp. melek dayanamaz bu acıklı tabloya ve ' buyrun, bi göz atabilirsiniz ama içeri girmek yok ' der. yönetmen cennetin kapısından içeri bir bakar ki kubrick binmiş bir bisiklete geziyor. hışımla meleğe döner ' kardeşim hani tüm yönetmenler cehennemdeydi? adam resmen burda işte ' diye bağırır. melek içeri bakar, kubrick ' i görür ve ' yanılıyorsunuz beyefendi. o yönetmen değil tanrının ta kendisidir ' der... evet, gerçekten bu adam sinemanın tanrısıdır. gelmiş geçmiş en büyük yönetmendir.
büyük ustayı yönetmenliği (dekupaj, oyuncu yönetimi, sinematografi, sette ve set dışında liderlik, kurgu) dışında en az o kadar önemli olan müzik zekası, günümüzde pek önemli varsayılan prodüksiyon tasarımlarını kendi yapması (ve her seferinde harikalar çıkarması)dır. bu ustadan sonra film yapmak anneannemin deyimiyle tatlıdan sonra pirzola yemeğe benziyor. önünde saygıyla eğilebilseydim dediğim bir sinema peygamberi ve evet belki gerçekten de sonuncusu. bütün filmlerini izledikten sonra stanley kubrick : a life in pictures'i izlemenizi tavsiye ediyorum.
(bkz: kubrick asit)
mükemmeliyetçiliğiyle pek çok oyuncuya saç baş yoldurtmuş deha. "bir şeyi sadece yapmış olmak için yapamam, eğer bir şey yapacaksam en iyisi olmalı" ilkesinden hareketle sinema tarihi açısından her biri çok değerli ve önemli eserler bırakmıştır ardında. stanley kubrick, her şeyden önce -ve belki de fotograf sanatçısı olmasından dolayı- muhteşem bir hayal gücüne sahipti. o, filmlerini her ayrıntısına dek önce kendi kafasında çekiyordu. hayal gücünün sınır tanımaz olanaklarının etkisiyle, beyaz perdeye aktaracağı filmin niteliksel oluşumu o denli zorlaşıyordu. kafanızda muhteşem bir film çekebilirsiniz; ama iş gerçekte bunu yaratmaya gelince pek çok aksilikler ve kısıtlılıklar karşınıza çıkar. işte bu gerçeksel olumsuzluklar nedeniyle kafanızdaki filmle, çektiğiniz film birbiriyle örtüşmeyecektir. stanley kubrick bu sorunun üstesinden yine kendi dehasıyla gelmeyi başarmıştır. evet, belki bunu yaparken, bu kusursuzluğu yakalamaya çalışırken en basit bir sahneyi bile yüzlerce kez tekrarlatmış ve oyuncuları çok zorlamıştır. ama bilinmelidir ki, onun filminde oynamayı kabul etmişseniz, büyük oynayacağınızı da baştan kabul etmiş sayılırdınız. ayrıca kendisinin muhteşem bir eleştirel tavrı vardır. bu tavır öylesine gerçekçi, sıcak ve sarmalayıcıdır ki, izleyenleri istenilen kıvama getirip, eserinde hedef gösterdiği şeye karşı tavır almaları konusunda güçlü bir psikolojik baskıyla kavrar. full metal jacket filminde askerlik ve savaş olgusunun öyle bir canına okur ki, kalakalırsınız. yine barry lyndon filmi, görünüşte kısıtlı bir dönemin soylu sınıfına karşı ağır bir yergi taşır. sarayların kapalı kapıları arkasında dönen entrikalar, rüşvetler, tuzaklar... soyluların ünvan kazanmak ya da mevcut ünvanlarını koruyabilmek adına ne tür yaltaklıklar içine girebildiği zekice aktarılmıştır. yine a clockwork orange, başlı başına bir eleştirel duruşun en sağlam yapımlarından biridir. özellikle söz konusu filmin sonlarında, bakanın kahramana elleriyle yemek yedirip hükümet adına yaptığı konuşma sahnesi, siyasetin kendi çıkarları uğruna ne kadar çirkinleşebileceğinin komik bir görünüşüdür. tüm bunlardan sonra şunu çok rahatlıkla söyleyebilirim ki, stanley kubrick sinemanın en dahi ve en asi yönetmenlerinden biriydi. eserlerinin zamana rağmen eskimemesi ve hala dikkatle izleniyor olabilmesi de, dünyamızı kirli elleriyle sarmalamış kimi sorunların hala dipdiri bir şekilde devam ettiğinin acı bir gerçeği gibidir.
sinema tarihinin bu gelmiş geçmiş en büyük dahisinin 900 kutuluk fotoğraf, mektup, taslak ve tasarımı yani kısaca arşivi sergilenecekmiş. maalesef yan mahallede değil, londra' da olacakmış sergi. http://www.telegraph.co.uk/…kubrickprops.xml&page=1
stanley kubrick'in mükemmeliyetçi karakterini ortaya koyan yüzlerce kutuluk arşivi hakkındaki belgeseli şu adresten izleyebilirsiniz. http://kitsunenoir.com/…7/23/stanly-kubricks-boxes/ şahsi kanatimce belgeselin en can alıcı yeri ,kubrick'in ölümünden sadece bir kaç ay önce d. w. griffith ödülü için kameraya teşekkur konuşması yaparken, onun için sinemanın ne olduğunu muhteşem bir şekilde dile getirdiği dakikalardı. koskoca adam bebek gibi oldum, aglamamak icin kendimi zor tuttum.
aşmış bir yönetmen... aşmış olmasının altında fotoğrafçılıktan gelmesinden daha da önemli olan bir özellik yatar, o da, kubrick'in, tarihin gördüğü en mükemmeliyetçi insanlardan birisi olduğu gerçeğidir... kısa süreli bir seyahate çıkarken bile, kızlarına evdeki hayvanları nasıl beslemeleri gerektiğini anlatan, 15 sayfalık bir mektup bıraktıran, bir sahneyi 140 lara varacak kadar tekrarlatan - hoş, genelde de ilk çektiğini kullanır - shining de, jack nickholson'dan ziyade, diğer başrolü oynayan kadın oyuncunun insanlıktan çıkmasını neden olan, filmlerini çok uzun zamanlarda tamamlatan, çekmediği ama çekmeyi amaçladığı napolyonun hayatı ile ilgili bir film için kütüphanesinde, binlerce not biriktirmesini sağlayan - ki bu notlarda saat saat napolyonun hayatının ortaya serildiği bilinir - ve "keşke biraz daha hızlı çalışabilseydim ve daha çok film çekebilseydim" üzüntüsünün içinde bir ukte olduğunu dile getiren bir mükemmeliyetçilik... biçim ve içeriği bu kadar iyi harmanlayabilmesini sağlayan bir mükemmeliyetçilik...
(bkz: stanley kubrick s boxes)
asperger syndrome a gift or a curse isimli kitaba göre, asperger sendromu olan deha yönetmen. kitapta bu durum detaylı olarak açıklanmıştır. kitap, kubrickle birlikte, william james sidis, kurt gödel, enoch powell, alfred kinsey, patricia highsmith, joy adamson, charles darwin, bertrand russell, robert walker'ın da aynı durumda olduklarını öne sürmekte ve açıklamaktadır.
bu adam, tüm filmlerinde insanoğlunun ölüm ve yıkım saplantısı nosyonundan yola çıkarak, teknolojinin elindeki bu yıkıcı gücün, çağdaş bilimin gelişmesiyle doğru orantılı olarak, giderek arttığının altını çiziyor. böylelikle de, bilgeliğin, erdemin yanı sıra erdemsizliği ve yıkıcı politik gücü de beraberinde getirdiğini vurguluyor.bu yüzden hala en iyi.
gene d. philips tarafindan yazilan, kubrick'i ve kubrick sinemasini anlatan, turkiye'de ocak 2009 da yayinlanan kitap. kitabin arka kapagindaki metin; "ben fikir uretiyorum -sinema yonetmeninin temel isi budur. yonetmenin ikinci gorevi, filmin seyirciye nasil bir zevk verecegini belirlemektir. konu aktorlere gelince ise, ben hep en iyileriyle calismayi denesem bile burada bir orkestra sefinin karsilastigi sikintilari cekmek kacinilmazdir. kendimin bu film yapma surecinin en cok hangi asamasini sevdigimi soracak olursaniz, o zaman da 'kurgu' diye cevap veririm. cunku yaratici bir is cikarmaniza en yatkin zemin, kurgudur. onceden yazarak hazirlanmak, sonradan senaryoyu kaleme almak elbette cok tatmin edici bir duygu, fakat yazarken bir film uzerinde dogrudan calismis olmazsiniz. filmin cekimi basladigindaysa, bir sanat eseri yaratmak icin tasavvur edebileceginiz en agir kosullarla bas basa kaldiginizi bilirsiniz..."
modern şiir dilini sinema "diline" aktarabilen nadir yönetmenlerdendir. dehasının, iyi bir edebi metinde olması gereken bütün özellikleri görüntüye aktarabilmekte yattığını düşünüyorum. bir şiir kadar soyut, imgesel, çağrışıma açık ve büyüleyicidir filmleri. "anlatmak" fiiliyle açıklanamaz. kubrick filmine sorulacak "neyi anlatıyor?" sorusu, ancak; "şair bu şiirinde neyi anlatmak istemiştir?" sorusuyla eşdeğerdir.
insandaki dirayet ve irade gucunu saptayici bir varlik olarak gosterilebilecek " insan " demek istedigim insan. hani insanin kucuk bir cevre icinde tabulari yikmasi ayri, ama butun dunyaya karsi fuck off cekmesi .... zor. ve bu adam bunu basardi ....
popüler amerikan filmleri üzerinden bir dönem boyunca aldığımız popüler kültür dersinin finali öncesi, arkadaşlar arasında dolaşan bazı notlarda soyadının kourberg olarak yazıldığını görüp kendimi yerlere attım. ayrıca notların sahibi bağyan arkadaş "herkes dersi boş boş dinlerken ben not tutuyorum, o yüzden bu notları kimseye vermem," modunda bir kişilik olduğundan, "vay hacoli kırk yıllık kubrick'i ne hallere sokmuşsun, adam bu yazdığını görse o notları sana yedirir, çabuk sil onu" da diyemiyorsun maalesef. zaten çok da deşmeye gerek yok çünkü yaşadığım faciadan sonra notların geri kalanını incelemedim. kim bilir belki alfred hidckhoblar, steven spielrickler kol geziyor...
sadece 13 uzun metrajlı film çekmiş olmasına rağmen sinema tarihinin en saygın figürlerinden biri olmayı başaran ama 4 kez aday olduğu en iyi yönetmen oscar'ına hiç kavuşamamış olan fotoğrafçılıktan yetişme yönetmen. öyle bir adamdır ki boş koridorlarda bisikletine binen bir veletten, daktilo sesinden, hatta bir odanın içindeki çırılçıplak bir kadından korkmanıza neden olur*; basit bir sevişme sahnesinde bile mükemmele ulaşmak için saatlerce çabalar*; kendisinden sonra gelen ridley scott ve james cameron gibi başka ustalara ilham verir*; 27 yaşında çektiği the killing ile tarantino'nun tekniğinin temellerini atar; savaşı ve ölümü en soğuk, en adi haliyle yüzünüze çarpar*; militarist düzeni yerin dibine sokar**; üzerine saatlerce düşünebileceğiniz temaları alır ve en alışılmamış şekilde anlatır*; imdb'nin en iyi filmler listelerinde komediden tutun, korkuya kadar nerdeyse her alanda en üst sıralara oynar.
öncelikle (bkz: kötüleneceğini bile bile entry girmek) herkesin efsane, üstad, gelmiş geçmiş en iyi yönetmen dediği, internetten bir tane bile kötü yorum almamış, tekniği okullarda ders olarak okutulan bir kişi hakkında gerçek düşüncemi yazarken, kendimi beyaza siyah diyen bir insanmışım gibi hissediyorum. açıkcası sanatsal yönü olan bir kişilik değilim. film izlerken simetri, çekim açıları gibi kavramlar çok fazla göze batacak kadar kötü değilse, dikkatimi çeken öğeler değildir. filmi değerlendiriş kriterlerim daha çok senaryo, kurgu, olay örgüsü, doğal diyaloglar, vuruculuk gibi kıstaslardır. kubrick filmlerinin, pek çok dalda bir ilk olduğu, zamanına göre değişik temaları ele aldığı, sansasyon yarattığı ve bir çok filme ilham kaynağı olduğu gerçeklerini bi anlığına görmezden gelirsek, bu kıstaslar ışığında bi şeyler söylemek istiyorum. bu yönetmenin filmlerinden nefret ediyoruummm. oh be. tutmayın beni bi daha söyliycem, nefret ediyorum tamam mı, n – e – f – r – e – t. bence filmleri hiçbir şekilde etkileyici değil. çok yavaş ilerliyor. yer yer bunaltma derecesinde sıkıyor. “herkes güzel diyo. kült film. basit bir insan olmamalıyım. beğenmeliyim” diye kendimi sıkıyorum ama yine de filmlerinde sonu güç bela getirebiliyorum. izlerken bir mükemmellik, bir etkileyicilik, bir ihtişam göremiyorum. daha söyleyecek çok şey var. --- kubrick filmleri hakkında spoiler içerir --- full metal jacket : tarih boyunca yapılmış en iyi savaş filmi diyolar. bu nedenle büyük beklentilerle izledim. pek beğenmedim. sonrasında çok daha güzelleri yapıldı. bu filmde dikkatimi çeken şey, filmin bir noktadan sonra kırılmaya uğraması ve elimize bariz bir şekilde iki ayrı film geçmesiydi. bence bu çok basit ve yapılmaması gereken bir şeydi. filmi kırılmalara uğratarak, birbirinden bağımsız şekilde parçalara bölmenin, takdir etmek gerekir ki, hiçbir esprisi yok. herkes yapabilir. fakat çoğu kişiye göre bu hiç denenmemiş bir teknikmiş ve cesaret isteyen bir işmiş. shining : mantıksızlıklar silsilesi içinde bir film. jack nicholson otelin içinde delirip, ailesini öldürmeye çalışıyor ama delirmesi için hiçbir neden yok. otelin içinde saçma korku filmlerini aratmayacak sahneler var. (durup durup sanrılar görmek, küvette cadıya dönüşen kadın görmek vs.). olay nedir, ruhlar mı dadandı, otel mi lanetli hiçbir şeye cevap alamıyoruz. filmden koptuğum an jack nickolsan’ın karısı tarafından bir depoya kilitlenmesi ve hayalinde yarattığı barmen tarafından depodan kurtarılmasıydı. ayrıca filmdeki bar sahnesinde arka planda duran müşterilerin makyajını kusursuz yapmak için stanley kubrick’in 1 hafta uğraştığı biliniyor. ama böyle senaryosu olan bir filmde sıkıldığımdan dolayı pek dikkat çekici bir şey gibi gelmedi. lolita : bitirmek gerçekten sabır işi. hiçbir ilginçliği olmayan bir konu ve iki buçuk saat… dr. strangelove : belkide tek kötünün iyisi sınıfına sokabileceğim kubrick filmi. siyasi ve trajikomik öğeler barındırıyor. ama sonunda ne oldu, ne bitti anlayamadım. tamam, bomba düştü, sonra ne oldu? bizim peter sellers, hitler krizine girdi. “oh, mein fuhrer, i can walk” dedi, film bitti. a clockwork orange : başlangıçta iyiydi. güzel sahneler vardı. 71 filmi olmasına rağmen sanki günümüzde çekilmiş gibi esrarengiz bir güzelliği vardı. ama sonradan kötüleşti, absürdleşti, anlayamadığım bir şekilde bitti. --- spoiler --- amerikan gişe filmleri gibi banel, klişe içeren, gülmece veya aksiyona dayalı filmlerin hiçbir etkileyiciliği olduğu söylenemez. fakat sırf bunlardan uzak durcam diye kasmak da bir klişe gibi geliyor bana. değişik filmler güzeldir ama etkileyici olmak koşuluyla. kubrick filmleri teknik bakımdan iyi olabilir fakat bana kalırsa senaryo bakımından çok zayıf.
ölümünün 10. yılında bakınız tarafından da unutulmamış kişi: http://www.bakiniz.com/stanley-kubrick/
kubrick yıldız kenter gibi mükemmeliyetçidir. yıldız kenter de ondan esinlenmiş gibi hep ciddidir, kabuklu yüz hatlarıyla hep aynı rollerde görülür ve tam da bu noktada tek artısı bu olduğundan izleyiciden çok büyük bir övgü kazanır. error veren şey tam da budur. mükemmel olana benliğini feda etmeye hazır sinema seyircileri, eyes wide ve orange'ı izledikten sonra artık yönetmenin filmlerinin etkisinden uzaklaşarak yönetmenin başarısını yönetmene hayranlıklar bahşeden iltifatlarla göstermek istediğinde yönetmenin kusursuzluğu aradığını fark eder, ve onun sürekli işini iyi yapmak istemesi, her zaman aynı ciddiliğini korumayı planlaması yönetmeni izleyiciden uzaklaştırır. yani şöyle düşünelim: kubrick bir dostoyevski olsaydı, cinler ve suç ve ceza romanlarını yazmakla beraber insancıklar gibi gayet süslü ve hiçbir yetenek belirtisi göstermeyen bir kitap yazmış olsaydı o zaman daha çok sevilebilecek biri olurdu çünkü izleyici bu durumda yönetmene sokulabilecek bir köşe bulmuş olacaktı, yönetmenin kendilerinden olduğunu fark etmiş olacaktı. kubrick'in sinematografisinde "hababam sınıf'ı üç buçuk" gibi bir olsaydı kesinlikle daha çok sevilen daha çok başarılı bulunan bir yönetmen olacaktı. çünkü kesin bir mükemmellik bile bazen bir kuşku olabilir. yani mükemmel olan doğal olandır, kötü olanla çatışma halinde değildir, kendi içinde bir bütünlüğü vardır bu yüzden de şekillendirilmesi ileriye götürülmesi gerekmemektedir. kubrick'in antipatikliği bu doğal mükemmelliyetçilik ile netleşiyor olabilir.
çok çeşitli türlerde eser verdiği halde, her türün kültleri arasına eserlerini yazdırabilmiş; özellikle clockwork orange daki fotografik ve konvansiyonel görüntülerle insanı çarpan usta yönetmen.
yönetmenlik işinden en fazla sünnet düğünlerinde amatör kayıt yapan yurdum insanları kadar anlayan sözde usta.the shining ve a clockwork orange gibi iki kült kitabı sokabileceği en berbat kalıba sokmuş ve kitapların karizmasını yıkmıştır.
şu anda cennet için teaser lar falan hazırladığını düşündüğüm merhum usta yönetmen. toprağı bol olsun.
teletabi serilerini bile yönetecek kapasitesi olmamasına rağmen şansı sayesinde bir yerlere gelebilen vasat kameraman.
sabahın altı buçuğu. saat üç civarlarında şu günlerde sürekli olarak gördüğüm kötü rüyalardan bir tane daha gördüm. uyumaya çalıştım olmadı. ben de geldim takıldım burada. bu rüyaların en temelinde insana aşırı güvensizlik, aşırı yalnızlık, aşırı şüphecilik ve aşırı karamsarlık var. genelde hayatımda yoğun bir şekilde hissettiğim bu duyguların rüyalarda sıkıştırılmış-yoğunlaştırılmış şeklini bir anda bünyeye alıp sonrasında sersemliğinden kurtulmak kolay olmuyor. aşırı derecede ölüme yakın hissediyorum. stanley kubrick hakkında hiçbir zaman yazmak gelmemişti içimden. yaptığı işleri konuşmak lazım zaten. ilginç bir şekilde hayatı hakkında konuşulacak kadar da düzgün yaşamış biri ama. bu gerçekten de sanatçılar arasında zor bulunan bir özelliktir; duruş, kendini bozmama, ahlak. ilk seyrettiğim filmi a clockwork orange idi. 18 yaşında bir gençtim. izlenebilirliği oldukça yüksek olan filmin şiddet ve cinsellikle ilgili yapısı da bu izlenebilirliği (en azından o yaşlarda) mümkün kılıyordu sanırım (öyle olduğunu düşünmesem de bu bir etkendir diye düşünmekteyim). ancak asıl etkilendiğim ve izlemek için can attığım neden, hayatımda daha önce çok az denk geldiğim bir duyguyu bana vermesi oldu. ilk karede direkt gözüme bakması, çok bütün ve hantal kavramları resmen çok görkemli bir şekilde kafamı yırtarcasına göstermesi, benim normal bir film izlemeyeceğimi bana 'emretti'. arkadaşlarla yarı mayışık, yaşın da getirdiği odaklanamama ya da hızla dikkat dağılması hali birden uçtu gitti. kediler ani bir hareket yaparsınız da bir anda öncesini sonrasını unutur ve o harekete odaklanır ya, aynen öyle. ilk defa birisi bana bir şey söylemeden, zorla bir şeyi yaptırmadan, zoraki bir saygı beklemeden, bunu talep etmeden saygı duymam gerektiğini hissettirdi. öylesine mahrem bir alana indi ki, neredeyse vicdani bir sorumluluk oldu bu benim için. oturuşumu düzelttim, dikkatimi iyice verdim. oturuşumu düzeltmek çok ince bir nokta. büyüklere saygımızı ifade ettiğimiz, çoğu zaman da istemsiz gelişen bir harekettir bir büyük odaya filan girince. dediğim gibi, bu sefer odaya bir görüntü girmişti ama o görüntü alenen ve hiç şüphesiz stanley kubrick'in görüntüsüydü. konuşuyordu. yani aslında kendisi bizzat odaya girmişti. bir görüntünün bu kadar saygınlık uyandırması gerçekten kafamı uzunca bir süre doldurmuştu. özellikle güzel sanatlar çevrelerinde takılanların elf, manga, orta dünya gibi şeylerle (yani sanatla ilgisi olmayan şeylerle) ilgilendiğini düşünürsek, resmen bir yozlaşmışlık batağının içindeydim. ilginçtir ki, bu kadar sanatla ilgisiz şeylerle ilgilenen arkadaşlarım olmasına ve doğrunun ne olduğu konusunda bilgisiz, şaşkın ve çaresiz oluşuma rağmen hiç oralı değildim. beni tatmin etmiyordu, sadece neden etmediğini dillendiremiyordum. bir de klişeler vardır bu çevrelerde. mesela uyuşturucu, alkol vs. gibi 'kafayı açıcı' maddeler çok tüketilir ya da tüketilmesi gerekliymiş gibi görülür. hatta bununla paralel olarak çok şey bilmenin aslında kendini sınırlandıracağını, üretiminin öncekilere benzeyeceğini ya da tamamen duracağını iddia edenlerle doludur bu çevreler. bazılarıysa donanıma gerekenden fazla önem verir. en basitinden bir grafik hocası vardı mesela, adam hiçbir şeyi beğenmezdi. kendi yaptığını bile! onun bu tavrının fazla şey bilmekten ileri geldiğini düşünürdük. stanley kubrick bu işi resmen tehlikeli boyutlarda abartmış biri olarak bu açılardan da kafamdaki klişeleri kırmış, doğru yolun ne olduğuyla ilgili bana yaşantısıyla ve üretim şekliyle de hocalık etmiştir. o aşırı araştırma meselesinde en derininde hissettiğim duygu şuydu ilk defa öğrenince: ne olursa olsun, üretemeyecek kadar bileceğini düşünsen bile, bilmen gerek. demek ki en temel kafa yapısı 'kendinden vazgeçip gemileri yakmak'. sanat için canını feda ediyorsan, hiçbir şey üretemeyecek kadar da derinleşmeyi göze alıyorsun demektir. stanley kubrick'in aşırı 'ayık' hali, benim doğru düşündüğümü ortaya çıkardı. üslup anlamında hemen hiçbir fiziksel gerçeklikle oynamamış olması benim fantastik çizim konusunda da fikrimi doğru bir yere oturtmamı, doğru tanımlamamı sağladı. onun filmlerinde tek olağandışı şey insanlar ve duyguları. onun haricinde 'görsel' anlamda hiçbir acubelik yok. uçan bir insan yok. çünkü çok basit, insan uçmaz. ama delirmiş, abuk subuk mimikler ve hareketler yapan insanlarla dolu filmler yapmasına rağmen hiç yadırganmaz. neden biliyor musunuz? elbette biliyorsunuz: insandan beklenir de ondan be sözlük. insandan her şey beklenir. o ilk seyredişte saygı uyandıran başka bir mesele de hayatımla ilgili çok yakın bulduğum bir düşünceyi ortaya koymasıydı. alenen çok basit bir şekilde empati kurmuş, insanlardan kaynaklanan (evet kendimden değil insanlardan) karamsarlığımın oluşturduğu kafa yapımı haklı çıkartmıştı. gerçekten de insanların ne yapabilecekleri belli olmadığı yetmezmiş gibi -daha da beteri- yapabileceklerinin sınırı yok. düşünün adam 300 sene hapis yatması gerekiyor suçu için! yani şu dünyada öyle kötülükler işleniyor ki, onun dünyada karşılığı yok! adam kendi insani bünyesinden daha fazla suç işliyor. yaşayacağı ömür belli, suçun boyutuyla hakettiği insanüstü ceza belli. işte insanla fiziksel hayat arasındaki bağ burada da çok açık. insan 100 yıl yaşar. kötülüğü öylesine fantastik, bilinmez, tahmin edilemez ve hatta önüne geçilemezdir ki, fiziki olarak yetersiz kalır bu haksızlığa karşılık vermek. zaten karşılığını veremiyorsan önüne geçememenle aynıdır. görüntünün yoğunluğu, saygı uyandırmasının bana kalırsa daha büyüleyici yanı da, onsekizinde ve kafası karışık bir ergen çiçeğine bunları anlatabilecek kadar da sadeliğe 'inebilmiş' olmasında. büyük lafları ve düşünceleri o görüntülere 'yedirebilmek' ve sadece insan olan bana hitap edebilmek çok zor bir sanatsal düzeydir. iş sembolik ya da belli bilgiye dayanan sanat olsaydı bugün leonardo da vinci'den söz edemezdik. zira kendisi de kubrick gibi aşırı derecede sadedir. o ancak bir dehadan beklenir, zeki adamdan beklenilmez. diyeceğim şu ki, hayatıma çok güzel bir şekilde çeki düzen vermiş, intihardan ya da belki de cinayetten alıkoymuş, beni inanca bağlamış ve yalnız olmadığımı (burası öylesine hayati ki, hepsi bir yana bu bir yana) göstermiş biridir. gecenin -artık gündüzün- şu vaktinde, berbat bir yalnızlık, yoğun boşluk, en berbat his olan belirsizlik, sevilmeme ve rüyalarda dahi aşırı karanlık bir havayla yoğrulma içinde en büyük dostum, yardımcım, kankam, sırdaşım, akrabam, yoldaşım ve yeniden başla diye sürekli olarak gayretlendiren insan, insanlardan bir insandır stanley kubrick.
sinema hayatın kendisinden ibaret değildir; aslında basit olarak tekdüze bir akıştır. bu akışı şekillendiren ise yönetmenlerdir. zaten ulu bir kralın heykelini haşmetli kılan, kralın kendisinden ziyade heykeltıraşın becerikli elleridir. sinemayı bir sanat dalı haline getiren olgu da burada başlar. konusu ne olursa olsun, herhangi bir kompozisyonu çekiş stillerinden onun anlatmaya çalıştığı akışı büyük oranlarda etkilemek mümkündür. her sanatkarın bir tarzı olduğu gerçeği; aynı zamanda farklı ve başarılı olabilen sanatkarların değerli olacağı kabulünü doğurur. bir yönetmenin çok başarılı sayılabilmesi için hem elindeki malzemenin kaliteli hem de kamerasındaki maharetin, yani üslubunun, ziyadesiyle güçlü olması gerekir. işte, günümüz sinemaseverlerinin birçoğu tarafından "gerçek bir üstat" olarak nitelendirilen stanley kubrick de burada devreye girer. sinema tarihinin en ilginç yönetmenlerinden birisidir kubrick. sadece çektiği filmlerin sayısının yönetmenliğe ayırdığı zamana oranındaki şaşırtıcı azlık, bunu fark eden her izleyici için dönüp "bir kubrick gözlemi yapma" nedenidir. bu gerçeğin arkasındaki sebep şüphesiz ki kubrick'in eşine az rastlanır mükemmeliyetçiliğidir. yönetmenliğini yaptığı tüm filmlerinde senaryodaki en ince detayların yanı sıra; ses montajlarından görüntü akışına hatta -eğer varsa- özel efektlere kadar bizzat ilgilenmesi, bu sıra dışı yönetmenin dahilik ve delilik arasındaki ince çizgide dans ettiğinin delilidir bir bakıma da. kubrick izleyicisinin görsel ve işitsel algılarını uç noktalara doğru zorlar. the shining'inde küçük çocuğun halı ve parke zemin üzerinde bisikletiyle otel koridorlarını turlarken bisikletinin tekerlerinin çıkardığı ritmik sesler, 2001*'inde dakikalarca uzayın derinliklerinde duyulan tek sesin astronotun soluk alış verişleri olması; uzun süre zincir geçişlerle kayıp giden renkli ve anlamsız ışıkların görünmesi izleyicinin anlamsız bir şekilde içgüdüsel olarak gerilmesine sebep olur. aslında burada yöntem basittir; pahalı efektler, şok geçişler olmadan izleyicinin hissetmesini sağlayarak direkt bilinçaltına etki etmek ve film boyunca izleyiciyi canlı tutmak, dolayısıyla maksimum verimle anlatmak istediklerini izleyiciye bir nevi empoze etmektir. dikkatli bir izleyici kubrick'in filmlerinde herhangi bir sahnedeki tüm objelerin değişil bir tür simetriyle birbirine bağlı olduğunu fark eder. bu bütünlük, karenin etkisini maksimuma çıkarırken; temelde basit bir simetri hastalığı olarak düşünülebilir. zira kubrick'in dr. strangelove isimli eserinde pentagon içersindeki yuvarlak masa ve masadaki tüm görevlilerin birbirlerine konumları; paths of glory'deki mahkeme ve infaz sahnelerindeki asker hareketleri bu yargıyı destekleyebilecek kanıtlar olarak görülür. ancak; kubrick'in burada asıl yapmaya çalıştığı, insan doğasında içgüdüsel olarak bulunan düzen tutkusuna hitap etmektir. kubrick'in bu etkiyi bırakmak istediği izleyici, bu durumu basit bir geometrik ayrıntı olarak görmektense simetrik ve ölçülü bir düzenin doğru kamera açıları ile birleştiğinde görsellikte vazgeçilmez bir unsur olduğunu düşünmeye başlar. peki, kubrick'in kendi alanında en üst düzeye çıkmış bulunan tekniği gayet sıradan bir hikayeyi bir başyapıt olma yoluna girdirebilir mi? burada onun en büyük silahlarından birisi devreye girer: ironi. konu ve hikaye seçiminde kubrick'in belki de en çok dikkat ettiği durum, konunun insan doğası ile ilgili olmasıdır. hemen hemen tüm filmlerinde etkisini gördüğümüz bu durum, özellikle birey toplum ilişkilerini irdelemesi ve kara mizahın en değerli örneklerini ortaya çıkarabilmesini sağlamıştır. özellikle askerlik ve politika mekanizmaları üzerinde incelediği toplum içi sosyal ilişkiler ve bu ilişkiler sonucu birey psikolojisindeki değişimlerin çözümlemesi onu alanında son derece hakim kılmıştır. genel geçer görüş olarak kubrick'in savaş takıntısı olduğu söylense de, asıl gerçek kubrick'in takıntısının savaş üzerine değil, ordu ve askerlik mekanizmalarının üzerine olduğudur. bir bakıma hükmetme isteği, merhamet, şiddet gibi insanın doğasında bulunan eğilimlerin hemen hepsinin savaş ortamında görülebilmesi rahat olduğu için; kubrick ordu takıntısını politika ve savaş ile birleştirmiş, uç kutuplardaki güdüleri bu şekilde kadrajdan aktarmıştır. hatta salt şiddeti anlatmak için a clockwork orange'yi çekmiş, çoğu sinemasever tarafından "kubrick'in en iyi eseri" olarak nitelendirilen bir başyapıtı ortaya çıkarmıştır; ancak genelde şiddet öğesini diğer duygularla birleştirip insanın özünde bulunan kaosa işaret etmeyi tercih etmiştir. kubrick'in en önemli özelliklerinden birisi de, daima ayrıntılarda gizlenmeyi sevmiş oluşudur. bu davranışının temelindeki düşünceyi hiçbir zaman açıklamamış olsa da, varsayımlarla şu noktaya varılabilir; kubrick her ne kadar sıradan öğeleri kendisine malzeme olarak seçmişse de, aslında sıradan olan hiçbir şeyden fazla hazzetmemiştir. onun asıl felsefesi, basit şeyleri kullanarak karmaşıklığa ve "düzen"in en üst formu olan kaosa ulaşmaktır, filmlerindeki en önemli ve temel düşünceleri de bu yüzden çoğu zaman küçük diyaloglara yahut karakter tepkilerine saklar. tabii, buradan hareketle kubrick'in bir narsisist olduğu savı ortaya atılabilir; zira zekalarını ve üstün yeteneklerini birleştirebilip bu kombinasyondan yüksek verim alabilen insanlarda narsisizm yaygın görülen bir hastalıktır. kubrick'in ayrıntıcılığına örnek olarak paths of glory'den şu sahneyi ele alırsak; --- spoiler --- fransız askerleri marne cephesinde bir alman kadını tutsak almışlardır. askerlerin hepsi özellikle çok çirkin yahut yaşlı olarak seçilmişlerdir, kadın ise inanılmayacak derecede güzeldir ve ne olduğunu anlamayarak sessizce ağlamaktadır. kadını barda sahneye çıkarırlar, şarkı söylemesini isterler. çığlıklar atarlar, hayvanlar gibi davranırlar. kadın şarkısına başlamadan yanındaki adam ile almanca konuşunca bir fransız askeri şöyle bağırır: "hey, modern bir dille konuşsana!" burada, ironiyi görmek ziyadesiyle kolaydır; film boyunca anlatılan kavramlardan farklı olarak bu durum sadece bu sahnede geçerlidir. --- spoiler --- filmlerinin yurtdışına gönderilecek olan tüm kopyalarını teker teker izleyip olası bir hataya karşı inceleyen bu dahi yönetmen, emeğine karşı duyduğu bu saygı dolayısıyla geniş bir hayran kitlesine sahip olmuş; ancak hiçbir zaman akademi tarafından "en iyi yönetmen" oscar'ına layık görülmemiştir. bu durum aslında akademi'nin çoğu zaman popüler kültürün etkisi altında kalan ve sağlıklı kararlar veremeyen bir kurum olduğunu gösterir. peki, sonuç olarak kimdir stanley kubrick? o, genel olarak tüm insan ırkına tepeden bakan ve bu ırkın acımasızlığından ölesiye nefret edip aynı zamanda onların acizliğine acıyan sıradan bir dahidir.
http://de.fishki.net/…okodost%27/molodost%27_17.jpg
sinema tarihinin en büyük yönetmenlerinden biridir.çünkü ; a clockwork orange'da, bir filmle faşizm, sex, birey, devlet olgusu ve şiddet gibi öğelerin hepsini iç içe katarak toplumsal bir soruna değindiği için.. spartacus'te sarsıcı bir isyana değinip, yönettiği için.. 2001 space odyssey'de olağanüstü hayal gücü ve yaratıcılığını bir ara koyarak, dünyanın en başarılı bilim kurgu eserine imza attığı için.. the shining'de an be an psikopatlaşma süreceni bize yansıtıp, her dakikasında bizi gerim gerim gerdiği için.. full metal jacket'da tüm savaş hamleleriyle kafa bulduğu için ..
kelimelerin anlamını yitirdiği bir gecede, daha önceden defalarca yaptığı gibi gene kendini sorguladı, sessizce oturdu köşesine, sigarasından bir nefes daha aldı. pink floyd'u tekrar keşfetmenin verdiği o müthiş hazla hayatına tekrar yön vermesi gerekenin gene kendisi olduğunu her zaman olduğu gibi gene farketti. şu aralar nöronlarının sinapsları artmış sanırım, hayalinde bile mutlu olabiliyor, uzun zamandır ertelemesine rağmen. mutluluk kavramını uzun zamandır o her zaman tattığı hazdan ayırarak belki de en güzelini yapıyor, hayatın anlamını araştırmaya enerji harcamak istemiyor, bırak herşey olduğu gibi gitsin, nasıl olsa olacağına varır diye düşünüyor..
(bkz: masterpiece)
(bkz: #19899584) dünyaya sırf o görüntüleri ve hisleri, perdeden insanlara aktarmak için geldiğne inandığım insan..
sinemanın ta kendisidir.
sinema sevgilim programı (zamanında) ilk bölümünü bu büyük yönetmene ayırmıştır. veysel atayman, burçak evren, derviş zaim, semir aslanyürek ve ufuk yaltıraklı'nın yönetmeni ve filmlerini anlattığı bölümden küçük bir parça için; http://www.youtube.com/watch?v=kez5dzbnrlw bölümde 2001 a space odyssey hakkında zihin açıcı bilgiler bulunmaktadır. ek: bölümün tamamını izlemek için (hd olarak) ; 1. bölüm: http://www.youtube.com/watch?v=hxif3a_sm3c 2. bölüm: http://www.youtube.com/…jkx9qk0qzou&feature=related 3. bölüm: http://www.youtube.com/watch?v=5xaq-j9jykc
kendine belli bir tarzı seçmemiş hemen her türde klasik ve vazgeçilmez sayılacak filmleri kendine özgü sinematik, daha çok fotografik dehasıyla yorumlayıp beyaz perdeye aktarmış ancak oscar alamadan aramızdan ayrılmış, sinema tarihinin en aykırı en sıradışı efsanevi yönetmeni.gerçektende sinemanın farklı türlerinde ki kubrick örnekleri o zamana kadar yapılmış olan örneklerinin birer hızlandırılmış versiyonudur.the shining'te en az george romero kadar korkutmuş, a clockwork orange'ta alfred hitchcock kadar germiş,eyes wide shut filminde norman jewison kadar romantizmin sıradışı sınırlarını zorlamıştır.özellikle a clockwork orange ve eyes wide shut başta olmak üzere hemen her filminin içinde karakterlere hükmeden onların fikirlerine yön verdiren akılda kalıcı bir seks teması işlemiştir.bu yolla karakterlerin görülen eylemlerini hayata geçirirken bilinçaltı süreçlerinide bu eylemlere eklemiş, pozisyonları farklı açılarla farklı kameralarla izleyiciye aktarmıştır.kişinin yalnızlığını, mahremiyetini, iç sesini bunları hayata karşı nasıl biçimlendirdiğini nasıl uyguladığını bir anlatıcıya gerek duymadan belgesel tadında didaktik sayılabilecek bir blinçle izleyicisine geçirmiştir.
ben ve benim gibi sinema yönetmeni aday adayları için bir idoldür kendisi.yaptığı filmleri gişede bana milyon dolarlar getirsin diye yapmamıştır.aksine kendisi ortaya bir sanat eseri koymak istemiştir.bunu yapmıştır da.her filmi her yerde denildiği gibi ayrı bir sanatsal eseridir.senaryo,oyunculuk ve sinematografi üçlüsünü en iyi şekilde uygulamış ve uygulatmıştır.sette oyunculuları canından bezdirmiştir.tek türde eserler vermemesi bize ayrı tatlar katmıştır.son olarak denmesi gereken : büyük adamdı; vesselam.
(bkz: #20885872)
ölüm tarihi bile anlamlıdır. 21. yüzyıl onun yüzyılı olamayacak kadar sığ ve uğursuz olmaya devam ediyor. kamerası bu yüzyıla çevrilseydi ne anlatırdı merak konusu.
paths of glory'i henüz 29 yaşındayken çektiğini farkedince saygım bir kat daha arttı kendisine. başka bir yönetmenin olgunluk çağının en iyi ürünü sayılabilecek bir film kendisinin genç bir yönetmen olarak 2. uzun metrajlı filmi oluyor.
yaptığı filmlerin çoğu farklı türlere aittirler, üstelik türünün baş yapıtları arasına girmiştir hepsi.deha olmak dedikleri şey başka türlü nasıl tanımlanır ki?
bir andrey tarkovski filmde yaşamak istiyorsanız ilaç kullanın ama stanley kubrick filminde yaşamak istiyorsanız ilacı bırakın veya hiç başlamayın. ilaçsız hayat stanley filmi gibidir yani.
sinemanın tüm türlerinde de başyapıt üretmeyi başaran tek yönetmen. bir nevi sinemanın tanrısı.. kara-mizah/komedi türünün çoğu kimselere göre hala aşılamamış eseri `dr strangelove or how i learned to stop worrying and love the bomb` bilimkurgu türünün en derin ve en iyi filmi olarak görülen ve bazı kısımları hala çözülemeyen 2001 a space odyssey, korku/gerilim türüne ayar verdiği ve jack nicholson'un müthiş oyunculuğu ile the shining , tarihi filmler türünde bir başyapıt olan barry lyndon, savaş filmlerinin en destansı başyapıtlarından, amerikan ordusuna ve vietnam savaşına sert eleştiriler yüklü full metal jacket, erotik/dramatik sinemanın görsel başyapıtı ve son filmi eyes wide shut, ve bence tüm türlerin bir bireşimi niteliğinde olan a clockwork orange bu filmler ile sinemayı çok farklı bir boyuta taşımış, disiplini ve mükemmelliyetçiliği ile örnek olmuş efsaneler efsanesi, ustalar ustası yönetmen.
çok özlenilen... yeni bir film çekseydi de dünyevi işlere gark olmuş, makineleşmiş bünyelerimiz heyecana kapılsaydı....
facebook hesabı olsa kolay adapte olurdu zannediyorum. yıllar öncesinden profil resmi hazırmış zira.
akademinin kendisini en iyi yönetmen oscar'ına layık görmediği üstat... 83. oscar ödül törenleri şuan endam eylerken, sana gönüllerin oscar'ını veriyoruz kubrick usta! kabul et lütfen.
2001 a space odyssey filmini 1968 yıllarınıda yaşamış bir kişiye filmin çekildiği yılı söylemeden izletin ve bundan sonra çekildiği yılı söyleyin eminim bir süre cevap alamıyacaksınız.babamın dediğine göre bu filmi sinamada izleyenler filmi gerçek sanmış.
2001 a space odyssey filmi bügün bile inanılmaz "gerçek" gelen büyük yönetmen.
daha aya ayak basılmadan çektiği filmle şu anlaşılıyor: çağının ötesinde bir maynak, hemşo, dadaş. (bkz: 2001 a space odyssey)
http://i55.tinypic.com/2ur5vkl.jpg http://i56.tinypic.com/9qe643.jpg http://i56.tinypic.com/20huamc.jpg http://i52.tinypic.com/2zgi7oh.jpg
bu gün ölümünün on ikinci yıl dönümü olan büyük sanatçı. büyük ihtimalle yaşasaydı şu an film çekiyor olacaktı. son filminin üzerinden 12 yıl geçti çünkü.
ölüm yıl dönümü -07.03.1999- olması sebebiyetiyle biraz dramatik konuşmak istiyorum. ulan hala saçma sapan adamların saçma sapan filmlerine saçma sapan ödüllerin nasıl olur da verilmediğini ağzını ayırarak tartışan, sinema bilgisi tarantino ile başlayıp nolan ile biten yeni nesil uzviyetlerin arasında kubrick'in filmlerinden bahsetmek gerçekten misyonerik bir çaba gerektiriyor. ben kafamı nerelere vuram! (bkz: quentin tarantino vs stanley kubrick)
stanley kubrick’in kişisel film listesi : 1) i vitelloni – aylaklar (federico fellini) 2) smultronstället / wild strawberries – yaban çilekleri (ingmar bergman) 3) citizen kane – yurttaş kane (orson welles) 4) the treasure of the sierra madre – sierra madre hazineleri (john huston) 5) city lights – şehir işıkları (charles chaplin) 6) henry v - (laurence olivier) 7) la notte – gece (michelangelo antonioni) 8)the bank dick - (edward f. cline) 9) roxie hart (william a. wellman) 10) hell’s angels – cehennem melekleri (howard hughes)
bergman* ,de sica * ve fellini* bu dünyada gerçekten film yapımcısı olan yegane insanlardır . onlar kendilerine güzel senaryo gelmelerini beklemezler . o senaryoyu kendileri yaratırlar .'' stanley kubrick
http://uzaykr.tumblr.com/…192/nevver-kubrick-covers (bkz: fevk)
mükemmel bir animasyonla canlandırılan filmografisi için; http://vimeo.com/23030893
hiçbir filmi birbirine benzemeyen ve hemen hemen her filmi ayrı kategorilerde birer başyapıt olan dahi yönetmen.. kendisinin zekasına, düşünce yapısına ulaşabilecek seviyede bi yönetmenin daha gelebileceğini düşünmüyorum bu dünyaya..
bir çok iyi sinemacı olduğu gibi, aynı zamanda iyi bir fotoğrafçıdır da... zamanında chicago'yu fotoğraflamış ve ortaya şunlar çıkmıştır: http://www.howtobearetronaut.com/…cks-chicago-1949/
nickimin ilham kaynağı, baştan aşağı sanatçı, uzay zaman eğrisinde kırılma yaratmıştır.
yıllardır tüm filmlerini ince ince izleyip, hakkında yazılan, söylenen, anlatılan her şeyi okudum, dinledim ve karar verdim- yaratmak sadece tanrıya değil, bir bakıma kubrick'e de mahsustur.
birlikte film çekmeyi ya da bir filminde rol almayı çok istediğim yönetmen. kısmet değilmiş. o ölürken şirinler falan izliyordum herhalde.
fotoğraftaki yeteneği, filmlerinin gölgesinde kalmış yönetmen... (gerçi böyle bir devasa büyüklüğün gölgesinde kalmaması beklenemezdi) bugün biraz kasıp çektiği fotoğraflara bakma fırsatım oldu ki, kendisine hayranlığım bir kat daha arttı...
filmlerini izlerken nasıl zevk alıyorsam, ismini gördüğümde de aynı zevki alıyorum. bu iki kelime bile, bir filmin başlangıç ve bitişi kadar heyecan veriyor, beni sarhoş ediyor. keşke daha fazla yaşasaydı da, sinema bilmezlere daha fazla yol gösterseydi.
her türden muhteşem filmlere imza atmış çok başarılı yönetmen. oyunculardan aldığı psikolojik aktarımlar konusunda eline su dökebilecek yetenekte bir yönetmen daha olduğunu düşünmek zor. kendine özgü bir tarz yaratıp bunu seyirciye sıkmadan kasmadan anlatabilen sinema dehası.
soundtrack olarak klasik müziği de kullanır. ilk aklıma gelenler tabi ki 2001 a space odyssey ve a clockwork orange.
kurum karşıtıdır. not: yabancı bir yayında*; "kubrick türlerin pandikleyicisidir." diye geçer. (bkz: #19902261)
http://michaelsikkofield.blogspot.com/…rolu-ve.html
iç burkan mogwai eseri.
söylenenlere göre, abimiz a clockwork orange çekilirken, filmin başrol oyuncusu malcolm macdowell'la çok sıkı fıkı olmuş. öyle ki, içtikleri su ayrı gitmezmiş. "heyt bea! kardeşten ileriyiz yeminle!" diye ortalıkta dolanırlarmış. neyse film bitmiş. ondan sonra stanley kubrick malcolm macdowell'in yüzüne bakmayı bırak, bir daha aramamış bile...
suç, dram, savaş, korku, bilim kurgu gibi her alanda filim çekebilen ve farklı alanlarda bile en iyisi olabilen, kendi zamanın ötesinde film yapabilen, artık aramızda olmayan ve eserleriyle saygıyla anılan ender film yönetmenlerindendir.
bugün doğum günüdür. kendisinin filmlerinin kıymeti son zamanlarda anlaşılmaya başlayınca bizim pek marjinaller çıktı hemen ortaya ''kubrük müüü ay hiç sevmem. kendisini sevenler de zaten entel olmaya çalışan tüpleeer. filmlerinde hep mesaj vermeye çalüşüyüüü'' diye. resmen türk insanını gazabına uğramıştır bu büyük adam. velhasılı saygıyla anmaktayız. iyi ki gelmişsin üstad. düzeltme için thecreeper'a teşekkürler.
fazlaca abartılan, bütün filmlerini seyretmeme rağmen bir bok anlamadığım, takıntılı, kişilik bozuluğu sahibi gereksiz bir insan. ama gel gör ki sanatsever bir adam olsun gelsin şimdi benim bahsettiğim türden bir şey söylesin, mümkün değil yahu. aradaki fark bu mudur? budur doğru siz sanatseversiniz, siz entellektüelsiniz. ben kız arkadaşımla oturduğum vakit, a clockwork orange izleyipte bir bok anlamıyorsam bu benim değil kubrick'in suçudur. benim suçum da bu filmi ve yönetmenini övenlerin bir bok bildiğini sanmamdır.
üzerine bu günlü yarınlı değil bir ömür düşünülmesi gereken filmler yaratmış bir düşünce,sinema,sanat adamı.yaşasa her bayram el öpmeye giderdim.böyle çeneye ve alna değirerek yapılan hijyenik el öpme değil köylü çocuğu gibi şapur şupur el öperdim.
filmlerini sevmek için sanatsever olmaya gerek yoktur. insan olmak yeterlidir. the shining'i izleyip bir bok anlamadım deniliyorsa sorun aynadadır.
yahu o değil de böyle fenomen olmuş yönetmenlerden belki de en anlaşılır, kasmadan izlenebilecek filmler yapmış olanıdır. hala daha bu adamın filmlerini anlamıyorum diyenleri şaşkınlıkla izliyorum doğrusu. (hadi tamam 2001'i diğerlerinden ayırıyorum bu hususta.) yani atıyorum barry lyndon, paths of glory, lolita filan bunları izlerken bir insanın nasıl kafası karışır da bi bok anlamaz bilmem. doğru düzgün, mantıklı bişey söylense içim yanmıycak.
filmlerini anlamak ve hayran olmak için sağlam iki göze ve normal çalışan bir beyine sahip olmak yeterlidir son yüzyılın en sağlam yönetmenlerinden biridir. ayrıca çektiği fotoğraflar da insana parmak ısırtır. sadece a clockwork orange ve a space odyssey gibi önünde saygı ile eğilenebilecek sanat eserlerine imza atmıştır. sırf eyes wide shut'ta ki orgy theme bile kubrick'in sanat algısınının ne denli geniş olduğunun kanıtıdır. dipnot: nutellam bitti yenisi alıp geliyorum
filmlerini bu kadar erken yaşta, bu kadar çabuk izlediğim için pişmanlık duyduğum aşmış insan. izlemediğim 3 filmi olan the killing, 2001 a space odyssey ve eyes wide shut'ı hayatımın geri kalan yıllarına yayarak izlemek istiyorum.
(bkz: stanley kubrick exhibition)
belki çok klişe olacak ama bana göre sinema tarihinin en overrated yönetmeni. her filminin sonunda hayalkırıklığı içinde bu muydu bu kadar övülen kült film sorusunu sorduruyor bana.
"the killing" zamanının güzide eseridir ama çok benzerini izlediğimizden günümüzde bayar. fakat shining her devrin efsanesidir. ve bu arada eyes wide shut' la ilgili ilginç bi inceleme için http://michaelsikkofield.blogspot.com/2011/07/stanley-kubrick-zihin-kontrolu-ve.html
sinemanın da vinci'si. mükemmeli bile aşabilen bir yönetmen. öyle ki onun olmayan mükemmel filmleri** izlerken bile hep sonunda içimden geçiriyorum, keşke kubrick çekseymiş bu filmi diye. niye? çünkü onun seyircisi için mükemmel yeter değildir, mükemmelin de aşılması gerekir. bunu da oncak o yapabilir.
hakkında bu kadar entry girilince öldü sandığım büyük yönetmen.
sinemanın guizası olmaktan dirhem öteye gidemeyen vasat yönetmen. efsane olabilecek senaryolar bu adamın elinde işkembe çorbası olmuştur.
sinemanın oğuz atayı. *
eyes wide shut dışında kötü filmini izlemediğim yönetmen.
ilk filmleri dahil hiçbir filmi kötü değildir. her filmi başka bir dünyadır, başka bir tattır. evet filmlerini izlemek emek ister. bazılarını izlemek için meseleye dair ön bilgi gerekir. bazılarını anlamak için filmi izledikten sonra derinlemesine araştırma yapmak gerekir. kısacası seyircisinden ilgi ve alaka ister. sinemayla ilgili "eğlence" konseptinin çok dışında dertleri vardır. bunu her fırsatta yansıtır. ciddidir, strangelove'da bile ciddidir. bu ciddiliği setlerine de yansımıştır, her filminin setinde kılı kırk yarmış, birçok oyuncuyu hayata küstürmüştür, oyunculuktan nefret ettirmiştir. kısacası çığır açmıştır. sinema deyince ilk akla gelenlerdendir. bütün filmleri nefis; bazıları ise kusursuzdur. işin ilginci, filmleri yıllandıkça daha da büyükmektedirler. işte bu yüzdendir ki, sinema deyince akla gelen ilk isimlerden, ilk resimlerden birisi onundur.
apple'a patent davası açması gereken zat. ahaha ya abi nasıl bir beyin bu insanlarda...
filmlerini seversiniz ya da sevmezsiniz. ama kabul etmelisiniz ki, o, filmlerine imzasını atmıştır.
hayatımı mahveden yönetmen. bazen bu adamın filmleri hakkında konuşan, mantıklı yorumlar yapan, şakalaşan insanlar görüyorum. o zaman aklımdan şunlar geçiyor "benim de bu adamın filmleri için söyleyebilecek bir şeyim olsa, ben de fellini, lynch ya da godard hakkında konuşabilsem... anne ben niye kübrick'in hiçbir filmini anlamıyorum, niye entel yorumlar yazamıyorum!"
sinema eleştirmeni kalite kontrol cihazı.
herhangi bir filmini ilk izlediğinizde herhangi bir etki oluşturmayan fakat sonrasında geçen günlerin paralelinde şaşkınlık ve tuhaf duygular içerisinde sürekli onu düşündürmesini sağlayan ve tüm sinema otoritelerince kabul görmüş, birçokları için "en iyi" sıfatına layık görülmüş yönetmen.
http://designintell.vandm.com/…y-kubricks-new-york/
bir gün steven spielberg ölür ve öteki dünyaya doğru hafif ve rahat bir yolculuğa çıkar. cennetin kapısına geldiğinde içeri girmesine izin verilmez. bu duruma son derece içerleyen spielberg, nedenini sorar; ve yönetmenlerin cennete girmesinin yasak olduğu cevabını alır. tam bu sırada yanından bisikleti, yırtık eşofmanları ve spor ayakkabılarıyla birisi geçer, gülümseyerek cennetin kapısından girer ve bulutların arasında kaybolur. bizim steven hiddetle haykırır: “iyi de bu kubrick değil mi?!”. kapıdaki görevli melek gülümseyerek yanıtlar: “hayır, tanrı o. ama kendini kubrick sanıyor.”
bu adam öyle bir korku filmi çekmişti ki altımıza sıçtık resmen fakat bu filmde sadece 1 kişi ölmüştü. o da donarak. sonra yine aynı adam henüz aya gidilmemişken öyle bir bilimkurgu filmi çekti ki hala izlerken etkilenmemek mümkün değil. elbette film kitap uyarlamasıydı lakin şöyle bir gerçek de var. bir kitapta uzay gemisi indi demek ayrı bunu kamerayla anlatmaya çalışmak apayrı bir konu. üstelik bu filmde bir tane bile uzaylı yok. ve filmin hemen hemen tamamı maketlerle yapılmıştı. yapay zeka* filmini çekmemesinin sebebini ise henüz istediği teknolojiye ulaşamadığımıza bağlar. yani şimdi 1968'de 2001'i çeken bir herif doksanlı yıllarda yapay zeka için teknoloji bıdı bıdısını etmişse şayet bi 20-30 yıl sonra çekebilseydi filmini nasıl bir şey olurdu harbiden merak etmekteyim ve malesef sadece ben değil hiçbirimiz bunu bilemeyeceğiz. ekleme: ---spoiler olabiliğ---- el fikir hemen hemen şöyle dedi: elma armut kel mahmut! aşçı öldü ya o filmde! bi daha dikkatli izle e mi!
filmlerinde cogu zaman bilinçaltı mesajları veren herseyi gören göz'e çalışan emekçi yönetmen kardeş.
(bkz: http://flavorwire.com/…and-white-photos-of-new-york)
ölüm yıldönümünde ben dahil 8 sinema sever birleşip beethoven eşliğinde hızlıca seviştik. şüphesiz o da böyle isterdi. neyse ben kraloyun'a gireyim.
en çok space oddysey'ini sevdiğim yönetmen. kendisi kariyerinin başında fotoğrafla uğraşmış ve başka bir sürü yerin yanında new york'u da fotoğraflamıştır. bu fotoğraflardan özel bir seçkiyle ilgili olarak buraya buyrun. ben en çok bir sürü kitapla merdiven inen kadın'ı sevdim, tanıdık geldi...
1999 yılında eyes wide shut filmini çektikten çok kısa bir süre sonra öl(dürül)en efsanevi yönetmen. kalp krizi geçirdiği ve o yüzden öldüğü söylenir ancak eyes wide shut filminde, bir çok oluşum hakkında bilgileri deşifre ettiği ve o gizli örgütler tarafından öldürüldüğü de her zaman konuşulur. kanımca en değerli filmi 1980 yılında çektiği the shining filmidir.
bu adama overrated diyenleri allah çarpar allah. diğer 3 filmini*** ve dr strangelove'ı izleyen biri olarak söylüyorum hadi diğerlerini beğenmediniz ki bu bile olası değil bence dr strangelove'ı da mı beğenmediniz? yoksa izlemediniz?
filmlerini anlamak için üzerinde düşünmek gerekir. "filmden sonra sevişelim hayatım" diyip de kubrick filmi izlemek olmaz şimdi. romantik komedi mi lan bu? bol aksiyon arayan adam full metal jacket'ı izlemesin, soğuk savaş belgeseli isteyen dr. strangelove'ı izlemesin. bu şekilde izledikten sonra lütfen kubrick ve filmleri hakkında yorum yapmasın.
ibişlere benzemesi ve hindi gibi düşünmek dışında bir işe yaramaması sebebiyle ısınamadığım vasat yönetmen. cesedi soğumamış insanlara saygısızlık yapmayı sevmem ama kendisini fena halde zennelere benzetiyorum.
gece gece rahmet isteyen rahmetlik yönetmen... (bkz: allah rahmet eylesin)
dr. strangelove isimli filminde , film siyah beyaz olmasına rağmen, savaş odasındaki yüksek mevkili şahısların oturduğu masaya, yeşil masa örtüsü isterim diye tutturmuş. hocam ne gerek var zaten film siyah beyaz dendiğinde ise, oyuncuların dünyanın geleceği üzerine kumar oynadıklarını hissetmelerini istiyorum, bulun o masa örtüsünü demiştir. bu derece takıntılı ve mükemmelliyetçi bir vatandaş.
daha önce hiç bir filmini izlememiş olanlara,ustanın ilk olarak spartacus filmini izlemelerini önereceğim, tanrısal yönetmen... spartacüs hem izlemesi en basit filmi,hem de kubrick in sınıfsal ayrım gibi bazı konularda kişisel fikirlerini en çok yansıttığı işidir ardından benim için en iyi filmi olan dr strangelove yi iyice anlayabilmek adına en az iki kere izlemeli sonra sırasıyla; en şok edici filmi a clokwork orange,tarihin en iyi askeri filmlerinden full metal jacket,the shining,pats of glory,the killing,barry lydon,lolita,eyes wide shut izlenmeli eleştirmenlerce en iyi işi,en büyük filmi akbul edilen 2001 a space oddsey filmi mümkünse en izleyeceğiniz filmi olsun..ciddi sinema bilgisi ve deneyimi gerektiriyor o film.. mutlaka her filmini izleyin...anlamayıp, beğenmediğiniz filmleri olacaktır.emin olun o anlayıp beğenmediğiniz yapıtı muhtamelen en iyi bir-iki işinden biri olarak gösterilen filmlerinden biri olacaktır..kesinlikle anlamak için bir kez daha izleyin,göreceksiniz ilk izleyişde hiç bir şey anlayıp beğenmediniz film ikinci izleyişte sizleri dehşete düşürebilecek kadar etkileyici çıkması yüksek ihtimaldir...
"don't compare stanley kubrick to god. i mean, he's a cool guy, but he's no stanley kubrick."
" bence okullarda yapılan en büyük yanlış, çocukları korkuyla motive ederek birşey öğretmeye çalışmaktır. not alma korkusu, sınıfta kalma korkusu gibi. bir konuya ilgi duyarak öğrenmek ile, korku ile bir şeyi öğrenmek arasında nükleer bir patlama ile bir kıvılcım kadar fark vardır. " sözünü söyleyen aşmış adam. şuanda tam da bu sebeplerden, benle beraber bütün öğrencilerin sıkıntı çektiğini bilmek beni kahrediyor. ne güzel adamdın sen kubrick amca..
'' tahtanın başında otururken birden kalbiniz çarpmaya başlar. taşı elinize alıp hamlenizi yaparken elleriniz titrer. ama satranç size orada öylece sakin bir şekilde oturmanız ve bunun iyi bir hamle olup olmadığını; başka, daha iyi hamlelerin bulunup bulunmadığını düşünmeniz gerektiğini öğretir.'' -stanley kubrick
çıkardığı en sağlam iş the shining olan yönetmen. jack nicholson'ın büyük katkılarıyla tabii.
manyaklik derecesinde detayci bir yonetmendi evet. ve fakat the shining in girisindeki helikopter golgesini cekim sirasinda gorememistir. gorduyse de helikopter yakitinin butcesi detayciligindan ustun gelmis sanirim...
22 yaşındayım, ve bugün, başlığına bakarken şöyle bir şey keşfettim ki, ilk kez 14 yaşında a clockwork orange 'ı izlememle tanıştım kendisiyle, ama o yıldan beri, her yıl(eyes wide shut hariç olarak tabii), filmlerini 1 er kez izliyorum. ne 3 ne 4 kez. 1 kez. çetelesini tutmadım ama her filmini izlediğim her seferi teker teker hatırlıyorum. ve aralarında aşağı yukarı 1 er sene var. bu planlanmış birşey değil. sadece kafamı kaldırıp kütüphanemde full metal jacket 'ın dvd sini gördüğüm zaman istemsiz bir şekilde takıp izliyorum. bu olgudan çıkıp kendisiyle ilgili uzun bir güzelleme yazmaya niyetlendiğim, fakat mükkemmelliği karşısında bunun altından kalkabilmem konusunda gözüm korktuğundan dolayı vazgeçtiğim, son 100 yılın en önemli yönetmenlerinden birisi.
her filmi bir tür başlatıcısı olmuş; ben olayın kıçına yetişebildim haliyle. ustam, atam, önderim.
bir söyleşisinde : yönetmen iki tür film yapar... 1-seyirciye 2-kendisine 3-sanata demiştir bazı filmleri diğer filmlerinden o yüzden farklı olabilmekte/olmakta. barry lyndon güzel fildir. 2001 tamamdır orange vitamindir
gözü açık gitmedi an azından, filmlerini hala yaşatmaya çalışıyorum ve sanırım başardım :) (bkz: ali did it) (bkz: ali has done it)
kubrick sen bir iblissin. ve tanrıya duyduğun sevgiye hayranlık duyuyorum. https://www.facebook.com/…3458195668&type=1&theater
filmografisinin animasyon tekniği ile hazırlanmış güzel bir özeti: http://www.youtube.com/…0hnir0350s&feature=youtu.be
“if you can talk brilliantly about a problem, it can create the consoling illusion that it has been mastered.”
yılan gibi deri değiştiren adam. bir film diğerini tutmuyor. çok kişilikli olabilir. yani olabilirdi. istikrar yok. tayyip görse sen gelme derdi. ayrıca dönüp dönüp izlediğim filmi anthony burgess şaheseri a clockwork orange. nedense tiyatro sahnesinde tecavüz sahnesi en bi uzaylı gibi hissettiren sahnedir bana.
neil armstrong'un aya ayak basma görüntülerinin sahte olduğu, aslında walt disney'in sponsorluğunda hollywood'da çekilmiş ve ayda çekilmiş gibi sunulan görüntülerin kendisi tarafından çekildiği iddia edilen yönetmendir.
mogwai'in ep isimli ep'sinde yer alır. bu şarkıyı dinlemek isteyen bence ep'yi dinlemeli, diğer şarkılarla dinleyince gerçek güzelliği ortaya çıkıyor.
(bkz: ingmar bergman/#29422197)
bugün doğum günü olan yönetmen. ekşici entellerin hatırlamaması tuhaf. neyse iyi olmuş. doğum günün kutlu olsun efendimiz.
doğum gününü saygıyla kutladığım yönetmen. kubrick reyiz sayesindedir klasik müziğe olan sevgimiz sinemaya olan saygımız.
film izlemekle bulmaca çözmeyi birbirine karıştıran insanların taptığı yönetmen.
bu adamı abartı derecesinde sevenlerin (dünyada kubrick'ten başka yönetmen tanımam neticesinde sevenlerin) çoğu 2001 filmini izlememiştir, işlerine gelmez çünkü, neyle karşılaşacaklarını bilirler ve bir kubrick filmine "bu ne amk," dememek için bilerek kaçarlar bu filmden. abartmayın lan bu kadar.
meraklıları için amsterdam eye film institude'da sergisi vardır 9 eylüle kadar. senaryo karalamalarından tutun da, sadece bir fotoğrafçı olduğu zamanlarda çektiği resimlere, filmlerinde kullanılan orijinal kostüm ve araçlara hatta film çekimleri için yaptığı zaman çizelgelerine kadar her şey var. 2013'te turistlere coffee shop yasağından önce hem kafaları çekmek için hem de müze müze gezmek gibi aktiviteler yapabileceğiniz amsterdam'a gitmek için başka bir bahane daha bu sergi. meraklılarına duyurulur.
https://twitter.com/…carl/status/234221341627252736
simetri takıntısı vardır. ilgili bir video hazırlamışlar.
cesur adamdır. http://erdemefendi.blogspot.com/…ckin-cesareti.html
simetri takintisi degil de, one point perspective diyelim. bir nevi first person shooter moduna sokar izleyiciyi. aktorun gerginligini birebir yasarsiniz.
tek bir tarza bağlı kalmayıp, çeşit çeşit filmler çeken, her tarzda çektiği filmde de anlatmak istediğini kuvvetli bir dille anlatan ve bu bakıma başarılı olarak değerlendirilmesi gerek yönetmendir. her yönetmenin kendi tarzının olması güzel bir şey olarak değerlendirilir elbette ama stanley kubrick' e gelince iş biraz değişiyor bence. bütün filmlerini izlemiş olsam da tek bir filmi kalsa, o filmin de ona ait olduğunu bilmeden izlesem, diğer hakim olduğum yönetmenlerden çoğunun herhangi birinin filminin ilk 5 dk sında onun olduğunu kestirebildiğim gibi onun filmi olduğunu kestiremem. fakat öğrendiğimde şaşırmam da. o, bu çeşitliliği ve çektiği her filme hakim oluşu ile başarıyı yakalamıştır şüphesiz. fazla söze gerek yok, stanley kubrick' i sevebilmek ve onun hakkında bir düşünceye ulaşabilmek için en azından 5 - 6 tane filmini izlemek gerek.
mekana gore dusunmek yerine, dusuncesine gore mekan yaratir stanley kubrick. kendini mekana esir etmez. mekana hukmeder. zaten ne kadar muskulpesent oldugu daha once yuzlerce kez yazilmis. bu haliyle sinemadaki kusursuzluk citasini oldukca yukarilara tasimistir. pek tabii ki bu yonetmenler icin bir tercih meselesidir. kusursuzluk bir gereklilik degildir. ama o da bu yolu tercih etmistir. iyi de yapmistir. eserleriyle sonsuza kadar yasayacaktir. her sey icin tesekkurler kubrick.
sinemaya yaptıkları mutlaka bir devrim niteliğinde yorumlanması gereken yönetmen. fiziğin tesla'sı, tıpın fleming'i, satrançın kasparov'u gibi bazı insanlar vardır, önüne geçilemez. onun için çok şey yazıldı, burada onun için yazanlardan daha fazlasını yazamayacağım için ismini nick olarak aldığım halde ekleme yapmadım, yapamadım. insan üstü bir zekanın ürünü filmlerine hep saygı duyduk, bildiklerimizle, gördüklerimizle yorumlamaya çalıştık. eserleri sadece gençliğimize değil, sonraki yaşantımıza da yön verdi. seni saygı ve sevgiyle anıyoruz kubrick. sözlük yazarı olan ben ise, şehir değiştirmiş, sözlüğe olan küslüğünü bitirmiş, külllerinden tekrar doğmuş, eskisinden daha güçlü biri olarak sözlüğe uzun zamandan sonra tekrar geri dönmenin keyfini yaşayan bir yazardır. yılların getirdiği tecrübelerini de artık paylaşmaktan çekinmeyecektir.
sinema dünyasının jose mourinho'su. oyunculuk yapmışlığı yoktur ama kameranın arkasına geçip psikopatlık yapmayı iyi bilir.
bergman başkana yazdığı mektup : http://www.lettersofnote.com/…lm-maker-at-work.html
