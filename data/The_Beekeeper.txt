22 şubat 2005 tarihinde yayınlanacak olan tori amos albümü: "...currently, tori is putting the finishing touches on the beekeeper, which she's recording and self-producing in her uk studio martian engineering. on songs like sweet the sting, sleeps with butterflies, and ribbons undone tori incorporates vintage organs, afro-cuban drums and gospel choirs, working once again with longtime partners, drummer matt chamberlain and bassist jon evans. the beekeeper is musically inspired by the fact that the piano has realized that she has an organ - with my right hand on her organ and my left hand on her piano keys, i have been changed by the relationship between these two beautiful creatures, the bösendorfer piano and the b3 hammond organ."
(bkz: beekeeper) (bkz: o melissokomos)
çok büyük bir heyecanla beklediğim yeni tori amos albümü
albumun yanisira ayni ay icerisinde ilk kitabi tori amos: piece by piece de cikacak olan, muhtesem insanin merakla bekledigim albumu..
official bilgi olmamasına rağmen, toplam 19 adet şarkıdan oluşacağı yolunda haberlerin internete sızdığı albüm. ayrıca aynen scarlet's walk'ta olduğu gibi, özel bir limited edition versiyonu da piyasaya sürülecekmiş. üstelik albümle aynı zamanda çıkacak tori amos: piece by piece adlı kitapla albüm arasında bir takım organik bağlar da olacakmış. matt chamberlain kişisi de kendi websitesinde şöyle bir beyanatta bulunmuş: "şimdiye kadar birlikte çalıştıklarımız içinde en çok beğendiğim tori amos albümü oldu bu." (bkz: allah allah tutmayın beni)
17 aralik itibariyle aciklanmis olan ''yeni dinletiler'': parasol sweet the sting the power of orange knickers jamaica inn barons of suburbia sleeps with butterflies general joy mother revolution ribbons undone cars and guitars witness original sinsuality ireland the beekeeper martha's foolish ginger hoochie woman goodbye pisces marys of the sea toast şeklindedir.
albümden yayınlanacak ilk single: sleeps with butterflies. 10 ocak 2005 tarihi itibarıyla radyoların playlistlerinde dönmeye başlayacakmış. aha buyrun bu da size kapak olsun madem: http://www.yessaid.com/…/sleepswithbutterflies2.jpg
ve tabi albüme adını veren şarkı: flaxen hair blowing in the breeze it is time for the geese to head south i have come with my mustard seed i cannot accept that she will be taken from me "do you know who i am" she said "i'm the one who taps you on the shoulder when it's your time don't be afraid i promise that she will awake tomorrow somewhere tomorrow somewhere" -wrap yourself around the tree of life and dance the infinity of the hive - take this message to michael i will comb myself into chains in between the tap dance clan and your ballerina gang i have come for the beekeeper i know you want my you want my queen- anything but this can you use me instead? "do you know who i am" she said "i'm the one who taps you on the shoulder when it's your time do not be afraid i promise that she will awake tomorrow somewhere tomorrow somewhere" in your gown with your breathing mask on plugged into a heart machine as if you ever needed one i must see the beekeeper i must see if she'll keep her alive call engine 49 i have come with my mustard seed "do you know who i am" she said "i'm the one who taps you on the shoulder when it's your time do not be afraid i promise that she will awake tomorrow somewhere tomorrow somewhere" maybe i'm passing you by just passing you by, girl i'm just passing you by on my way, on my way i'm just passing you by but don't be confused one day i'll be coming for you... i must see the beekeeper
bir pazartesi sendromundayken "işte yeni tori albümü" diyerek harika sürpriziyle günümü olabilecek en manalı hale getiren, o kendini biliyor kişisi sayesinde edindiğim albüm.
yaklaşık olarak 3 haftalık bir dinleme süresinden ve tori amos’un müziği ile sıkı fıkı olan ya da tori amos’la uzaktan yakından ilişkisi olmayan bir takım denekler üzerinde albümü test ettikten sonra, artık “the beekeeper” hakkında yorum yapabilecek düzeye geldiğimi düşünüyorum. çok kısaca özetlemek gerekirse, bu albüm ile tori’nin artık gerek müzikal gerekse kişisel olarak olgunluk dönemine girdiğini söyleyebiliriz. (bu yorumu yaparken pinna hanımın özel isteği üzerine, elinde konyak kadehi ve üstünde robe de chambre ile banyodan yeni çıkmış haldun dormen ses tonumu kullanıyorum.) herkes biliyor ki little earthquakes ve boys for pele köprülerinin altından çoook sular aktı. tori evlendi, çoluğa çocuğa karıştı, kızı natashya neredeyse boyuna yetişti. eh artık yeni köprüler kurmanın zamanı geldi çünkü hayat trafiği akmaya devam ediyor ve bu yoğunluk pek öyle iş çıkışı trafiği gibi de değil. ne zaman sıkışacağı belli olmuyor. o yüzden geniş geniş yollar inşa edilmiş the beekeeper’da. ben diyorum üç şerit, siz deyin beş. günün her saatinde akıyor bu köprü. gönül rahatlığıyla tercih edilebilir ama işte biraz belki yolunuzu uzatıyor. varacağı yere biraz dolambaçlı varıyor ama en azından sıkışıp kalmıyorsunuz. bir şekilde akıyor hep. huzurlu ve dingin bir tercih. işte albüme yapıştırdığımız bu “olgunluk” yaftası da direkt olarak “dinginlik” ile alakalı. ama sakın bu dinginlik kelimesi sizi yanıltmasın çünkü kazın ayağı hiç te göründüğü gibi değil. müzikal olarak mırıl mırıl, mis gibi havası temiz, kelebekler arılar uçuşuyor çimenlerin üstünde ve bösendörfer’ın tuşları arasında ama tori yine yapacağını yapıyor ve bu huzurlu yaz bahçesine inat sol gösterip sağ vuruyor. albümdeki şarkı sözlerinin hemen hepsi zehir zemberek. ayrılıklar, aldatmalar, uçağa atlayıp gidenler, arkada kalıp bakanlar, yataklık yaptığınız ama sonra sizi sırtınızdan vuran teröristler, yalnız öpüşmeler ve daha neler neler. bir tori fanatiği olarak tüm bunlar beni oldukça şaşırttı. bunca yıl tori’nin iç yolculuğuna eşlik etmişken ve nihayet scarlet ile beraber adım adım dolaşıp tam artık “eh evet ben bu kadını tanıdım galiba” demişken, bu kez tam olarak neye ya da kime kırgın olup ta bu şarkıları notaya ve söze döktüğünü anlamak pek kolay değil. hadi biraz çözmeyi denesek, diyebilirim ki tori adımlarını sağlam atmayı sever. hep destek alır bir yerlerden, birilerine güvenir ve sırtını dayar. geçen albümü scarlet’s walk’u pek değerli badisi neil gaiman’ın american gods kitabı üzerine kurmuştu. mr. shadow, mr. wednesday ve ms. scarlet olarak şöyle bir amerikan bilançosu çıkartmıştı önümüze. the beekeeper’da ise sırtını tamamen kendi kitabı tori amos piece by piece’in kollarına bırakmış. ann powers ile oturup kendi hayatının bir özetini çıkarırken demek ki bi takım hayaletleri canlandırmış, ölüleri hortlatmış tori. ve hatta kişisel olarak düşüncem albüme çok yoğun bir şekilde eric rosse kokusu sindiği. lakin kendisiyle ya da hayaletleriyle olan hesaplarını kapatırken işte artık dilime pelesenk olan bu olgunluğu sayesinde daha derli toplu durmuş acılarının karşısında. puzzle gibi duruyor, dile kolay 19 adet track. ama bu puzzle üstünde çok rahat oynayıp kendi resimlerinizi yaratabiliyorsunuz. hah, parçalar birleşince ortaya hep aynı resim çıkacak diye bir kaide de yok. mesela en basitinden cd’yi taktığım anda track sırasını takip ederek kırık dökük bir aşk hikayesi senaryosu yazdım hemen. sakın yanlış anlaşılmasın bu albüm için bir walkthrough değil. herkes kendi senaryosunu çok rahat çıkartabilir “the beekeeper” dinlerken ama sanırım ben bu soundtrack için şöyle bir hikayeyi uygun buldum: daha ilk sahnede eski yedigün şişelerinin üzerindeki o kadın geliyor karşımıza. hani kumsalda, şezlongunda oturan, başında güneş şemşiyesi* ve şapkası. derken bir yabancı yaklaşıyor yanına. adam diyor ki: "i… i have heard that you can play the way i like it to be played." eh kadın feleğin çemberinden geçmiş, yer mi bu numaraları? cevap veriyor hemen: “i can play anyway that you want but first i want to know…” "neyi bilmek istiyorsun?” diye soruyor adam. yine cevap hazır: “iğneni batırarak damarlarıma zerkedeceğin bu sıvı zehir mi yoksa panzehir mi? dahası, senden öncekilerin iyileştiremediği yerlerimi iyileştirecek mi?”* “zamanında çok üzmüş olmalılar bunu” diye düşünüyor adam içinden ve cevabını veriyor: "i laid my weapons down with my pistol fully loaded, a hunted man to my root…” sonra samimiyet ilerliyor. hatta o kadar ilerliyor ki adam görüyor kadının içinde portakal rengi külot* var. fethedilen yeni topraklar adamın kendine güvenini sağlamlaştırıyor. yere bırakılan o dolu silahlar çıkıyor yine ortaya. güneş şemsiyesi altında oturan kadın yavaş yavaş topluyor hasır çantasını, havlusunu çünkü belli ki gümbür gümbür geliyor kötü hava: “shame shame for letting me think that i would be the one” kötü havalarda yapılacak en iyi şey evde oturup film seyretmek olabilir. alfred hitchcock’tan jamaica inn’i takıyor dvd playerına: "are you positive this is a friend?" the captain grimaced. "those are cliffs of rock ahead if i’m not mistaken." “güvenmek ne kadar da seksi” diye düşünüyor içinden ve filmi seyrederken uykuya dalıyor. uykusundan uyandığında görüyor ki o güvenli sahile korsanlar demir atmış. onun olan topraklar işgal altında. ne kadarı rüya, ne kadarı gerçek emin olamıyor. şüphenin gölgesinde bir avuç daha patlamış mısır götürüyor ağzına. filmden sonra şu en baştaki zehir ve panzehir olayı takılıyor kafasına. adam onun iç huzurundan bir parçayı daha koparıp gitmeye çalışırken, o da adamı konser salonuna davet ediyor. en güçlü olduğu yer orası, sahne. canlı konser performansına taş çıkartacak bir güzellikte, gümbür gümbür adamın zehirine karşı panzehir hazırlıyor: “i'm piecing a potion to combat your poison” (şarkının özellikle son 2 dakikasını dinledikten sonra barons of suburbia’nın hemen hemen tüm tori amos forumlarını şöyle bir tutup silkelemesine hiç şaşırmadım.) kavgadan sonra adam topluyor pılısını pırtısını ve ilk uçağa atlayıp gidiyor. kadın kelebekli bahçesine* çıkıp bakıyor gökyüzündeki o ince beyaz çizgiye: “so go on and fly then, boy…” ardından bir kaç damla gözyaşı belki ama ne önemi var? “cause it matches her eyes when she cries.” diyor general joy. ağlamak ne kadar yakışsa da bunlar zor zamanlar: “i could remember to breathe and all along the watchtower the night horses and the black mares ready themselves for the outcome for the strange times upon us” mother revolution ile dibe oturuyor nihayet: “you could have had me right there beside you…” could have, should have, would have ile olacak işler değil bunlar ama dipte oturmaya fazla alışırsa fena. oraya alışan çıkamıyor yüzeye kolay kolay. depresyondaki her kadın gibi ilk olarak saçıyla oynamak geliyor aklına. çözüyor içindeki minik kızın saçındaki kurdeleleri* ve salıyor çayırlara, çimenlere nasıl olsa mevla kayırır. eh içeride hala bir çocuk var artık ondan emin. o zaman hala umut var ve dışarı çıkmasının zamanı da gelmiş. ilk iş olarak şehirlerarası yol kenarındaki salaş bir bara atıyor kendini. barın adı: cars and guitars. hafif güneyli aksanınıyla soruyor kendisine: “…still a thought says what if i keep on driving?” tamam yola devam edilecek ama hiç kolay değil bu yeniden kalkıp yürümeler. güven yitirilmiş bir kere: “is there anyone? is it any wonder... i'm out the door is there any way? is there any way forward? thought i had a witness thought you were you thought i was a witness you could turn to not in…” hiç mi kolay değil hem de. birazcık kafasını dışarı uzatıp baktığında bile korkutuyor her şey. o zaman yine giriyor kabuğunun içine. dönüyor kendine, karanlığına, lucifer morningstar’a. (original sinsuality kesinlikle albümdeki favorim. albümdeki en kısa şarkının en güçlü olmasına hayran olmamak mümkün değil. tıpkı emprovize şarkılarından ghosts and spooks and maybe you gibi. söyleyeceğini söylüyor ve bitiyor. bir kerede tek hamlede işimizi bitiriyor.) baktı ki sığamıyor artık bir yere, o zaman yapılacak en iyi şey bir yerlere gidip uzaklaşmak. atlıyor saab’ına, ver elini irlanda! kafasını toplamaya… (eric’ten ayrıldıktan sonra da irlanda’da eski bir kiliseye sığınarak tarihindeki en şiddetli fırtınaya karşı durmasını bilmişti tori ve boys for pele gibi güçlü bir albümü yapmıştı zamanında. artık iyice anlıyoruz ki tori için bir kaçış yeri irlanda. zor zamanlarda kafa toplama yeri.) kafa toplandığı zaman da esas yüzleşmeye sıra geliyor. “arıların soktuğu bu kız yaşayacak mı?” diye soruyor kendine ve sorunun cevabı için arıcıya* gidiyor. “kim olduğumu biliyor musun?” diye soruyor arıcı ve devam ediyor: "i'm the one who taps you on the shoulder when it's your time don't be afraid i promise that she will awake tomorrow somewhere tomorrow somewhere wrap yourself around the tree of life and dance the infinity of the hive“ ve de ekliyor sonunda: “bu mesajı michael’a ulaştır” arıcı kafasını karıştırıyor. düşünceli düşünceli yürürken birden çok tanıdık bir ses duyuyor: "hi. surprise. i've been searching, trying to find you" bu gidenler neden böyle pat diye geri dönerler? nereden bulurlar bu gel-git haklarını kendilerinde? kadın şaşkınlıktan kalıyor olduğu yerde: “i couldn't speak my hands reached for martha's foolish ginger we talked until the moon came up about how life without love isn't worth very much.” ve sonra adama şarkısını mırıldanmaya başlar: “eğer bu liman ışıkları yarım mil daha içeride olsaydı, kim bilir daha nerelere sürüklenecektim?” karaya ayak bastığına memnundur artık. geçmişten kalan o gölge ile yüzleşince nihayet güveni geri gelmiştir. başı diktir. tek başınadır ama güçlüdür, ayaktadır. “ulan eve ekmeği ben getiriyorum, al ne istiyorsan, ev, banka hesapları, hepsi senin olsun!” diye kükrer hatta bu son yüzleşmeden aldığı gazla: “you can keep your hoochie* you can keep the house and the bank accounts 'cause i bring home the bacon” hesaplar görülmüştür artık ve bu balık burcu* erkeğine veda etmesinin zamanı gelmiştir: “hey i am not in your way hey no need to push me again…”* adam sakin karşılar bu durumu ve kadını yatıştırmaya çalışır: "relax love" he said before he left take those hands away from your eyes from where i stand you're in my sky güzel olan her şey gibi bu da bitmiştir artık. en azından medeni bir ayrılığı haketmişlerdir. hatta eski günlerin hatırına birer kadeh tokuşturup veda ederler birbirlerine: “i raise a glass make a toast a toast in your honor…” el sıkışırlar centilmence. bu oyun da buraya kadardır. herkes artık rahatça kendi yoluna gidebilir ve bıraktığı yerden hayatını toparlayabilir. ama kadın yine de düşünmeden edemez: “i thought i'd see you again. you say you might do maybe in a carving in a cathedral somewhere in barcelona…” - the end - eh yukarıdaki bu minik hikayeden de göreceğiniz gibi tori’ye hala güvenebilirsiniz. artık her ne kadar karşımızda “give me peace, love and a hard cock!” diye çığlıklar atan nevrotik bir kadın olmasa da; o kendine has samimiyeti ile hala size layık bir yol arkadaşı olabilir ve zor zamanlarınızda asla yarı yolda bırakmaz…
torrent'e düşmüş olan bugün dinleme şansına eriştiğim albüm. çok derin, çok büyük, ve çok karanlık ama daha yorum yapmak için çok erken.
tori amos scarlet's walk'u geride bırakarak kendine yeni bir çizgi çiziyor. vokalde eski günleri hatırlatan bir hınzırlık, melodilerde ise canlılık var. tori amos yemek tarifleri albümü yapsa alacak kadar aptallaşmış hayran kitlesini şu anda bulutların üstüne çıkartıyor sanırım; kendimden biliyorum.
1. dinleyiş: "allallaa tori böyle yapmazdı ama du bakalım" 2. dinleyiş: "hmm the power of orange knickers. fena diil" 3. dinleyiş: "sweet the sting, barons of suburbia, original sinsuality hmmmm" 4. dinleyiş: (arkadaş arar) "alooo su an halay cekiyorum sonra konusalım"
joy press, simon reynolds ile beraber yazdıkları sex revolts kitabında 90'ların alternatif dalgasında ciddi pay sahibi olan tori amos'un ilk ünlendiği zamanlarını courtney love ve kat bjelland gibi kadın rockçı figürleriyle karşılaştırır. bir kıyaslama yapmaz press, ancak müziğinin aldatıcı hafifliğine rağmen tori'nin (adıyla anmam, sevgimden) diğer katartik şarkıcılardan aşağı kalır yanı olmadığından, müziğinin, isabetli bir tespitle, duygusal bir striptiz olduğundan söz eder. tori'nin müzikal ağacının kökleri, sürekli karşılaştırıldığı kate bush ve joni mitchell'in aksine 60'ların rock ikonlarıdır, mesela jim morrison ve robert plant. press kitabında tori'nin 60'ların eril asi personasını alıp kadınsılaştırdığını, evcimenlik ve cinsel baskılardan kopup uzaklaşmanın klasik dinamiğini sefih kız evlatın öyküsü olarak yeniden yazdığını anlatır. tori cinselliğini kullanmış mıdır? evet, ve bunun nesi kötü, bir de bu var. bütün o tecavüz hikayesi ve kadınsı cazibesi yüzünden tori defalarca çarmıha gerilmiştir*. bir courtney love, bir lydia lunch (ikisine de hayran olarak büyüdüm) kadar eli maşalı olmadığı, taşaklı kadın olamadığı için sus be kadın denmiştir. press bu durumun 80'lerde kate bush'un siouxsie sioux gibi vahşi kadınlar arasında bir türlü saygınlık kazanamamasının izdüşümü olduğunu söyler. ya da buna benzer bir şey. ne kadar garip bir ambivalans değil mi? bir şarkıcısın, kadınsın. ağzını açsan suç, kapasan suç. her şeyi söyleyecek kadar dangalak olduğun için damgalanıyorsun, ya da hassas ve parçalanmış olduğun için yeterince cool bulunmuyorsun. belki bu yüzden geyler arasında çok kabul görüyor tori, çünkü tanıdığım birçok kadın arkadaşım tori'yi sıkıcı ve yavan buluyor. ben ise onun softcore bir feminist olduğunu hiç düşünmedim. madonna kadar sıkı bir cinsel politika yaptığını düşünüyorum doksanlarda. bu da yeter. tori ikibinlere sakin girdi. çoluk çocuk. özel hayatını bilmiyorum, hangi şarkıyı kime yazdı, hangisini çocuğuna söyledi. ama tori'nin müzikal rahiyası değişti. tori'nin geçmişteki müziğinde birçok sesi bir arada duyarsınız. rastafaryen müziğinden, gospellerden etkileşimler, modern minimalistleri anımsatan piyano kompozisyonları, darkwave hatta yer yer goth balad ve progresif etkiler. tori bütün bu alaşımlardan kate bushvari bir avant art pop çizgisinde ve zaman zaman joni mitchell dinginliğinde ebru yapmıştır. scarlets walk'ta daha easylistening bir tarza meyletti ama yine de radyoların gözdesi olmadı. vokal daha öne çıktı, enstrümanlar biraz geriledi, atmosfer duygusu kağşadı, yol albümü konseptinde, her biri birer hit olmaya oynayan şarkılar çıktı ortaya. yine de hiç fena değildi. the beekeeper da scarlet's walk'un izinde bir albüm bence. tori o albümden sonra, cahil olduğum için "lıngırı lıngırı" olarak tarif edeceğim bir piyano tonu buldu. masalsı bir ton. belki köklere dönüş, belki sıkıntı, belki writers block, tori içindeki country girl'ü biraz abartarak ortaya koydu. bazan cidden nine gibi söylüyor. ama yine de bazılarının dayanamadığı o güzelim tavuksu sesini duymak çok güzel. the beekeeper'da nefis bir funk tadı var, ki bunun tori için yeni bir şey olduğunu düşünüyorum. kendi sesinin farklı tonlarından koyultup, seyreltip oraya buraya serpiştirdiği geri vokaller ve tanımsız sesler bloklarından ördüğü vagina rock'u olayı biteli çok oldu tori'nin. şimdiki şarkıları genç kızlarımıza, "ayy ne şirin" dedirtiyor. yer yer. yine de temkinli yaklaşıyorlar. internette biraz dolandım, toriciler yine birbirine girmişler. kapışamıyorlar kadını. o şarkı şundan daha güzel, bu diğerini döver. kimine göre en iyi, kimine göre en berbat albümü. kapak da, sanki çocuk masalı kitabı yazmış da promo fotoğrafı gibi. uzun zamandır kendime ütü albümü arıyordum, onu buldum. yanlış anlaşılmasın, bir albümü kişi için özel yapan onunla paylaştığı özel anlar toplamıdır. bir ilişki sırasında veya sonrasında, işe gider gelirken, clubbing yaparken, dans ederken, ya da canınız ne çekerse onu yapıyorken işte, dinlediğiniz. bir ev erkeğinin ütüsüyle arasına hiçbir şey kolay kolay giremez, o giren de özel bir şeydir neticede. dışlanmak pahasına söylüyorum, bir müziği en iyi temizlik ve alışveriş yaparken anlıyorum, tavsiye ederim. yıllardan beri tam olarak ne işe yaradıklarını bilmediğim için genelde her şey üzerinde tatbik ettiğim porçöz, kirçöz, kal gibi maddelerin asit ve eter buharından bir hoş olurken, temizliğin kokusunu ciğerlere çekerken zihin nasıl da bir sünger gibi esner. keza süpermarketin reyonlarında gezerken insan düşüncelere dalar. neyi almalıdır? fiyatlar, gramajlar, ambalajlar uzun uzun tartılır. borçlar nasıl ödenecektir. ermeni sorununa mesela, uzun uzun kafa yorulur. evet masa başı işinden daha düşündürücüdür alışveriş. dimağ açıcıdır. kapitalizmi aydınlattığım gerekçesiyle eksi sozluk komunist standartları enstitüsünden ayar yemek pahasına, bu böyle. tori konudan saptım, mazur gör. aferin, kızıl saçlarından öperim.
orijinal cd'nin kapağını açtığımız anda anlıyoruz ki aslında bu 20 şarkı 6 farklı bahçeye aitmiş: desert garden: barons of suburbia general joy the beekeeper elixirs and herbs: toast martha's foolish ginger sweet the sting the orchard: mother revolution ribbons undone original sinsuality garlands (bonus dvd track) the greenhouse: goodbye pisces ireland the power of orange knickers parasol roses and thorns: sleeps with butterflies marys of the sea jamaica inn rock garden: hoochie woman cars and guitars witness
dayanamayıp emeğe saygısızlık ederek tüm albümü indirdiğim, daha beter bir yüzsüzlükle seri üretime geçtiğim, ama yine de eğer fikrim değişmezse müzik marketelere düştüğü an gidip almayı istediğim, inanılmaz şarkıların birleşimi olan süper albüm. durulmuş mu, sakinleşmiş mi ya da daha mı oturaklı olmuş tori amos bilemiycem ama tek kelimeyle alınıp veya indirilip hatta daha da ileri gidip hacilanıp temin edilmesi gereken bir muhteşemlik abidesi der burda susarım.
çok güzel bir tori amos albümü. ayrıca albümün içinden bir bonus dvd çıkmasıda ayrı bir hoşluk.
icerigi ve tasarimiyla butunlesmis cok hos bir album... sarkilarin cogunu begendim ama, favorim hoochie woman. damien rice katkili the power of orange knickers da pek hos.
dinledikçe daha çok istenen, dozajı arttıkça daha çok içine çeken albüm.
"1991'de silent all these years ile hayatımıza girdiğinde muhtemelen hiçbirimiz ihtimal veremezdik tori amos'un zamanla ne kadar büyük bir fenomene dönüşeceğine. ilk ortaya çıktığında genç, kendine güvensiz bir kız portresi çiziyordu tori. o günler geride kaldı. artık saf olarak adlandırılamayacak kadar zeki, ortalama olarak görülemeyecek kadar seksi, ancak femme fatale olarak hayal edilemeyecek kadar da anaç bir kadın haline gelen tori'nin 8. albümü "the beekeeper" -en basit deyimiyle- sanatçının kariyerinin müzikal zirvesi. çıkış albümü olan little earthquakes'in en büyük gücü genç tori'nin harikulade sesiydi; zengin bir şekilde aranje edilmiş olan şarkılara hakim olan enstrümansa piyanoydu. bunu takip eden under the pink ve boys for pele'de tori minimalimizmin dibine vurmuştu ve neredeyse sadece sesi ve piyanosuyla hitap etmeyi seçmişti sevenlerine. tori amos'u gerçekten önemli bir sanatçı yapan asıl albümler bu ikisiydi; dinleyicisiyle arasında kurduğu bağın diğer şarkıcılarınkine pek benzemediğini görmüştük burada. özellikle bu noktadan sonra sevenleri için asla bir rock yıldızı olamazdı o; ya bir tanrıça, ya platonik bir aşk, ya bir dert ortağı, ya da hoşgörülü bir anneydi. dinleyicileri için her zaman özel biri oldu tori; bir şarkıcıdan öte, hayatlarının her anında yanlarında yer alan biri gibi. çok sıkı hayranlarında bile hayal kırıklığı yaratan from the choirgirl hotel'den sonra tori amos'un müziğinden soğumuş olduğumu itiraf etmeliyim, öyle ki; bunu takip eden cesur ve başarılı to venus and back bile bu hayal kırıklığını unutturamamıştı bana. bu yüzden yepyeni tori amos albümü "the beekeeper"ı fazla beklentim olmadan dinlediğimi söylersem umarım sanatçının sevenlerine saygısızlık etmiş olmam. açıkçası tori amos'un basit olan ve bana eskisi kadar keyif vermeyen müziğinin bir devamı olacağını düşünüyordum "the beekeeper"ın, hatta henüz albümü dinlemeden şarkıların neye benzeyeceğini tahmin etme oyunu oynamıştım kendi kendime, haddimi aşarak. ve sonuç olarak "the beekeeper" benim için gerçek bir sürpriz oldu, çünkü hayal ettiğim müzik kesinlikle bu değildi. "the beekeeper" her insanın kafasında değişik bir şekilde canlandırabileceği bir hikayenin taslağı gibi; bu, başı ve sonu olan bir öykü, ancak bazı noktaları bilerek eksik bırakılmış, bu yüzden farklı yönlere çekilmeye de müsait. konsept bir albüm "the beekeeper"; tori amos'un the wall'u bu olsa gerek. tori amos belli ki albümü tek cd'ye sığdırabilmek için yoğun çaba harcamış; böylece 79,5 dakikalık "the beekeeper"ın eksik noktalarına ne olduğu sorusu da açığa kavuşmuş oluyor. ve ilginç bir şekilde sanatçının kariyerinin bu en uzun stüdyo albümündeki her şarkı -evet, her şarkı- birbirinden iyi. belli bir hikayesi olan ve birbiriyle doğrudan ilintili şarkılardan oluşan albümlerde, yokluğu dinleyiciyi rahatsız etmeyecek birkaç şarkı da bulunur çoğu zaman, ancak bu "the beekeeper" için geçerli değil, hiçbir nota es geçilmemiş burada. açılıştaki parasol tori'nin yaptığı en güzel şeylerden biri, görünen o ki tori "barış, aşk ve sıkı bir penis"* istediği zamanları (bkz: professional widow) çoktan aşmış: "bir deniz manzarasına hiç de ihtiyacım yok / benim kendi küçük mutluluklarım var / onlardan biri de işte bu duvar". "parasol"un hemen ardından gelen sweet the sting "the beekeeper"ın en iyi şarkısı olabilir. albümün en güzel sürprizi olan hammond klavyesinin en başarılı şekilde kullanıldığı parça bu. "under the pink" ve "boys for pele"de o çok sevdiği piyanosundan başka hemen hiçbir enstrümana yüz vermemiş olan tori, "the beekeeper"da klavyeden gitara kadar pek çok enstrümanı harika bir şekilde harmanlamış ve böylece müziğini rock'a daha çok yaklaştırmış. şarkı sözlerinde sürprizlere -en azından tori hayranlarını gerçekten şaşırtacak sürprizlere- pek yer yok, ancak "the beekeeper" asıl gücünü müzikal çeşitliliğinden ve şarkılarının ritmik yapısından alan bir albüm, ki söz konusu olan bir tori amos eseri olduğunda bu gerçekten ilginç bir nokta oluyor. müzikal varyasyonlara rastlamak pek mümkün değildir tori amos'un müziğinde, ancak "the beekeeper" içerdiği zengin enstrümantasyonu ile pekala björk'e bile ait olabilecekmiş gibi duruyor. burada elektronik bir atmosferden bahsetmek gerçekçi olmayacaktır, ancak "the beekeeper"da tori amos'un en azından daha önce hiç olmadığı kadar yeniliğe ve değişikliğe açık gözüktüğünü belirtmek lazım. hele o sly and the family stone'vari, soul havasındaki witness'a özellikle dikkatinizi çekmek isterim. tori amos'un "c'mon c'mon c'mon" diye şarkı sözü yazıp üstüne üstlük bunu gayet funky bir vokal ile seslendireceğini rüyamda görsem inanmazdım herhalde. "the beekeeper" her ne kadar tori'nin minimal müziğinde devrimsel kabul edilebilecek kadar yenilikçi bir albüm olsa da, bu yeniliklerin sanatçının çok sıkı takipçisi olmayan dinleyicileri tarafından farkedilmeyebileceğini de belirtmek lazım. değişim geçirirken bile özünden tam anlamıyla kopmuyor tori; örneğin piyanosu kuşkusuz hala en sevdiği enstrümanı, ancak kendisine kocası tarafından hediye edilmiş olan hammond klavyesini de çok sevmiş olduğu her halinden belli oluyor. tori'nin edebiyata olan ilgisinde de en ufak bir azalma olmadığını görebiliyoruz; jamaica inn, adını ünlü yazar daphne du maurier'in aynı adlı eserinden alıyor. ayrıca muhalif bir siyasi görüş açısına sahip olduğu bilinen tori, en son closer filminde dinlediğimiz olağanüstü the blower's daughter parçasıyla parıldamış olan damien rice ile düet yaptığı the power of orange knickers'da asıl teröristin kim olduğundan emin olamadığından bahsederek ülkesi amerika'ya bir gönderme yapmayı da ihmal etmiyor. bir bakıma (her tori amos albümü gibi) çok özel, kişisel, ancak değişik bir perspektiften bakıldığında da toplumsal olarak ele alınabilecek bir yapıt olan "the beekeeper"da gerçekten bir tane bile sırıtan parça bulmak mümkün değil. bu güne dek en sevdiğiniz tori amos şarkısı hangisiydi? silent all these years, past the mission, precious things, bliss, space dog, bells for her...? bunların hepsini unutturabilecek kalitede o kadar çok şarkı içeriyor ki "the beekeeper", zamanında bu kadından umudunu kesmiş olan bendeniz huzurlarınızda kendisinden özür dilemek istiyorum. "the beekeeper" belli ki tori'inin yıllardır yapmak istediği müziğin ta kendisi. kesinlikle "little earthquakes"den bu yana yaptığı en güzel albüm bu, hatta başyapıt statüsündeki bu eseri gölgede bırakan kimi anlara dahi sahip. "the beekeeper" başka yönlere çekilebilecek tüm alt tema ve benliklerinden arındırıldığında, her şeyden öte, nefis bir aşk (daha doğru bir deyimle "aşk-sonrası", "ayrılık") albümü. ancak her başarılı aşk albümü gibi dikkat edilmesi gereken bir eser bu da. tori amos genç dimağlar için zararlı olabilir; aşk acısı çekerken öylesine saf, iyi niyetli ve etkileyici gözüküyor ki, bunu iyi bir şey sanmak pekala mümkün. yazıya akustik gitarı, piyanoyu ve tori'nin harikulade sesini en görkemli biçimde harmanlayan sleeps with butterflies'dan bir alıntıyla son vermek istiyorum: "ben senin bildiğin kızlardan değilim / iyi geceler öpücüğü almayı hakeden biriyim". ah tori, inan sen çok daha fazlasını hakediyorsun." *
dinlemeye doyulmaz tori amos albumu. baska turlusu de beklenmezdi zaten.
albümü dinlerken arka arkaya bir iç sıkıntısı bombardımanına dönüşen eşekarısı saldırılardan feci derecede yara aldığım albüm. vlinder'a katılmaktayım, o kadar uyuz bir albüm ki dinlerken içime fenalıklar geldi. tam anlamıyla scarlet's walka benzeyen, aynen onun gibi bir-iki şarkısı azıcık bunu bozsa da, mıy mıy giden bir albüm. bir arkadaşımın dediği ve de çok da katıldığım üzere bu kadına hakikaten mutlu olmak yaramıyor. doğurmuş, çocuğu var hayatı düzene girmiş gibi gözüküyor ve bunlar da maalesef müziğine sıkıntı, monotonluk, bıy bıylık veriyor. albümde öyle şarkılar var ki, toriciğimin söylediğini bilmesem plaj müziği, restoran müziği sınıfına düşünmeden sokabilirim. "scarlet's walk" mu daha bayık yoksa bu mu, karar veremedim. insan ister istemez kadının başına bir başka felaket gelse de biz de şöyle gene sıkı bir albüm dinlesek diye düşünüyor bir taraftan da yüzü kızarıp tahtalara vururken. ah be toriciğim, ne oldu sana, evlilik yaramadı galiba, bir tane daha caught a lite sneeze, bir tane daha northern lad yapmadan mı terkedeceksin bizi yoksa?
şimdiye kadar dinlediğim en harika albümlerden biri, özellikle yolculuklarda bıkmadan usanmadan dinliyorum. benim gibi içinde rock tınısı bulunmayan müziklere nispeten uzak birini bile bu kadar etkileyebildiğine bişeyler vardır diyorum.
küçük bir kızın bakış açısından the beekeeper; http://home.actlab.utexas.edu/~spiffy/bee.html
dokuzuncu nesil yazar.*
bunca yillik tori hayrani bir romaliyim, bundan daha guzel albumu gelmedi dadaslar. yedi yil sonra da olsa, yakalayamadiysaniz yakalayin ucundan.
