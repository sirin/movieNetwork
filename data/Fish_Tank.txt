2009 cannes film festivali'nde thirst ile jüri özel ödülü'nü paylaşmış olan film. başrolde hunger filminden tanıdığımız michael fassbender. http://www.imdb.com/title/tt1232776/
bir andrea arnold filmi.. mia'nın öyküsü.. sinemadaki yalnız kızların ingiliz olanı.. ötekiler ve berikiler;rosetta, mouchette ve buna benzer..
http://www.ifcfilms.com/…/ifc-in-theaters/fish-tank http://www.apple.com/…railers/independent/fishtank/
mia'yı oynayan katie jarvis de bildiğimiz konsey evleri chav'lerindenmiş. film sayesinde hayatının kurtulmuş olma ihtimali var ama hatun 16 yaşında zaten hamile kalmışmış. zaten izledikçe gerim gerim gerildim, başına geleceklerden endişe ettim, ama zaten olan olmuş, karakterin aslı astarı bbc films'gillere ancak misafir gidecek kadar zavallıymış. yazık ulan mia'ya.
29. uluslararası istanbul film festivali'nin dünya festivallerinden bölümünde gösterilecek olan andrea arnold filmi. http://www.fishtankmovie.com/
ailevi sorunlar yaşıyan depresif genç kızın kimlik bunalımını anlatan ingiliz yapımı film.
ilk bakışta klasik bir ingiliz filmi gibi duruyor. aslında öyle de. 15 yşındaki mia'nın hayatı annesinin eve yeni erkek arkadaşını getirmesiyle değişir. aslında değişmesi gerken bir hayatı vardır mia'nın. bizim "hayat" a benzer az buz. banliyöde yoklukla yaşayan ve mutsuz olan mia dans eder içki içer ama çıkışı bulamaz bir türlü. bakışı kamerası sadeliğiyle fazlasıyla ken loach'ı andıran bir film. it's a free world benzeri bir yapısı var. ama michaesl fassbander ve başroldeki katie jarvis'in iyi oyunculukları da eklenince iyi bir film çıkıyor ortaya. cannes'da thirst ile jüri ödülünü paylaşmaları da tesadüf değil zaten. *
29. uluslararası istanbul film festivali'nin en eğlenceli filmi.
andrea arnold, hem olağanüstü etkileyici ve samimi, yumuşatılması adına köşeleri yuvarlatılmamış, gerçek hayata inanılmaz yakın duran bir senaryo yazmış, hem de filmi yönetirken hepsi birbirinden yetenekli oyuncularının performanslarındaki doğallık ve yoğunluğa ters düşecek özel çekim teknikleri kullanmamayı bilmiş. aşırı şiddet, uyuşturucu, hamilelik, bağıra çağıra gözyaşlarıyla yapılan anne-kız yüzleşmeleri gibi klişelerden dikkatle uzak durmuş olması da büyük bir artı. gerçekçi, sert, neredeyse gaddar bir film fish tank. türünden beklenen yapmacık, süslü iniş/çıkışlara bir an bile teslim olmamış. sosyal yaralara parmak basmaya çalışmak yerine, tek tek insanların karakterlerine, arzularına ve zaaflarına odaklanmış. bu karakterlerin yaşam koşulları elbette hareketlerindeki motivasyonlarında önemli bir yer oynamış, ama bu koşullar salt altmetinde var; asla seyircinin gözüne sokulmamış ya da daha etkileyici olması için abartılarak gösterilmemiş. filmle ilgili inceleme yazısı: http://kedilervekitaplar.blogspot.com/…h-tank.html#
doğal, sert boğucu bir hayal kırıklığı filmi. nefis.
işte asıl an education bu. çünkü okul-kocaya kaçma dilemması eşiğinde, frankofon özentisi bir genç kızın didaktik hikayesinden çok daha gerçekçi şeyler anlatıyor. burada bir mesaj yok; şimdi, geçmiş ve gelecek olmak üzere üç tane zaman/kadın, ve ötesinde bir döngü var. ayrıca ben o hayalleri bir yerlerden biliyorum, beyaz atı sciuscia'dan tanıyorum; hepsi afiyetteler şimdi.
ingiliz sinemasının kendine has bir gerçekçiliği var. gayet hoş bir sinematografiye sahip film. çarpıcı bir hikaye mi, hayır. ama son dönemde izlediğim en iyi fim oldu. filmi sevenler için nas'tan geliyor; life's a bitch. you know what i'm talkin' about man!
bütün gece ken loach filmi diye izledim. meğersem değilmiş. yarattığı boğucu atmosfer, sefil orta-alt sınıf falan hep bilindik şeyler. bunları zaten aşağı yukarı ortalama bir bbc belgeseli izleyerek rahatlıkla görebileceğiniz şeyler. filmin ken loach havası falan dahil tüm bu tanıdık tabloaya bakarak bu filmin yeni bir şey söylemeyeceğini zannediyor insan. hayır aksine; bu dünyada ne zaman "güneşin altında yeni bir şey yok" diye düşünsem bir şeyler çıkıp şaşırtabiliyor insanı. new york times editörü olsam; rahatlıkla "çarpıcı bir dram" diyebilirdim bu film için. insanın boğazını falan düğümlüyor gibisinden şeyler gevelemeden basbayağı ayakları yere basan sağlam bir dram diyebilirim kendi adıma. çok güzel. muhakkak izleyin.
festivalde gördüğümde, ilk on dakikası yanımdaki teyzeleri rahatsız etmeden nasıl kaçarım bu teenage filminden dediğim, mia'nın bitmek bilmeyen yürümelerine odaklanmamla nefes almadan izlediğim filmdir. --- spoiler --- film ışıkların muhteşem kullanımıyla güzelleşiyor. yakın çekimden kaçınmayan yönetmen istediği duyguyu sonuna kadar vermiştir. nefesler ve ışık, diyalogsuz anlatmıştır senaryoyu seyirciye. filmdeki bütün karakterler dibine kadar mutsuz ve umutsuzdur. anne ,büyük ihtimalle, yanlışlıkla yaptığı iki çocukla yalnız ve alkoliktir, mia'nın hayatındaki tek anlam, dans yarışması, gece kulübü striptizcileri elemesi çıkmıştır,at ölmüştür.connor'ın mutsuz bir evliliği vardır ve gereksiz bir işe sahiptir. küçük kardeş tyler'dan hiç bahsetmiyorum. her şey çok yalın ve gerçektir. neyse ki film sonundaki joanne ve mia dansı gülümsetmiştir. --- spoiler ---
bizi ingilizlerin ergen öyküleriyle sosyal gerçekçiliği vurgulama konusunda durup durup etkili yapımlar ortaya çıkardıkları sonucuna götüren ve içerdiği ergen öyküsüyle umutsuz sosyal gerçekçilik adına skins dizisindeki gençleri hatırlatan bir film. mia'nın kıstırılmış hayatından bir şekilde yırtma hayalleri, hip hop dansçısı olma çabaları, anneden başka her şeye benzeyen annesinin erkek arkadaşıyla olan yakınlaşması, michael fassbender'ın kaçınılmaz bir doğallıkla oynadığı karakterin mia'nın dünya görüşüne olan etkisi ve bir genç kızın hayattan aldığı ilk tokatlarla isyanları bir bağımsız film olarak başarıyla aktarılıyor. yalnız, kız kardeşine biraz daha sevecen davransaydın ya be mia?
2009 yapımı andrea arnold filmi... mia 15 yaşında kural tanımaz asabi huzursuz asi genç bir kızdır. arasının fazlasıyla bozuk olduğu yaşadığı dünyada tek zevk aracı rap müzik ve dans etmektir… mia, bakımlı güzel ama bir o kadar da çocuklarına ilgisiz annesi ve küçük kız kardeşiyle ingiltere’nin varoşlarında eski bir apartman dairesinde yaşamaktadır… sıkıcı hayatı bir gün aniden değişir mia’nın… annesi yeni bir erkek arkadaş edinmiş ve bir süre sonra beraber yaşamaya başlamıştır… ilk günden kendini evlerine gelen bu yakışıklı yabancıya kaptıran mia onunla yaşayacaklarına da engel olamaz elbette… ancak bu engllenemez birlikteliğin sonucu da bilinmeyen bazı sırların açığa çıkması olacaktır… fish tank filmini sevdiğimi söyleyerek yazıma başlayayım… yönetmen filmini tamamen gerçeklik üzerine inşa etmiş diyaloglar ingiliz aile yaşamı günlük dil hepsi olabildiğince sahici.. popüler kültür değişim yabancılaşma ve yozlaşma üzerine dikkat edilesi bir film fish tank… popüler kültürün özellikle rap müzik ve dans odaklı olarak ingiltere’nin amaçsız ve kimliksiz gençliği üst zemininden anlatımı epey ilgimi çekti ve bencede oldukça başarılıydı…içki içmek dans etmek ve devamlı sevişmek veya sadece bunlar odaklı yaşamak işte filmin anlatmak istediği yozlaşmayı doğuran popüler kültür hastalığının sonuçları… kopuk aileler idealsiz gençlik özgürlük adı altında yozlaşan bir toplum… ve elde kalan tek şey dans… filmdeki tek iletişim kaynağı… filmin hikayesinin ikinci ana eksende anlattığı, mia’nın, annesinin erkek arkadaşıyla yaşadıkları ve sonu da yine bu pencereden bakıldığında olabildiğince popüler kültür ağırlıklı… hızlı yaşanıp hızlı tüketilen cinsten mia’nın deyimiyle yaşanılması gerekli… ama özünde yanlış mia tarafından farkedilmeyen bir yanlışlık bu tabi… ben yönetmeni canı gönülden kutluyorum… siyasi toplumsal tüm hareketlerden el çektirilen beyni popüler kültür oyunlarıyla yıkanmış tüm halkların ilerde karşılaşacakları bir gerçeklik sunmuş filmiyle her şeyi çok güzel anlatmış sinema dilini sevdim vurgulamalarını beğendim… tabi eleştirlerimde oldu klişe unsurlara çok sık başvurmuş aslında olabildiğince özgün bir film olabilirmiş neden akışına bırakmamış da küçük sinema hilelerine başvurmuş anlamadım … filmi izleyen arkadaşlar ne demek istdiğimi anlayacaktır… sonuç olarak loach’ın my name is joe’su kadar doğal ve gerçek bir film var karşımızda herkesin izlemesini şiddetle öneririm filme puanıma gelince o küçük hileler vereceğim puanı düşürdü biraz ama yine de 10/7…
filmin sanat yönetmeni de filmdeki gerçeklik unsurunu bozmamak adına bütün mekanları olduğu haliyle kullanmış.
güzel bir film,dikkatle izlenmeli.. --- spoiler --- connor a inanıyor mia, mia kadar biz de, ve hayal kırıklığını onun kadar derin yaşadığımızdan güzel bu film.. ah o son yumruğu yemeseydi.. --- spoiler ---
bünyede biraz skins tadı bırakan, gerçekçi ve karanlık bi film. başroldeki mia'yı oynayan katie jarvis de, metroda erkek arkadaşıyla kavga ederken keşfedilmiş, daha önce hiçbi oyunculuk tecrübesi olmamasına rağmen iyi iş çıkarmış.
güneşin hiç gözükmediği, karanlık, yağmurlu bir pazar gününü, daha da karanlık hale getirecek kadar bunaltıcı. sade ve sıradan bir film.
filmin alternatif adı:"ingiltere varoşunda kartlaşmış bir lolita"dır. http://assets.diylol.com/hfs/66c/78a/c7a/resized/pedobear-meme-generator-18-too-old-do-not-want-63db14.jpg
ing. akvaryum.
kapalı, havasız, pis, küçük bir akvaryumda, bir balık olduğunu farketmek adına bir film. yukarı tükürsen su, aşağı tükürsen su. tükürsen su zaten. ağlasan da su. seni yutan bu su. balık deyip geçme, türlü türlü hayalleri var onun da, kuşkusuz. akvaryumdan kurtulmak var, nefes almak var (aman dikkat!), açık denizlere gitmek var, büyük balıklardan ürkmek var, ürksen bile büyülerine kapılıp peşlerinden gitmek var, yol iz bilmemek var, yem olmak var, var da var... bu akvaryum da, ağzına kadar dolu bu hayallerle. biraz fazla kalabalık bu yüzden; her şeyden var az az, ve çok çok. belki suyu biraz temizlemek lazım, belki akvaryumun içindeki fazlalıkları biraz atmak lazım. ama evvela zaman ayırıp akvaryum’a dalmak lazım. denize evrilemeyen pis bir akvaryumda balık olmak ne kadar zorsa; ergen olmak da zor iş, ermemiş bir dünyada.
calistigim yardim kurulusu tarafindan tum psikoterapistlere gonderilen bir e-maille seyretmemizin tavsiye edilmesi uzerine izledigim film. londra'nin inner city bolgelerindeki sorunlari o kadar basitlestirmis, o kadar duygusallastirmis, o kadar cocuk oyunu haline getirmis ve sanki insanlar oralardan ve yasadiklari cehennem azabindan muzige, dansa vesaireye karsi olan bir tutkuyla falan kacabilirmis gibi yansitarak yalan soylemisler ki, saygi duyamadim ben bu filme. ingiltere'de savas alanindan farksiz, her gun gencecik insanlarin birbirlerini vurarak oldurdugu, ailelerinin tecavuzune, cetelerin tacizine ugradigi, suc islemeye zorlandigi, cikisi olmayan bolgeler var. mia falan hikaye, camila batmanghelidjh'in anlattigi gercek hikayelerden birinin filmini cekecek bir babayigit lazim bu ulkeye.
