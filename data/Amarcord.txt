mi ricordi - "hatirliyorum"un fellininin dogup buyudugu kasabada soylenis sekli.
sigara dükkani sahnesindeki, gogusleri 50 kg civarındaki zebellah teyze oglan cocuklarını kadinlardan sogutmak icin birebirdir, tabi sozkonusu cocuk fellini degilse.
muzikleri icin (bkz: nino rota)..
gradisca, volpina, matematik öğretmeni, tütüncü kadın gibi fellini kadını çeşitlemelerine doyduyumuz bir filmdir. şişko ciccionun hasta olduğu yanılmıyorsam aldrina adlı kızın bu kadar fellini hatunu arasında ne aradığı ise bilinmez.
bir bekleyis, bir hayaller filmi. pek tabi bol koca meme, bol koca popo.
varlığı sorgulayan bir filmdir. pek de erotik değidir bu anlamda.
küçük kasabalar ve o kasabalarda sıkışmıs hayatlar, anılar, hayaller, kadınlar, erkekler, çocukluk, ergenlik ve hatta yetişkinlik, kısacası yaşam üzerine yapılmış bir başyapıt. sahip olduğu tetikleme mekanizması ile beni her izlediğimde ağlatmayı başarabilmiş filmdir.ne 8.5 ne la dolce vita, fellini’nin en iyi filmi budur.
(bkz: üflemeyeceksin salak emeceksin)
altları çizilerek karikatürize edilmiş kişiliklerle dolu bir başka fellini filmi. kasabadaki bir yandan şenlikli diğer yandan sıkışmış hayat emir kusturica filmlerindeki tadı veriyor. arada bir etkileşim söz konusu ise etkileyenin fellini olması kaçınılmaz.
bahar geldiginde havada ucusan polenlere halk arasinda amarcord adini verilmisti bir zamanlar bu filmin bahar sahnesi yuzunden.
(bkz: voglio una donna)
polenlerle*başlayıp polenlerle biten nostaljik bir federico fellini filmi. bu nostaljinin kişide meydana getirdiği burukukla filmden zevk almak mümkün. müzikleri filmi ayakta tutan en sıkı payandalar. lakin şu enstanteneler de sinema adına dikkate şayan: --- spoiler --- koca bir gemiyi izlemek için ayaklanan kasaba halkının gemiyi gördükten sonraki nidaları arasına karışmış kör armonikacının "neye benziyor?neye benziyor?"diye heyecanlanması , sisin içinde beliren beyaz boğa ve de dans eden adölesanlar, muhteşem kar görüntüleri, gradisca'nın kıçı ve kasaba içre ele alındığı tema, biscein'in palavraları ve de bomba bir bölüm olarak akıl hastası teo amcanın koca bir ağacın tepesine çıkıp "kadın istiyorum!" diye bağırması ve cüce bir rahibenin gelip teo'yu aşağı indirmesi. --- spoiler --- kendini izleten bir film. e peki izlemesek çok bir şey kaçırır mıyız? bence hayır. *
fellini'nin memleketi emilia romagna yoresinin, romagna kisminda konusulan, romagnolo dilindeki cumle. italyanca; "io mi ricordo", turkce; "ben hatirliyorum" mealine gelmektedir.
1973 yapımı, fevkalade bir federico fellini filmi. 30'ların italya'sına çocukluk ve gençlik gözüyle bir bakıştır ancak o kadar gerçek, o kadar güzeldir ki, 80'lerde türkiye'de çocukluğunu yaşamış birini bile tamamen içine alıp götürebilir nostalji diyarlarına... --- spoiler --- çocukluğumuzun rituelleri, yaramazlıklar, fırlamalıklar, okuldaki komik olaylar, kar sevinci... cinselliğin keşfi, mastürbasyon zirveleri, yaşça büyük kişiye duyulan aşk, mahallenin fahriye ablası, fantaziler ve sonra ilk aşk, karşılıksız kalması... siyasetle tanışma, olaylarıyla yüzyüze gelme, sporla tanışma... aile, aile kavgaları, dedenin bunaması, babanın öfkesi, annenin ölümü... --- spoiler --- her karesinde kendi çocukluğumu bulduğum, belki de yapılmış en evrensel film. saygıyla eğiliyorum.
bir fellini rüyası daha. flashbacklerle dolu matrak günah çıkarma sahnesi ile de bizi bizden almıştır.
belli bir başı ve sonu olmayan hatta bir senaryosu dahi olmayan, fellini'nin erken gençlik dönem hayallerini ve anılarını yansıttığı faşist dönem küçük bir italyan kasabası kesiti filmi. italyan sinemasını sevmeyenler için işkence boyutunu varan sıkıcılığa neden olabilir. ama eğer bir şekilde filmi adapte olursanız da sonuna kadar götüren bir yolculuk oluyor.
6 haziran 2005 tarihinde,istanbul italyan kültür merkezi'nde saat 20:00'de ücretsiz olarak gösterilecek olan filmdir.
fellini'nin inanilmaz kamera acilari ve muthis hikaye anlatma yeteneginin aksamimi guzellestiren sonucu. ankara sinema ve kultur dernegi'ne tesekkuru borc biliriz.
bir küçük italyan kasabasının döngüsel hikayesi. baharın bereketini kutlamak amacı ile düzenlenen ateş yakma töreni sonrasında geçmiş yılın küllerinin süpürüldüğü, her gün ziyafet her gün eğlencenin yaşandığı, akıllısından çok delisi olan ve bir kadının sex sembolü olarak dolaştığı bir kasaba. bunun yanı sıra fellini'nin gençlik fantazileri, din ve eğitim sistemi üzerine alaycı dili görülmekte. ortalık sis ile kaplandığında yaşlı dede "if death is like this, it's not very nice." der ve kış gelmiştir, dolayısıyla ölüm. ardından tekrar baharın gelişiyle kutsal birleşme olan evlilik gerçekleşir. bu küçük kasabada sıkışmış değiller, tam tersi dışarısına -yani "geçmiş"ten uzağa- çıkmak istemiyorlar.
ortaokuldaki din hocamla, devamli anneye selam ceken kilisideki pederin sordugu sorular ve verdigi tembihler (su geliyor mu? coni misin? vb..) arasinda hic bir fark göremedigim film.
1974 yılında en iyi yabancı film oskarını almış bir fellini başyapıtı. ikinci dünya savaşı öncesi bir italyan köyünün fotoğrafını bir bahardan bir bahara çeken sinema meltemi. e peki izlemesek çok bir şey kaçırır mıyız? e evet.
sisin içinden beyaz boğa'nın belirdiği sahne unutulmazdır.
cocukluga dair bir filmdir.. her ne kadar cocuklarin bakis acisi cok da etkin degilse bile.. fellini cocukluk gunlerini "hatirliyorum" der belki de.. bu filmin daha sonra guney italya'dan cikacak, kasaba hayatini anlatan, yan hikayeler barindiran filmleri etkiledigini dusunuyorum.. (bkz: malena)
bir kasabanin kendine has yasami ve bu yasamin daha da alt kumesi olan kisisel yasamlari ve bunlarin farkliligini, insanlarin uzuntulerini, sinirlerini ve isteklerini komik, sarkastik bicimde gormemizi saglayan, bir transatlantigin (ki fasizmin sembolik olarak filme yansitilisi oldugu asikardir) kasabadan gecmesiyle kasabada yasayanlarin olagandisi bir olaya nasil olagandisi bir heyecan duydugunu ( bu durumu da bir transatlantigin oradan gecmesinden ziyade siyasal bir olgu olarak dusunelim) en acik haliyle gosteren mukemmel bir fellini filmidir.. sonunda kisisel isteklerin masalsi bicimde cogunlugun sesi olabildigini, insanlarin kisisel cinsel gudu, beklenti ve yasama amaclarinin disinda toplumsal varliklar ve bir toplum icinde yasarken birbirlerinden surekli etkilenen, birbirlerinin yasamlari ve istekleriyle beslenen canlilar oldugunu bu kadar guzel kac kisi ifade edebilir, bilmiyorum. ayrica otobiyografik ogelerin bulundugunu biliyor olsak da kanimca otobiyografik bir filmden cok daha ote anlam, gonderme ve tasvirler mevcuttur. yine de fellininin en iyi filmi oldugunu soyleyemeyecegim, zira o filmin benim acimdan la dolce vita oldugunu belirtmeliyim.
dahi italyan yönetmen fellini'nin, yeni yetişen birçok yönetmen için ders niteliği taşıyan sinema klasiği.
faşizmle inceden inceye dalga geçmiş filmdir. bir sahnede, faşist komutan tam bilardo sopasıyla topa vuracağı sırada elektrik kesilir. sonra birden, muhteşem bir keman sesiyle olağanüstü güzellikte enternasyonal marşı yorumu duyulur. bizim faşistler deli gibi dışarı çıkarlar. her yer kapkaranlıktır. herkes müziğin nereden geldiğini arar. onlarca kişi sağa sola deli gibi koşturur. bir gramofondan gelmektedir ses. peki gramofon nerdedir? çan kulesinin tepesinde! sonra bizim faşistler alete ateş etmeye başlarlar. müzik susmaz... susmaz... sonunda bir tanesi gramofonu düşürür. ispiyon üzerine bir adam yakalanır. ancak o yapmamıştır ya da onun yaptığına dair hiçbir iz yoktur filmde. adama işkence edilir.. hala kimin yaptığı şahsımca merak konusudur..
ilk olarak avusturya'nin linz kentinde duzenlenen bir koro yarismasinda tanisma firsati buldugum, ozellikle "early music" ve ronesans donemi eserlerini seslendirmedeki basarilarina ve muzikal yeteneklerine hayran oldugum, alman vokal toplululugu: "http://www.amarcord.de/"
"karizmatik duruş" kaygısından tamamen uzak olan bu saf filmler daha en başta basit! melodilerden oluşan müzikleriyle insanı alıp götürebiliyor uzaklara. hani abd'de arabalı sinemalarda insanların eskiden film izlediğini felan görürüz ya filmlerde, işte öyle bir durumda hissetmeme neden oluyorlar. yine insansı bir film işte. insan, hayat ve birazda mizahi bakış açısının toplamı gibi bişey amarcord. teknik kısmıyla ilgilenmiyorum ama. çünkü filmi ya teknik kısımla yani beyin ile izleyeceksiniz ya da kalbinizle. biz genelde kalbimize yeniliyoruz. gerçi bundan şikayetçi olan var mı pek sanmam. o yüzden hangi kare ne kadar fotoğraf estetiğindedir onlardan hiç bahsetmek istemiyorum. işte kalbinizle izlediğinizde çok az kişi heralde ben beğenmedim diyecektir. çünkü hayat ve insana özgü şeyler var filmde. tabi tüm sıradanlığıyla doğal olarak. italya'nın bir kasabasında dine, aşka, eğitime, politikaya, cinselliğe, aile yaşamına, anılara, hayallere, kadınlara, erkeklere, çocukluğa, ergenliğe, yetişkinliğe, çocukça yaramazlıklara, okul yaşamına, cinselliğin keşfine, akabinde masturbasyon heyecanına, kendinden büyük birine duyulan ilgiye, kendinle yaşıt birine duyulan (karşılıksız) aşka, fantazilere, kar ve bahar sevincine, ölümlere daha çok mizahi yönden bakan bir film var. ayrıca bol bol iri meme ve popo da dahil bunlara. gülmek isteyen bir çok insana rahatlıkla tavsiye edilmeli bu film. çünkü istemeden ve kendinizi zorlamadan resmen salyalar saçarak gülüyorsunuz. italyan kültür merkezini dolduran sosyetik süslü entel teyzelerle yanyana epey bir güldük filmde. iri memelere, "üflemeyeceksin emiceksin" tarzı süperötesi mizaha, çok sempatikçe gösterilen masturbasyon sahnelerine, "tashaq" tarzı cesurca kullanılan söylemlerine falan kolkola gülüyorduk o teyzelere işte. yani demem o ki her çeşit insanda ortak duygular uyandırabiliyor film. fellini'nin karakter yaratmaktaki başarısını takdir ettim. okul sahnesindeki o hocalar gerçekdışı olamaz ya. bu kadar mı iyi seçimler, paketle vitrine koy adamları olur. sonra o yaşlı amca, teo amca, çocuklar, hanfendiler çok iyiydiler. monica belluci'nni nasıl bu kadar hoş,çekici birisi olduğunu şimdi daha iyi anladım. çünkü filmdeki fahriye abla* bile yaşına rağmen üzerinde çok sıkı bir çekicilik barındırmaktaydı. italyanlar böyle olsa gerek. ha film hep mi saf duygularla bezeli hiç mi mesaj yok. var tabiki. ama hepsini ayırt edemiyorum elbet. yoksa gramofon sahnesi hatta inşaattaki "tuğlalar" şiiri bile aslında biraz kara mizah olabiliyor. ama yinede ağırlığı mizahi yönünde bu filmin. söylemeden geçemeyeceğim bir nokta daha var. bu filmi ben biraz vizontele, biraz hababam sınıfı ve birazda züğürt ağa filmine benzettim içtenliği adına, bir bölgenin insanını tasvirleme adına. beğeni derecesi olarak bu filmler ile amarcord'u çok çok uç noktalara ayırabilecek birilerinin samimiyetinden şüphe ederim. türk filmi diye burun kıvıran, bir kenara atan birisi gelip bu filmi göklere çıkarırsa işte orada sahte entelliğin izleri başlar benim gözümde. biraz uzun gibi oldu ama film aslında bu kadar uzun bile değil. hayat kadar normal, fazlası olmayan bir film idi işte. sevdim. ama ne eski diye, ne farklı bir ülkeden diye, ne klasik ilan ediliyor diye, nede kültür merkezine gelenlerin belki çoğunluğunun "bak bunlar seviyo kesin iyidir" kaygısı adına değil bizzat bana hissettirdikleri için sevdim. zaten sinema bunu başardıkça biz "yaşasın sinema" demekten bıkmayacağız gibi görünüyor.
müziğini iş bankası maximum card reklamlarında kullanmıştı bir süre.
seyretmeyenin çok şey kaçırmış olacağı sevimli film.
onca kadın, kalabalık şenlikler, fallik döneme göndermeler gibi klasik fellini imgelerini içeren uzun film. ben en çok kör akordeoncuyu sevdim filmde.
buram buram italya olan filmdir. özellikle ailenin yemek masasında toplandığı ve babanın oğlunu yaptığı haytalık yüzünden bahçede kovalaması ile son bulan uzunca sahne inanılmaz komiktir, filmi dvd'den ilk izleyişimde tekrar tekrar başa alıp 3-4 kere izlediğimi hatırlıyorum. o masadaki her karakter tam bir karakterdir, tam bir karikatürdür. fellini'dir. bu arada fellini filmlerini izlerken insan genelde bunu düşünür hisseder ama özellikle amarcord 'u izlerken bende bu his had safhaya ulaşmıştır: türk sineması üzerindeki fellini (ya da belki genel olarak italyan) etkisi çok nettir.
italyanların fefe'sinin "hayat" konulu bir filmi bu. hayata dair anımsamalar da gençlerin zihinlerinde başlamış bana kalırsa bu filmde. bu başlangıç, gördüğümüz her görüntünün -rastlantısız- bir anlamı olduğu manasına geliyor aynı zamanda. kullanılmış her görüntü, film içinde hayat bulmuş her karakter simgelere karşılık geliyor ve bu simgeler burnumuza burnumuza sokulacak kadar açık olmadığından ötürü yorucu ve yorucu olduğu kadar dikkatle izlenmesi gereken bir film çıkarıyor ortaya. ve bu hayat en çok, her anına sıkışmış faşizm olgusu ile canlanıveriyor karşımızda. üç beş üniformalının çok ötesinde; gündelik hayatın tam içinde, insanların ilişkileri ile doğan ve etrafımızı çevreleyip saran faşizm. spoiler vererekten karakter analizi yapacak olursak; --- spoiler --- herbiri birbirinden saplantılı ve bir o kadar da tuhaf ve aslında hepimize de tanıdık genel öğretmenler. şehvetli, coşkulu, bir prensle evlenme hayali kuran ve öte taraftan "duygu doluyum ben ama kime vereceğim?" derken gözyaşlarına boğularak kırılganlığını ve evlendiği adam tarafından sevdiklerinden yakapaça uzaklaştırıldığında da hazin sonunu gözler önüne seren gradisca. kışın bittiğini muştulayan cadı yakma merasimi sırasında, rex mahlaslı geminin selamlanışı sırasında, gradisca'nın evlilik töreni sırasında kör olduğu halde kasaba halkıyla birlikte var olan akordeoncu. babası tarafından, çocukluğunda ağabeyinden daha zeki olduğu iddia edilen ve fakat sonralarda bir akıl hastanesinde yaşamaya başlayıp en sonunda bir ağacın tepesine çıkıp "kadın istiyorum." diye bağıran ve aslında hayat isteyen amca. henüz yapımı tamamlanmamış bir evde kedisini arayan, umutlarını da her defasında -cadının yakılması sırasında, rex gemisinin gidişi sırasında, henüz yapım aşamasındaki evden bile kovuluşu sırasında- yitirip giden muhtemelen evsiz ve yapayalnız volpina. ne zaman nereden çıkacağı belli olmayan, varlığı ile at arabası ve bisiklet kullananları rahatsız edecek denli hız tutkusu olan motosikletli çocuk. hayata dair tek duruşu -titta'ya göre- cüce olmak olan bir rahibe. --- spoiler --- zan-larımızla kuşatılmış hayatın bakıp da gör(e)mediğimiz köşelerinde gezinebilmek ne hoş!
bu bir sinema yazısı değil, yalnızca bir anımsama denemesidir. nasıl ki fellini "bir hayatın" kendisinde bıraktığı izlenimlerden yola çıktıysa ben de bu filmin bende bıraktıklarından yola çıkmak istiyorum. kendi yaşadıklarına bile anımsamanın izleyici uzaklığını kazandıran fellini'ye böyle yaklaşmanın daha doğru olacağını düşünüyorum. film üzerine konuşmaya başlamadan önce fellini-faşizm ilişkisine değinmeden geçemem.zaten filmle ilgili yazacağım yazıların ilkinin teması da fellini'de faşizm olacak.(işbu yazı.) fellini'nin konuşmalarında çok açık-seçik olarak belirtmiş olduğu bir şey var : o "çözüm" önermiyor. öncelikle politik çözüm öneren bir sanat tutumunu daha işin başında dışlıyor. onun sineması , simgelerin gerçekliğe tekabül ettiği bir sinema değil. alıcının nesnesi, gerçekliğin zengin karmaşası ve kıpırdak boyutlar içinde sürekli olarak kimlik değiştirebiliyor. gülünç , acıklı , öfke ya da sevgi uyandırıcı olabiliyor. bütün anlattıkları dönüp dolaşıp söze çevrilmez bir noktada ancak duygu, sezgi, içgüdü ile duyumsanabilen; kimi zaman karamsarlık, umutsuzluk, boşunalık sağınağı altında bir hüzne, bir burukluğa ama mutlaka bilgece bir neşeye, güngörmüş bir yaşama inadına,ağız dolusu bir kahkahaya dönüşebiliyor. martin schaub'un çok yerinde olarak belirttiği gibi: "gerçekçi seyirci fellini'yi ancak bir noktaya kadar izleyebiliyor; sonra boşluğa düşüyor..." eğer bilincinizin ve duyarlılığınızın birikimi elinizden tutabilecek güçteyse, o boşlukta korkmadan yürüyebilirsiniz; değilse , fellini, sizin gözünüzde de bütün "düzayak insanların" yargılarında olduğu gibi, kafası bulanık, gönlü karışık bir adam olup çıkar. yine martin schaub, "akılcı ışık için aklın ermediği ve almadığı köşe bucaklar var.orada giz ve söze dayanmayan bir iletişim egemenliği hüküm sürüyor." , diyor. fellini sineması için söylenebilecek en yaklaşık tanımlama bu. çünkü fellini, hayatta açıklanamaz olanın tadını biliyor. gündeliğin kalın sözcükleriyle açıklanamaz olan bu tadın insanda o sonsuz bilme, öğrenme açlığını tanıyor. bunu seyircisine de aktarmak istiyor. seyirciyi hayatın ve yaşadıklarımızın keşfedilmemiş alanlarına çağırıyor. faşizm de , fellini için hayatın çok keşfedilmemiş yanlarından biri. hatta " her an içimizde, pusuda bekliyor." [ bir başka italyan yönetmen liliana cavani gece bekçisi ( il portiere di notte ) filmine ilişkin kendisiyle ilgili yapılan bir söyleşide buna benzer bir tanımlama yapmıştı. ] fellini için faşizm çıplak gözle görülebilecek , ilk bakışta tanınabilecek "en şoven , en gerici , en gerici " bir karikatür değil çünkü. faşizm hayatımızın en küçük ayrıntılarına , en umulmadık dokularına yerleşmiş , gizlenmeyi başarmış ve kendini bir mevsim yazgısı gibi görkemli bir biçimde gerçekleştirmeyi bekliyor. artık hayatımızın mevsimlerinden biridir faşizm. natalia ginzburg bir film izlemekten çok, insan doğanın varlığını gördüğü izlemine kapılıyor demiş. ben ginzburg'a ek olarak yalnızca doğanın değil, faşizmin de varlığını, hem de filmin her anında, her alanında, filmin her karesinde gördüğüm izlenimine kapıldığımı söylemek isterim. küçük alayların, masum kahkahaların, zararsız şakaların, korkmaların, korkutmaların, komik duruma düşürmelerin, zararsız düşlerin usul usul büyüyen dal-budak salan içeriğinin sonunda nereye ulandığını bir kere daha gördüm. faşizm fellini için de filmde görülen bir kaç kara gömlekli değildir. onlar "bütünsel" bir biçimde yaşanan faşizmin radikal unsurlarıdır ancak. ama bunun ötesinde bu radikal unsurların gelişmesine, büyümesine izin veren, kucak açan bir "yapı" , bir ortam var. fellini işte bu ortam ve yapıyla hesaplaşma içinde. nitekim fellini'nin kendisi de yaptığı bir söyleşide şöyle diyor : " ayrıca hemen şunu belirteyim ki , bu filmde - günümüzde bir çok politik filmde olduğu gibi - yargılamak savıyla uzaktan yani dışardan değerlendirilmiyor faşizm. bu tür kuramsal yaklaşımlar, kalıplaşmış hazır yanıtlar bana hiçbir zaman inandırıcı gelmemiştir." buradan kalkarak söylenebilir ki fellini , " doğum-yaşam-ölüm" üçgeni içinde faşizmin yerini arıyor. adete faşizmi, toplumsal hayatın bir evresi olarak arıyor. birçokları için irkiltici gelebilecek bu arayış, belki de özel mülkiyete ve sömürüye dayanan tüm toplumsal sistemler için gerçekten zorunlu bir evreye işaret ediyor. çünkü sınıflı toplum esası üzerine kurulu yaşadığımız hayatın , "ilişkiler ideolojisi", faşizme her an göz kırpan bir yapıya sahip. nitekim fellini konuşmasının bir yerinde şöyle diyor : "öyle sanıyorum ki "faşizm ve gençlik", yaşamımızın tarihsel kesitlerini oluşturuyorlar. gençlik özel , faşizm ise "ulusal" yaşamımızın. bununla hep çocuk kalma olgusunu kastediyorum. sorumlulukları başkasına itmeyi, başkalarının, annenin, babanın, belediye başkanının, meryem ana'nın, din adamlarının, kısacası hep başkalarının bizim adımıza düşündüğü duygusuyla içimizi rahat tutmayı...işte bu olgu, insanı hayallerinin dilediğince oynaştığı kısıtlı bir özgürlüğe götürüyor, gülünç düşlere kapılıp gidiyorsunuz." fellini besbelli ki gündelik ilişkilerin iktidarından başlayan bir faşizmden söz ediyor. hayatımızın içinde, bize rağmen gelişen, derinleşip kök salan bir faşizmden. hatta belki fellini de ingeborg bachmann gibi faşizmin ilk önce iki kişinin arasında başlayan bir ilişkiden kaynaklandığını düşünüyordur. ve hatta sözlükte ingeborg bachmann'ın sözleri de mevcut imiş : (bkz: #18008858) amarcord, faşizmin karikatürize edilmiş olduğu gerekçesiyle ağır eleştirilere uğradı. benim bu tepkilerden çıkardığım naçizane sonuç şu ki: bugün kimi eski belge filmlerinde, hitler'in, mussolini'nin halka hitaben yaptığı konuşmaları, o konuşmalardaki mimik ve jestleri kahkahayla izlerken neye gülüyorsak, amarcord'u izlerken de ona kızmışız demektir. fellini yine konuşmasının bir yerinde şöyle demiş: "faşizmi oluşturan ekonomik ve sosyal değerleri önemsemediğimi sanmayın. ama bence en ilginci faşizmi belirleyen duygusal ve psikolojik motifler. bunlar nelerdir? bir tür tıkanış. insanın çok genç yaşta takılıp kalması, büyüyememesi, gelişememesi. öyle sanıyorum ki,böyle bir tıkanış bireyin doğal gelişimine engel olduğu için, ister istemez saplantılara yol açıyor. tek yönlü gelişim de insanı sonunda düş kırıklığına götürüyor. faşizm böylece birçoğumuz için yıkılan düşlemlere karşı bir seçenek, bir ilaç yerine geçiyor; tutkuları aşmaya yardımcı olacak bir şey"... sonuçta fellini'nin faşizme ve genel olarak hayata bakışı her soy ortodoks tutumun karşı çıkacağı bir seçimi içermektedir. filmin başında da bize anlatılan öğretmenlerin sahnelerini anımsadığımızda, hepsinin ne denli saplantılı, düş kırıklığına uğramış insanlar olduklarını görürüz. (hiçbir transatlantiğin geri getiremeyeceği düşler.) sigarasının külüne gösterdiği saplantılı özende tarih öğretmeni, hala resimlerde güzel çıkmadığını söyleyerek yitirdiği gençliğine çağsamasını eleveren resim öğretmeni, dişiliğini hastalıklı bir gösterişle meydan okurcasına sergileyen matematik öğretmeni ve ötekiler faşizme zemin hazırlayan bu taşra kasabasının mozağini oluştururlar. faşizm fellini için bir biçimde taşra ideolojisi'dir çünkü. ve o hep bilgisizliğin ve kavram karmaşasının oluşturduğu bu yoğun sis tabakasından dem vurur. bu sözler ve sorunlar kuşkusuz başka ülkeler, başka toplum için de geçerli. günü gününe yaşamanın, sığlığın, yüzeyselliğin, yarı aydın egemenliğinin kol gezdiği; bireyselliğin, kişi hak ve özgürlüğünün gelişmediği öteki ülkeler için de.. - murathan mungan
ikinci yazımızda daha çok fellini ve mekan ilişkisine değineceğiz. zira fellini için mekanın önemi oturduğumuz sandalyeden dışarı baktığımızda gördüklerimizden "biraz" daha farklıdır. bu film boyunca kimi zaman uzun, kimi zaman kısa mesafeli noktalama işaretleri kullanılır. böylelikle birbirinden kopukmuş, birbiriyle ilgisizmiş gibi görünen iki görüntü birbirine kenetlenir, birbirini bütünleyerek filmin akışı içinde istenen anlamı var eder. bu anlamda fellini sineması, sinemanın-hatta belki de sanatın- temel malzemesi olan kurgudan alabildiğine yararlanan ve eklemleyerek çoğaltmaya dayanan bir sinemadır. kurgu derken, yalnızca laboratuvarda film parçalarının birbirine eklenmesindeki ustalıkla yetinmez fellini. birçok kez çekim anında insanların ve nesnelerin yerleştirilmesindeki karşıtlıklar ya da benzerliklerle de kurgulamaya gider. örneğin kasabaya yeni gelen fahişeler, şehrin içinden arabayla geçerken bir yerde avukatla karşılaşırlar. avukat alıcıya döner ve anlatmaya başlar. fellini, alıcının fahişelerden avukata aktarıldığı yerde, arkada meryem ana'nın ve azizlerin tasvirleri bulunan bir dükkanı vitrin olarak kullanmıştır. bu vitrin, hem fahişelerle azizeleri ve meryem'i bir karşıtlığa sokar, hem de arabayı izlerken kaldırım boyu dizilmiş kasabalıların uzun bir kaydırmayla izlenmesinden sonra noktalandığı yer olarak özel bir anlam kazanır. bu unutulmaz kaydırma sahnesi filmin özeti gibidir aslında. ikinci bir örnek olarak, yine aile kavgalarında sessiz kalmayı ve yemek yemeyi sürdürmeyi yeğleyen dayı, gemiyi görmek için boğulurcasına yüzerek sandala çıktığında karşısında kayıtsız bir adam yemek yemesini sürdürmektedir. titta'nın babası, inşaat ustası amedeo'nun inşaat işçileriyle konuştuğu ve bir işçinin yazdığı şiiri okuduğu sahnede, tuğlaların çerçevelediği mekanda, alıcı geniş açılı çekimler kullanır. sokaklarda sürten, gizemli, meczup, isterik volpina'nın inşaatta, yitirdiği kedisini araması, sorması da başka bir anlamda "ev" simgeleyen bir kedinin taşıdığı şefkati, yumuşaklığı, güven duygusunu vurgulayan bir anlama çekilebilir. volpina'nın sonsuz erkek arayışının bahanesi olan bir kedi bile, volpina'nın bilinçdışı özlemlerini, gizli romantizmini dile getiren bir öge olarak düşünülebilir. (henüz bitmemiş bir inşaatta kedisini arayan volpina'yı ağaca çıkıp kadın isteyen deli amcasına götürmeyi öneren titta, neden azarlandığını anlayamaz.) scureza'nın kullanıldığı mekanlar da seçilmiş mekanlardır. (ateş gecesi, dalgakıran, kar labirenti) örnekler böyle çoğalıp gidebilir elbette ama şimdilik benim hatırlayabildiklerim bu kadar. sonuç olarak daha önce de belirttiğim gibi mekanlar, fellini için büyük önem taşır. o, uzun kaydırmalarla bu mekanları tarar, onların gizli tarihlerini yeni düzenlemelerle, yeniden biçimlendirir. öyle ya, fellini söylediği gibi, hayal gören bir gerçekçidir. / murathan mungan
fellini, bu filmin üst-dilinde ritüeller aracılığıyla halkın toplu eylemlerine, yığın ideolojisine eleştirel bir bakış açısıyla eğilmektedir. her evden getirilen bir parça eşyayla yakılan ateş, sonunda herkesin küçük hissesiyle yakılan faşizm ateşine dönüşmektedir. anlamsız, saçma eğlencelerin şiddete ulaşan boyutunu göstermek istemektedir fellini. rex adlı gemiyi görmek için yollara düşen kasabalı, parti başkanını karşılamak için, yarışan otomobiller için, yakılan ateş için, duce'nin çiçekli resminin önünde kutlanan bayramlar için de yeniden yollara düşecektir. kişiselliğin gelişmediği toplumlardaki yığın kültürüne eleştirel, uzak bir bakış açısı içermektedir bu sahneler. fellini bu şaşkın kalabalığı ne denli içten içe sevse de, işte bu sahnelerde horlar, küçümser, onlara acır. neredeyse bir halk düşmanı olarak karşımıza çıkıverir.
bunun şöyle bir sahnesi vardır şu aralar sık sık aklıma geliyor ekşi sözlükteki milliyetçi tosunların yazdıklarını gördükçe: --- spoiler --- filmde tombiş bir oğlan vardır, (fellini'nin küçüklüğünü simgeliyor da olabilir epey oldu izleyeli yamulmayım ama) hoşlandığı kızın başkasıyla birlikte olduğu görünce şöyle bir fantazi kurar: bunu gelişini ilan ediyolar; "genç faşiiist bilmem kim" geliyor kızı motorsikletinin yanına bindiriyor pek bir mutlu gidiyor falan. bazı tosuncukların nickinin altına da böyle yazasım geliyor: "genç faşiiiiiiiiiiiiiiiiiiiiist şudurbudur....!" --- spoiler ---
şimdi hatırladığım(!) "filmdeki tombiş oğlanın hoşlandığı kızı başkasıyla görmesi ve hayalinde oluşan işte genç faşiiiist ..... ilanı" sahnesinde fellini -acı, tatlı, şen çocukluk anılarından yola çıkarak- dünyanın bizi nasıl yavaş yavaş faşist olmaya hazırlayan bir okul olduğunu göstermektedir; masum gibi görünen o çocukluk anılarının aslında ne derece zulüm içerdiğine dikkat çekmektedir. daha çocuk yaşımızda bizi belirleyen ve bize işlenen ideolojinin kimlik yoklamasını yapmaktadır. hem de acı, tatlı anılarımızla..
filmde, 1930'lar italya' sında faşizmin gülünçlüğüne bakar, iğrenir ve gülerken insanın 2010 türkiye' sinde etrafındaki soft-faşizmi tekrar tekrar duyumsaması ne kadar acı (birey kültü, genç faşistler, geçit törenleri).
film baharın gelişini kutlayan şenlik yürüyüşü ile açılır. güneşin yüzü henüz ısıtmıyor olsa da, soğun şiddeti kırılmıştır. takvim baharın ilk gününü göstermektedir. rüzgâr tohum taşıyan pamukçukları çılgınca oradan oraya savururken, şenlik alayı kasaba meydanında yakılan ateşte kıştan kalanları yakmaktadır. aslında bir hikayesi yoktur. yönetmen çocukluk ve gençlik fantezilerini şiirsel bir dille anlatırken, aynı zamanda faşizmin ayak seslerinin duyulmaya başladığı 30lı yıllar italya’sı küçük bir sahil kasabası ölçeğinde resmetmektedir. anılara karışan hayâller, artık bir hayâl olan anılar abartılı ve bir o kadar renkli karakterlerle birlikte resmi geçit yaparlar. fellini verdiği bir röportajda, kendi sinema anlayışının çıkış noktasının karikatür ve çizgi roman olduğunu söylemiş. antik tiyatroda duyguların maskelerle ifade edilmesi gibi, filmlerinde sıkça rastlanan birbirinden renkli akrobatlar, palyaçolar, gezgin kumpanyalar, her bedenden kadınlar, din adamları bir duyguyu, bir korkuyu temsil eder. amarcord bu anlamda bir fellini tipleri müzesidir. her bir sahne çarpıcı, insanın içini ısıtan ya da burkan bir çizgi bant havası taşır. karakterlerin yanı sıra zaman ve mekân da önemli bir rol oynar fellini sinemasında. amarcord’da geçen bir yıl, yönetmenin bütün çocukluk ve gençlik yılları boyunca geçen mevsimlerin toplamı gibidir. kasaba, memleketi olan rimini’nin izdüşümüdür. zaten filmde adını, rimini’de konuşulan italyanca’nın emilia-romagna lehçesinde "hatırlıyorum" anlamına gelen “a m'arcord”dan alır. film, dürüst ve kendi halinde iş yapan bir müteahhit olan asabi aurelio, cefakâr anne miranda, haylaz çocuklar, güzel giyinmeyi, güzel yemeği ve güzel sevmeyi bilen ama çalışmakla arası olmayan kibirli dayı, akıl hastanesinde bir amca ve çapkın dededen mütevellit kavgası gürültüsü bol, harareti yüksek tipik bir italyan ailesi olan biondiler üzerine odaklanır. olan biteni haylaz oğul titta ile kasabanın vakanüvisinden dinleriz. mucizevi, neşeli, kederli olaylar birbirini izler. evleri çatısına kadar kara gömen soğuk bir kış sabahının erken saatlerinde, kar yığınlarından oluşan bir labirente dönüşen kasaba meydanında birden bire muhteşem kuyruğunu açmış salınan bir tavus kuşu peydahlanır. sonra beyaz elbisesi içinde gradisca’nın çalkalanan kalçalarını görürüz. titta ve arkadaşlarının fantezi dünyasında cüssesi ile orantılı bir yer edinmiş olan tütüncü kadınının devasa memeleri doldurur birden perdeyi. oğlanların hayali o memelere dokunabilmektir. titta şansını denemek ister. tütüncü kadın kendisini kaldırması halinde bu hayalini gerçekleştireceğini söyler. bundan sonra neler olduğunu kesinlikle izlemeniz gerekir. bir başka unutulmaz sahne akıl hastanesinde yatan teo amca’nın evci çıkarılıp birlikte yemek yenildiği günün akşamı, dönüş vakti yaklaştığında bir ağaca çıkıp kadın istiyorum diye yeri göğü inletmesidir. okulda yapılan eşek şakaları, ahalinin büyük bir umut ve heyecanla sandallara atlayıp kasaba açıklarından geçen rex adlı transatlantiği görmeye gitmeleri, dedenin siste kayboluşu, volpina’nın vahşi bakışları, kasabanın delisi biscein’in grand hotel’de kalan arap şeyhinin 30 karısından oluşan hareminde geçirdiği geceye ilişkin palavrası canlılıklarını asla yitirmeyecek şekilde izleyenlerin hafızasına kazınır. düşsellikle gerçekliği, gündelik hayatın güven veren sıkıntıları ile geleceği belirsiz kılan siyasi gerginliği harmanlayan fellini, tıklım tıkış insan yığınlarını, düğünleri, zıvanadan çıkmış aile yemeklerini anlatırken ne kadar şen şakrak ise bireyler üzerine odaklandığında aynı derecede hüzünlüdür. neşeli anılar geçidini gülümseyerek izletirken, alttan alta aslında hiç bir şeyin göründüğü gibi olmadığını küçük ayrıntılarla aralara serpiştirir. daha önce fellini filmlerinde mekânın da ana rollerden birini üstlendiğinden bahsetmiştim. kasaba altın çağını yaşamış ve geride bırakmıştır. güzel günler silinmiş, karanlık bir gelecek ağır ağır çökmektedir. biscein’in harem fantezisinin geçtiği, şatafatlı partilerin verildiği, soyluları, zenginleri ağırlayan grand hotel ile aynı soylularla flört eden, erkeklerin akıllarını başlarından alan, güzelliği geçen yıllarla birlikte solan kuaför gradisca’nın kaderleri birbirine benzer; kasabanın geçmişinin ve bugününün simgesi gibidirler. geçmişe özlemi neşeyle perdelenmiş bir hüzünle anlatan bir başka unutulmaz sahne, kasaba halkının görkemin ve gücün simgesi olan rex adlı yolcu gemisini görmek için sandallarla denize açılmasıdır. umutlarına, anılarına, huzurlu eski günlerine ne kadar yakınsalar, rex’e de ancak o kadar yaklaşabilirler. gemi uzaktan gelir ve geçer. filmin künyesine ait birkaç bilgi de vereyim. 1973 yapımı filmin muhteşem müzikleri nino rota’ya ait. titta’nın teo amca’sını oynayan ciccio ingrassia, bizim kuşağın televizyon düşkünlerinin hatırlama olasılığı olan “yavru ile katip” serisinin “katip”i. sophia loren’i andıran gradisca rolünde oynayan magali noel “ izmir’in kızları güzel olur” sözünü doğrulayan izmir doğumlu bir italyandır. film türkiye’ye 1981 yılında gelir. ankara’da akün sineması’nda oynar ki, ben sinemada izleyen azınlıktayım. istanbul’da ise as sineması’nda oynamış. filmi tüm karşı çıkmalara rağmen ülkü tamer’in tavsiyesi ile ülkemize getiren ise ercüment karacanmış. gişede iş yapmaz dene film 17 hafta gösterimde kalmış. daha başka ne anlatayım bilmiyorum ki. ölmeden izlemeniz gereken ilk on film içinde kesinlikle yer almalıdır.
su birkac yil icinde 4-5 defa izledikten sonra su sonuca vardim ki, bende fellini amcayi mezarindan cikarip elini opme hissiyati uyandiran bir basyapit bu. sanki filmi izlerken aslinda bir film izlemiyoruz, sanki rimini'li yaslica bir amca guzel bir icki sofrasinin bas kosesine oturmus da bize gencliginin rimini'sini, ailesinin egzantrik uyelerini, italyan fasistlerini ve bir ergen olarak yasadigi cinsel maceralari mizahi ve tatli detaylar ile susleyerek meddahvari bir ustalikla anlatiyor da anlatiyor.
biliyorum, biliyorum, biliyorum elli yaşında bir adamın elleri temizdir hep ve ben günde üç kez yıkarım ellerimi ama yalnız ellerimi kirli görünce hatırlıyorum çocuk olduğum günleri. federico fellini amarcord
fırlamalığa, yaşam coşkusuna, hayalperestliğe, şaraba, yemeğe, aşka, tembelliğe, dansa ama en çok da en çok da "mature"a methiyeler düzülen film. düzmek derken?
yeni, dinamik ve fırlama bir dergi: http://www.vimeo.com/20363889
türkiye'nin ipad'deki ilk sinema dergisi. http://www.ensonhaber.com/…a-sitesi-2011-03-02.html tanıtım videosu: http://vimeo.com/20363889
bir sinema dergisi çıkaracak olsaydım bu addan başkasını düşünmezdim. yayıncılarını tebrik ederim. önemli bir boşluğu doldurdular.
yayına başlamasının ardından geçen ilk üç günde türkiye'de 543 ipad kullanıcısının indirdiği sinema dergisi. bu da beğenildiğini gösteriyor. bundan sonraki sayılarını merakla bekliyoruz.
federico fellini'nin akdeniz kültürünü başarıyla yansıttığı filmi. italyan aile yaşamının, bizlere çok benzediğini görürüz. içten yapısıyla insanı sarar. arzuların, düşlerin nasıl sararıp solduğunu, sonra nasıl yeniden çiçek açtığını gösterir.
--- spoiler --- http://www.youtube.com/…q9oo7anunfa&feature=related --- spoiler ---
internationale marche'ı çaldıkları sahnenin beni beynelminel filmine götürdüğü filmdir. ayrıca, kadınlar, erkekler, cinsellik, siyaset ve iktidar hakkında yapılmış hem sıradışı hem de iyi filmlerden biri. belki de italyan olsak, daha çok bağrımıza basacağımız film.
fellini'nin "amarcord"u kış geldikten sonra güzelleşir, uzatmadan da biter; öncesi zevzekliktir. "amarcord" bir sinema dergisi adı olarak düşünüldüğündeyse, "sikercord"dan hallicedir, olsa olsa.
içindeki dede karakteri çok orijinaldir, bir başkadır. ailecek yenilen bir akşam yemeğinde "babam 107 yaşına kadar yaşadı ve ölene kadar hep kuşu ötüyordu" diyecek kadar üsturupsuz, zeka geriliği problemi olan oğlunun ağaca çıkıp "ben kadın istiyorum" diye ortalığı birbirine katması sonucu verdiği 'gayet normal bir istek, haklı sonuçta 42 yaşında' tepkiyle gayet gerçekçi ve kendine münhasır bir karakter olduğunu göstermiştir.
birbirinden manyak karakterler ve pek hoş görüntülerle bezeli 1973 yapımı fellini filmi. müzikleri de film kadar hoştur, şöyle bir tema müziğine sahiptir: (bkz: http://www.youtube.com/…us3kgy52xag&feature=related)
izlediğim en klasik italyan filmi..fellini ustanın her filminde olan simgeleri filmi güzelleştiriyor.bu filmdeki tavuzkuşu ve tüy çiçeği'nden anlamlar çıkarmak mümkün...
fellini baba'nın kemalist cumhuriyetin italyancasını anlattığı şaheserdir. türkiye'de yaşamış herhangi birinin bu filmdeki karakterlerle yakınlık kurmaması için fanusta büyümüş olması gerekir.
