(bkz: georges jacques danton)
1983 yapımı bir andrzej wajda filmi. fransız devrimi sonrasısındaki terör rejimini anlatanların belki de en iyisi. danton'u gerard depardieu oynamıştır ve rolünün gereğini de başarıyla yerine getirmiştir. filmde uzun mahkeme sahneleri vardır. bunlarda danton uzun ve ikna edici konuşmasıyla kendine hayran bırakır. yine de bu bilinen sona engel olmaz. diğer önemli sahnesi de danton'un robespierre'le yemek başına oturduğu sahnedir. robespierre ne kadar düz bir adamsa danton'da o bir o kadar renklidir. yemeden içmeden ve retorikten anlar ve robespierre'i zevksizliği ve yaşamktan anlamaması dolayısıyla köylü olarak görür. masanın iki tarafına oturdukları sahnede ikisinin arasındaki bu fark açıkca görülür.
(bkz: devrimler kendi çocuklarını yer)
taraf gazetesi tarafından verilen dvd'lerden biri.
"wajda ile avrupa tarihini öğreniyorum" dersinde izlediğim bir başka tarih dersi. fransız devrimi özelinde azınlık diktatörlüğü ve demokrasinin imkansızlığı üzerine bir siyasi film. ben filmin çekildiği dönem itibariyle olan olan kontekst mi ne diyoruz ondan bahsedeceğim. bir kere film 1983'te çekilmiş. wajda "imanımı sikseler polonyadan ayrılmam" diyen adam fransa'ya gitmiş film çekiyor. bunu merak edip biraz bakınca şunu görüyoruz. 1980'de solidarnosc hareketi çıkmış. lech walesa falan var işte. 1981'de hareketin bağlı olduğu örgüt kapatılmış falan neyse 1989'a kadar walesa falan açıktan siyasi faaliyet falan yürütememiş. bu sırada walesa'ya destek veren wajda'nın da film şirketi kapatılıyor falan. avrupa çapında bir yönetmen olan wajda gidiyor fransa'ya gerard depardieu'yu oynatıyor ve o durumun brechtyen anlamıyla parabelini çekiyor. robbespiere safiyane sosyalizm temalı bir devrimin devamı olarak baştaki lider. walesa da bir şeylerin kötüye gittiğini iddia eden ve bunun için mücadele eden danton. sosyalizm veya komünizm bilmem ben bu işleri çok ama onun içinde proleteya diktatörlüğü diye bir şey var. ki bu pek de sevilen bir şey olmasa gerek. filmdeki bu azınlık diktatörlüğü yozlaşmış sözde özgürlüğü savunan sistem. robespierre de onun o dönemin safiyane komünist polonyalı lideri. aslında wajda film şirketini kapatan o adama da çok iyi davranıyor. sadece cahil diyor kendisine, yılmaz güney gibi höt höt yapmıyor. filmin arka planı bence çok zayıf. yani ben fransız devrimini çok bilmeyen biri olarak bu iki karakterle ilk kez müşerref oldum mesela. ve bu iki kişi arasında daha derinden bir mesele olduğunu düşünmeme rağmen filmde onu bulamadım. ama asıl filme o dönemin polonya'daki siyasi perspektifinden bakarsak, filmin hakkını vermiş oluruz. velhasıl şunu derim ki wajda'nın en dandik filmi bile siyasi bir tarih dersidir. ben şu genç yaşımda bunu gördüm. wajda izlemeden ben avrupa tarihi biliyorum demesin kimse. muhakkak bir yanı eksik kalır. 3.50/4.00
danimarka da uretilen bir sigara markasi.
italo calvino'nun 1983'te yazdığı "sıra dışı cinayet haberleri" denemesinde, fransız devrimi merkezli cinayet haberlerini anarken, ismini zikrettiği harikulade andrzej wajda filmidir.
sinema tarihinin en müthiş sahnelerinden birisi danton ile robespierre'in yemek sahnesidir. --- spoiler --- robespierre danton'u ziyarete gider, son bir anlaşma umudu için... danton mükellef bir sofra kurdurmuştur, kanlı canlı, yemekten içmekten hoşlanan danton...oysa solgun ve soğuk, hastalıklı görünen robespierre hiçbirşey yemez... o ana kadar eğlenceli görünen danton birden ciddileşir - sadede gelelim- tarzında, masadaki tabak çanağı yemekleri yere süpürür ve iki kadeh ve bir şişe şarap çıkarır... robespierrin kadehini doldurmaya başlar.... tam kadehin ağzına kadar neredeyse 1mm kalmayana dek, robespierre eliyle yeter demek ister ama danton ona hain bir bakış fırlatıp kadehi ağzına dek doldurur... satranç oyununda öldürücü hamle yapan oyuncu gibi - sıra sende dostum-... robespierre kadehi yavaşça kaldırır, tek bir damla bile dökmeden - gördüm hamleni-... vee bir yudum alır, sadece tek bir yudum, neredeyse sadece dudaklarını ıslatacak kadar, ve kadehi masaya geri koyar - şah!! danton için kurtuluş umudu kalmamıştır artık... --- spoiler --- iki kadeh ile nasıl bir gerilim yaratmıştır wajda, şapka çıkarmaktan başka bir şey yapılamaz...
cüret,cüret,cüret.
andrzej wajda'nın siyasal tercihleri doğrultusunda georges jacques danton'u göklere çıkartıp, maximillien robespierre'i kötülediği bir filmdir. oyunculuk fazla teatral ve abartılıdır, bu nedenle sinemadan çok bir tiyatro oyunu gibi gelebilir bazı sahneler. yine de etkileyici bir filmdir ve bu konu hakkında öğrencilere izletilebilecek ender kaliteli yapımlardandır.
siyaset bilimi ve sinema derslerinin vaz geçilmez filmlerinden biridir. devrim üzerine yapılmış bir film olmasından ziyade "devrim kendi çocuklarını yer" özdeyişini bu filmde doğrudan danton'un ağzından duyabilmemiz sanırım bu vaz geçilmezliği oluşturuyor. polonyalı yönetmen wajda'nın yaşadığı baskıcı devlet deneyimi nedeniyle siyaseten robespierre yerine danton'a meyilli olması şaşırtıcı değildir elbette ancak yine de bu ikili arasındaki gerilimi ve fikirsel farklılıkları bütün o konuşmalı sahneler yerine ufak detaylarda çok iyi yansıtır wajda. mesela filmin başında robespierre'in yanında çalışan birini ekmek kuyruğunda görürüz, halkın arasında büyük bir memnuniyetsizlik hakimdir ve robespierre'in bile kendileriyle aynı durumda olduklarını bilmek onları daha da ümitsizlğe sürükler. gerçekte de robespierre kendini halktan daha lüks yaşamaya uygun görmeyecek denli katı bir ahlaki çizgidedir. danton ise abartılı ve şatafatlı bir hayatın içindedir; halk açlıktan kırılırken o ziyafet çekebilmektedir. ancak bence filmin en güzel sahnesi danton ve robespierre'in en son görüştükleri sahne, yani robespierre'in danton'u evinde ziyaret ettiği sahnedir. bu sahne danton'un aşırılığa varan özgürlük isteğini ve robespierre'in kuralcılığını aşikar eder. sahnede robespierre ile dalga geçebilmek ve onu küçük göstermek için danton'un çeşitli yiyeceklerle donattığı sofrasına, masasına davet edilir robespierre. danton şarap ikram eder robespierre'e ve bir kadehi ağzına kadar doldurarak uzatır robespierre ise son derece kontrollü ve de damla dökmemeye çalışarak zarifçe kadehi dudaklarına götürüp bir yudum alır. bu sahnenin inceliği tüm filmin ötesindedir cidden.
--- spoiler --- halkın tehlikeli tek düşmanı var; o da hükümet. --- spoiler ---
oyunculuk açısından aşırı gelgitlerin olduğu bir filmdir. lakin özgürlük için yapılan bu duygu patlamaları, filmi kötünün tam aksine tiyatral biçime soktuğundan sırıtmaz, güzeldir. ufakta olsa fikir ayrılığının, elinde güç varken insana babasını bile tanıtmayacağını başarılı bir şekilde anlatıyor. robespierre'in zaferiyle sonuçlanıyor gibi görünse de kendisi de 1 sene sonra aynı yolun yolcusu olmuştur. zaten filmde de kendisinin ruh halini başarıyla yansıtmışlar. --- spoiler --- hapishanede liberal genco philippeaux ile gazeteci-politikacı kamil arasında şöyle bir diyalog geçer, favorimdir: k: ben ölmek istemiyorum. yaşamaya hakkım var. p: haklara ancak koruyabildiğin sürece sahipsindir. --- spoiler ---
