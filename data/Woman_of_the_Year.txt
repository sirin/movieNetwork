george stevens tarafindan 1942 yilinda cekilmi$ romantik-komedi film. birbirlerinden nefret ederken a$ik olup evlenen gazeteci ciftin hikayesinin anlatildigi bu filmde, ba$rolleri katharine hepburn ve spencer tracy paylasiyor.
katharine hepburn ve spencer tracynin beraber çalıştıkları ilk film. ayrıca dönemin screwball filmlerinin en iyi örneklerinden biridir. gösterime girdiği yılın 'en iyi senaryo' oscarını almıştır.
bu filmdeki hepburn-tracy uyumu inanılmaz derecededir. bu filmin setinde tanışarak birbirlerine aşık olan ve 25 yıllık bir birlikteliğe imza atan çift, bu filmin başında muhtemelen gerçek hayatta da birbirleri ile flört dönemindelerdir, çünkü karakterlerinin birbirleri ile flört ettikleri sahneler, birbirlerine bakışları sadece film icabı olamayacak kadar gerçek ve içten görünür. bugünün birbirlerine "aşık" ekran çiftlerinin bu filme bakıp gerçek perde aşkının nasıl olduğuna dair birkaç püf noktası kapması gerekir muhtemelen. --- spoiler --- kathy'nin, çok-ulusluluk kavramını abartmış olduğu filmdir ayrıca, sanırım kadının dünya üzerinde konuşamadığı dil ya da bir şekilde parmağının olmadığı uluslar arası bir gelişme yoktu filmde. katharine'in artık imzası sayılan bağımsız-özgür kadın karakteri burda da tabi eksik olmaz ve spence'in canlandırdığı aşık olduğu maço spor yazarı ile kişilikleri ve dünyayı algılayışları arasındaki fark yüzünden sürekli didişseler de sonunda aşkları galip gelir ve birleşirler. film iyi hoş, hatta sonuna kadar gayet de güzel gidiyor ama sonunda bir çuval inciri berbat etmeye başlarken sonunda kurtarır gibi oluyor. şöyle ki; dönemin bağımsız kadın imajı halk tarafından henüz kabul edilen bir imaj olmadığından ve kate'in güçlü tanrıça modelinin karşısında amerikan kadının kendini ezik hissedeceği gerekçesiyle stüdyo filmin orjinal sonunu değiştirerek işkolik kathy'nin fiilmin sonunda işini gücünü bırakıp evinin kadını olma çabalarına yoğunlaşıyor, sanki en başından beri olması gereken oymuş gibi. neyse ki sonunda spence çıkıp da "ben senin herşeyi bırakıp sadece benim karım olmanı istemiyorum ki, neden ikisini birden yapmayasın" diyerek bir nebze de olsa düzeltiyor durumu ama yine de bir kadının bağımsızlığını hazmedemeyen ve işlerin yoluna girmesi için illa kadının kendi bağımsızlığından fedakarlık yapmasını emreden hollywood'un o dönem kadınlara bakış açısını anlamak için yeterli oluyor bu durum. --- spoiler ---
