alain delon ve charles bronsonun basrollerini paylastiklari 1968 yapimi bir fransiz filmdir. gevrek bir "yeaaah!" ile ozetlenebilir. john woo ve honor among thieves ile hollywood un yaraticilik cikmazina kurban gittiginden suphe etmekteyim.
yani alain delonla charles bronson'u üstleri çıplak bir şekilde bir odaya kapatmak ile neyi amaçladıklarını bilmiyorum lakin seyre değer bir film olduğunu eklemek elzem. 60 ların sonlarında başlayıp da 70'lerde devam eden garip bi trend var, avrupalı yıldızlar ile hollywood ürünleri, amerikan sermayesiyle çarpıştırılıyor ve ortaya iyi mi kötü mü belli olmayan garip kırmalar ortaya çıkıyor. bunun en ilginç örneklerinden biri red sun(toshiro mifune - alain delon- charles bronson) olsa da adieu l'ami de kendi çapında ilgiyi hakeden filmlerden. askeriyeden tanışık iki adamın bir hırsızlık işinde karşı karşıya kalmaları diye özetleyebiliriz. sonrasında homoerotizm mi ararsın, ensest mi, lezbiyen femme fataleler mi, illuminati mi artık sana kalmış, hepsinden var zira. istismar şeysi bi yerde.
jean herman'ın 1968 tarihinde çektiği, sinemanın sert mizaçlı erkeği charles bronson ile sinemanın karizmatik ve efsane gangsteri alain delon'u buluşturan filmi. sırf bu iki aktörün parmak ısırtan performansı için bile izlenebilecek bu film, fransa-cezayir savaşı sonrası fransız askerlerin marsilya sahilinden salıverilmesi ile açılır. bronson ve delon da bu salınan askerler arasındadır. tesadüfi bir şekilde kıyıda tanışan bu ikili, sonrasında filmde hiç görmediğimiz ölü bir asker olan mozart'ın femme fetale edalarında olan bir arkadaşının hinlikleriyle kendilerini bir şirketin kasasında bulurlar. doktor rolündeki delon aslında bu kadının tahvillerini kasaya tekrar koymak için orada bulunsa da, uyanık bronson kasayı boşaltmaya niyetlidir. film kasanın açıldığı ana kadar ortalama bir ritimle gitse de, kasanın ve ortamın sürprizlerle dolu olması gerilim dozunu bir hayli arttırır. yer yer sofistike kamera kullanımı, karakterler arasındaki gerilimi kulaklarımıza da işleyen müzik, bu ikiliye ek olarak iki kadın oyuncunun da erkek karakterler gibi son derece bireysel yaşayan tekinsiz tiplemeler yaratmaktaki başarısı, stilize çatışma sahnesi ve özellikle son karede yaşattığı gırgırla unutulması güç soygun filmlerinden birisi.
