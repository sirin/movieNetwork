francis ford coppola’nın 1969’da çektiği, sinema tarihinin kadri bilinmemiş filmleri listemizde oldukça yukarılarda seyreden müthiş bir yol filmi. kabaca 1965-1975 arası amerikan sosyal realizmi olarak da niteleyebileceğimiz, komünist avı sonrası umut vaadeden bir hollywood döneminin demirbaşlarındandır. kocasını terkedip arabasıyla yollara düşen kadın rolünde yine kadri bilinmemiş bir aktris olan shirley knight, geçirdiği bir rugby kazası sonucu tahtaları eksilmiş bir okul kaçağı otostopçu rolünde genç bir james caan, coppola’nın emektarlarından robert duvall, alayı döktürmektedirler. kaçışı romantize etmediğinden olsa gerek bir yol filmi olarak hiç bir zaman çağdaşı easy rider’ın edindiği popülariteye ulaşamamıştır. fevkalade feminist unsurlar da barındıran bu filmin dvdsinin bir an once basılması en büyük dileğimizdir. zira bbc'de üniversite yurdu televizyon odasında rastladığımızdan bu yana yedi yıl geçmiş, unuttuk nerdeyse.
