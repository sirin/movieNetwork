looney tunes bölümlerinden birinde zengin olmuş bugs bunny'nin gençliğini anlattığı hikayede, kitapçıda spike'ın elebaşılığını yaptığı bir köpek sürüsü tarafından sarılan genç bugs bunny rastgele bir kitabı koruma iç güdüsüyle havaya kaldırıp bütün köpeklerin brooklyn yönüne şen şakrak gitmelerini sağlar. işte o kitap a tree grows in brooklyndi. sadece bu başlığı rastgelede görüp bunu hatırlamamla dehşete düşüren kitaplar arasına da girmiştir haddizatında.
betty smith tarafindan yazilmis kitap. bahsi gecen 1947 yapimli bugs bunnyli cizgi film bolumunun ismi ise a hare grows in manhattandir ve kitaba yapilmis gondermeymis. ayrica band of brothersun why we fight isimli 9. bolumunde perconte nobet sirasi kendisine geldiginde bir onceki nobeti devreden elemandan bu kitabi alir.
(bkz: brooklyn/@faralya)
(bkz: bir genç kız yetişiyor) mesaide sıkıldığım anlarda dalları odamın penceresiyle aynı hizada olan bir yangın merdiveni olsa da bir bardak suyumu, nane şekerlerimi ve kitabımı alıp yangın merdivenine tüneyerek şekerleri ağzımda eritip her şekerden sonra su içip de ağzımdaki soğukluğu hissederek kitabımı okusam diye hatırladığım kitap, zira francie de aynısını yapmayı pek severdi.
adındaki tuzağa düşülmemesi gerekir (bkz: bir genç kız yetişiyor), ergen kız kitabı değildir. defalarca okudum, yeniden satın almayı düşünüyorum. çünkü yıllar önce okuması için verdiğimiz kişiden geri dönmedi elbette. olsun, yıllardır okumadım, tekrar okumak yeni bir heyecan olacak benim için. kitaba dönecek olursak, evet, merkezinde çocukluktan gençliğe geçişinde, hikayesine ortak olduğumuz bir kız vardır. ama kitabı okurken aptal ve içi boş genç kız hayallerine maruz kalmak yerine, gerçekçi bir yaşam öyküsüyle karşılaşırsınız. aile, çocukluk, gençlik, aşk, hastalık, ölüm, fakirlik, insani zaaflar, toplumsal sorunlar... ne ararsanız... ve bunların hepsi çok doğal bir anlatımla dile getirilmiştir. karakterler yapay ve kusursuz değildir, aşklar sonsuz değildir, hatalar affedilmez değildir; tüm bu sebepler yüzünden çok güzeldir. okuyunuz efendim.
