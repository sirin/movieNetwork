american beauty, road to perdition gibi filmlerin yöntemeni sam mendes'in yolu bu kez körfez'e düştü! dünyaca ünlü ingiliz rejisör, anthony swofford'un körfez savaşı anılarını toplayan ve dünyada en çok okunan kitaplar arasında yer alan jarhead'i sinemada yönetecek. "jarhead" yani "kavanozkafa", körfez savaşı'nda çarpışan amerikalı piyadeleri kendi kendilerine taktıkları bir isim. o dönem orduda moda olan bir saç traşından ilham alıyor. swofford'un kitabının senaryolaştıracak olan kişi, 2004'ün en heyecanla beklenen filmlerinden biri olan polar express'i sinemaya uyarlayan william broyles jr.'den başkası değil. kendisi de vietnam savaşı'nda deniz piyadesi olan broyles'in, senaryoyu oluştururken kendi deneyimlerinden de faydalanacağını tahmin etmez zor olmaz. variety'ye konuyla ilgili olarak konuşan sam mendes'in şu sözleri ni de not düşmeden geçmek olmaz: "film kara mizaha, dürüstlüğe, öfkeye, şiirselliğie, yüzeyselliğe ve 'kavanozkafa'lara has maço kültürü karakterize eden her öğeye eşit derecede yer verecek." anlaşılan irak'taki amerikan askerlerinin dramının kamuoyunu rahatsız edici bir şekilde meşgul ettiği bu günlerde hollywood da durumdan istifa etmekten kendini alamıyor. gelişmeleri aktarmaya devam edeceğiz... kaynak: beyazperde.com
don't worry be happy'yle full metal jacket kıvamında başlayıp jesus walks'la platoon ve three kings kırması etkileyici görüntülerle biten bir fragmana sahip olan sam mendes filmi.
guzel bir soundtrack ile yakinda karsimiza cikacak film.
fragmanındaki harika müziği yalnızca filmin sonunda duyabildiğiniz film
sam mendes'in kötü filmi. bir kere film ordu, askerlik vs. üzerine yeni hiçbir şey söylemiyor. amerikan deniz piyadelerinin eğitimlerinin çok zorlu olduğunu, üstlerin piyade adaylarını sürekli aşaüıladıklarını, deniz piyadelerinin diğer ordu birimlerindne farklı bir ethosları olduğunu bilmeyen kalmadı artık. jarhead bunları tekrar ediyor. askerlerin savaş döneminde en çok sıkıntıdan ve bir şey olmasını beklemekten dolayı delirme noktasına geldiğini ve bir çatışma olduğunda bunu sevinçle karşıladığını da vietnam savaşı kitap ve filmlerinden biliyoruz. jarhead bunu da tekrar ediyor. filmin en sorunlu tarafı siyasi konumlanışı. birinci körfez savaşı'nı hiç bir çekince olmadan meşrulaştırıyor. ırak'ın kuveyt'i işgali haberinden sonra kuveyt büyükelçisinin amerika'yı yardıma çağıran acıklı mesajı var. o kadar. tamam, bir holywood filminde tutarlı bir bağlamsallaştırma beklemiyoruz ama meseleye başka türlü bakılabileceğine dair bir ipucu ver be adam! ikide bir bir yolunu bulup saddam'ın kürtleri ve iranlıları kimyasal silahla öldürdüğü hatırlatılıyor. saddam'ı iran'ın üzerine kim saldı, kürtlerin katline kim yeşil ışık yaktı, hiç birine dair en ufak bir şey yok. pespaye bir oryantalizmin de izleri var filmde. sürekli çöl, çöl, çöl. iraklılar neredeyse hiç gösterilmiyor. abdlilerin ırak gibi dünyanın en eski yerleşim bölgelerinden birini çölden ibaret zannetmelerinin zavallılığı burada da var. filmin bir yerinde bir subay aslında senede 100 bin dolar kazanıp, çok mutlu bir hayatı olabilecekken niye bu mesleği seçtiğini, "seviyorum bu işi anlıyor musun" tarzında gülünç biçimde anlatıyor. evet, biz abd ordusuna katılanların etnik ve sınıfsal geriplanlarını bilmiyoruz, biz aptalız, tüm askerler kahramandır masalını yeriz. yönetmenin bir yerde "attırdığı" yabancılaştırma efekti dışında hiç bir akılda kalacak yeri olmayan, kötü çekilmiş, siyaseten fazlasıyla muhafazakar, zaman zaman gerici bir film. son olarak düşünelim, bu zamanda niye birinci körfez savaşı hakkında bir film?
mesaj vermekten cok bir askerin gozunden orduyu ve sava$i yalin bir $ekilde anlatan (ki zaten kaynagi gercekten bir askerin ya$adiklari oldugu icin burda bir terslik yok) anlamak isteyene yeterince net mesajlar veren gayet kaliteli bir film.
http://www.imdb.com/title/tt0418763/
genç adamımız ırak'a gitti, eğitildi, aşağılandı, pislendi, çoştu, öğrendi, geri geldi. annesi babasıyla derdi neymiş, silah ortağı neciymiş, işimiz olamadı. korkak ama sevimli çocuk bir kahraman olarak ölmedi, cıvıtıp ortalığa atılanlar salaklıklarının bedelini ödemedi, düşman ıraklılar neredeyse hiç görünmedi; seyirciyi yakalayacak bir patlama noktası, bir duygusal zirve hiç gelmedi. niye seyredilsin bu film öyleyse? anthony swofford ve arkadaşlarının savaş esnasındaki mallıkları için mi? bir kez bile ateşlememiş adam tüfeğini. nerede bu savaşın bize vah vah dedirtecek korkunç yüzü? bu dönenlerin mallığında. bildik savaş filmlerinden, kahramanlık hikayelerinden değil jarhead. seyirciye biraz uzak duruyor, parçalarının birleştirilmesini istiyor. çıkan, söylenen çok yeni ya da gerekli bir şey değil, günümüzde yankılanan geçmiş sadece. bir de kişisel nefretlerini kusabilmek için öldürmeyi bekleyen askerlerin vahim durumu. bunlar sallanmayıp petrollerin yandığı sahneler için bile görülebilir. ellerine sağlık roger deakins.
propaganda
daha önceki g.i'lı savaş filmlerinde anlatılmamış hiç birşey anlatmayan bir film. the thin red line, full metal jacket, saving private ryan, biraz platoon, çok az born on the 4th of july vb. hatırlyamadığım birkaç filmi seyretmiş olanlar için çok yavan ve oldu bittiye getirilmiş bir film. hatta kendisinden fersah fersah görkemli kalan bu filmlerin adını sayarken bile tereddüt ettim, "ulan kıyaslanır mı be o filmler bununla?" diyenlerden özür diliyorum. --- spoiler --- elemanlarımız bir türlü güvey olamıyor cinayet işleme hissiyle, kazanda bok karıştırıyor, eşlerini, kız arkadaşını başkalarına kaptırıyor, insan öldürme özlemiyle yanıp tutuşurken petrole bulanmış hayvanlara acıyor, hababam sınıfı sakarlıklarına maruz kalıyor vesselam. en garibi ise artık amerikan savaş filmlerinde default olarak beklediğimiz abd'nin işgalci politikasına hissedilir bir eleştiri yok. --- spoiler --- seyredecek, kadınlar için esas oğlanın kaşı gözü kalıyor, erkekler için birşey bulamadım ben.
--- spoiler --- kahramanimiz anthony swofford un atmaya nail olamadigi o tek oldurucu kursun misali sam mendes in uzatip, dolandirip, dallandirip budaklandirtan sonra bir turlu o oldurucu vurusu, mesaji, hikayeyi ve duyguyu aktaramadigi 2005 yapimi modern apocalypse nowdir. --- spoiler ---
fragmanında star wars'dan esinlenip yapılan bir sahne var ki öldüm bittim... edit: eee pek bir şey dememişim ama dersem de havası kaçar ?!
"fena degil" bir film. anti - savas olmadigi icin begenip begenmemem konusunda karar veremezken, bir filmin illa ki cok net bir tavirla "hayir!" diye bagirarak msj vermesinin gerekmedigini anladim. cünkü bu film savasi degil, savasin icindeki insanlari da degil, sadece ve sadece bir avuc dolusu keskin nisancinin hikayesini anlatiyor. evet, bazi sahneler cok sig olabilirler, ama sanirim hayat her kosulda - bu kosul savas kadar büyük ve ürkütücü olsa da - yüzeysel olabiliyor; tam olarak o hayati yasayan insanlar kadar. körfez savasina katilan askerler vietnamdakiler gibi zorla degil, (öyle ya da böyle) kendi istekleriyle savasa katilmislardir. sanirim cogu maddi nedenlerden dolayi böyle bir karar almistir ve bu güzel bir is olmasa da "madem burdayiz, isimizi halledelim" zihniyetiyle sürdürmüslerdir askerlik hayatlarini. filmin bir sahnesinde "fuck politics" deniyor ve sanirim filmi en iyi özetleyen cümlelerden biri de bu: hayir, propaganda yok ve evet, "savasa karsiyiz" msj'lari verilmiyor. aslinda film nötr olmayi basarmis; hic bir sahnede aglamaya tesebbüs edilmiyor, hic bir sahnede fazla gülünmüyor, hic bir sahnede fazla heyecanlanilmiyor; askerlerin masturbasyon, apocalypse now'u izleyip anlamamak, spor, uzaktaki sevgilileri düsünmek ve can sikinti ile gecen günlere eslik ediliyor daha cok. izleyiciye yaklasmamayi tercih ediyor, büyük bir mesafe var. resimler güzel, soundtrack cok uygun, jesus walks'a bayiliyoruz, jake sen cok yasa ve hep böyle iyi oyna. belki büyük bir film degil, belki önemli bir film degil. ama "fena degil" bir film. (kizlara ve homoseksuellere kücük bir) not: jake gyllenhaal'in ne kadar yavru bir insan oldugunun bir kaniti daha, iki saat boyunca salyalarim akti, evet. o nasil bir sirt, o nasil bir dudak, nasil bir gülüs, o nasil gözlerdir alaaam. "mmm" ve hatta "ohs", afedersin.
film müziklerinden jesus walks* dinlemeye değer...
savasi, full metal jacket'taki gibi bir olgu olarak inceleyen bir film, hatta pek cok benzerlige bakilarak fmj'nin korfez savasi versionu oldugu soylenebilir. daha yakin zaman ve komsu ulkede gecmesi nedeniyle daha gercek geldi film bana. etkilemedi, ama seyri guzeldi, begenildi. edit: en guzel ayrintiyi unutmusum. (bkz: fakefuck)
açıkçası filme gitmeden önce bir yerlerde savaş karşıtı bir film olduğunu okumuş hafiften tırsmış idim. zira sizi bilmem ama bir milyonuncu defa "bakın savaş işte böyle fenadır insanlar falan ölüyor" mesajı almaya hiç hevesli değilim ben. salak değiliz o kadarına bizim de aklımız eriyor hamdolsun. o yüzden başta sırf işin içinde sam mendes ve jake gyllenhaal olduğu için şans verdim bu filme. ve gördüm ki süper de bir iş yapmışım (aferin bana). sam mendes kendine yakışır biçimde tüm derdi, savaşa giden ortalama bir insan evladının neler yaşadığını, neler hissetiğini, neler gördüğünü anlatmak olan şahane bir film çıkarmış ortaya. ne luzumsuz bir dramatizasyona tenezzül etmiş ne de seyirciyi aptal yerine koyan kör gözüne parmak bir anti emperyalist ya da savaş karşıtı mesajlar verme derdine düşmüş. ortada savaşa giden sizin benim gibi sıradan bir adam var. ne düşünür bu adam? bütün gün oturup kahrolsun amerikan emperyalizmi mi der? ya da bütün gün tüm düşmanlarımı öldürmeliyim yaşasın amerika diye mi sayıklar? ikisi de olmaz ya da daha doğrusu her ikisi de olabilir. esasen böyle bir adamın gün içerisinde düşünceleri "ne bok yiyorum ben lan burda ne için kim için savaşıyorum" ile "biraz hareket olsa da geldiğimize değse, bir kaç düşman vursam da evime kahrman olarak dönsem" arasında gidip gelir. geride bıraktıklarını düşünür, evini özler, ölmemek ister, düşmanını öldürmek ister, ölü bir adam görünce midesi kalkar, kusar, içki bulursa içer ve fırsat buldukça otuzbir çeker falan filan... zaten bildiği şeyleri (ırak savaşı sırf amerika'nın emperyal amaçları için tezgahlanmıştır, saddam amerika'nın oyuncağıdır falan filan) bir de sinemada duyup kendi kendini onaylamak ihtiyacı duyanlar bu filmden umduklarını bulamayacaklar, hayal kırıklığına uğrayacaklardır (beter olsunlar diyesim var) ama gerçek bir film izlemek isteyenlerin sinemadan halay çekerek çıkacaklarını, american beauty'den sonra sam mendes'a bir kez daha "aferin lan sam" diyeceklerini gönül rahatlığı ile müjdeleyebilirim... (not: herşeyi geçtim sırf "something in the way" için bile verdiğim parayı haketmiştir bu film. ne güzel yakışmış o şarkı o sahnelere. hastası oldum)
ahval ve davranışlar arasındaki zıtlıkları kullanarak güzel mesajlar vermiş, bunu yaparken zorlanmayıp eğlenceyi ihmal etmemiş güzel bir film.. --- spoiler --- bir savaş filmine don't worry be happy ile başlamak gayet ilginç oldu.. ayrıca nekrofil asker de hafızalardan silinmez uzun süre.. --- spoiler ---
en başta film hakkında söylenmesi gereken şey, o çok bilinen aksiyon - savaş filmlerinden biri olmadığı. bu tür filmlerin olmazsa olmazı bol bol mermiler, patlayan bombalar, parçalanan binalar, havaya uçan arabalar, kopan eller bacaklar yok burada. jarhead, savaşı kendine temel alan ama savaş üzerinden politik değil toplumsal/bireysel mesajlar vermeyi hedefleyen bir yol çizmiş kendine. zaten american beauty ile bunu pek iyi şekilde başarmış olan sam mendes, burada da başarılı bir anlatım gerçekleştirmiş ( jarhead, her ne kadar bir savaş filmi olsa da söylemek istedikleri american beauty ile tamamen aynı: dışlanmış genç nesil). film öncelikle kendi türünden pek çok yapımdan esinlenen karma bi film gibi. içinde black hawk down misali ışık oyunları, saving private ryan tarzı yerden düşe kalka ilerleyen kamera hareketleri içeriyor. konu ise bi tutam all quiet on the western front, bi tutam apocalypse now, biraz fazlaca the thin red line, bol bol da full metal jacket baharatlı. hatta filmin ilk başı neredeyse tam bir full metal jacket yeniden çekimi gibi... sam mendes özellikle full metal jacket ın sertliğini, the thin red line nin de şiirsel anlatımını birbirine karıştırmak istemş ve pek de lezzetli bir iş çıkarmış. ama jarhead diğer filmler gibi savaş karşıtı bir söylem peşinde koşmuyor, ya da bunu ayan beyan bir şekilde dile getirmiyor. çünkü savaşa karşı nutuklar atabilecek, onu sorgulayacak karakterleri yok filmin. filmdekiler, amerikanın white trash denilen işe yaramaz, ne parası ne işi ne de doğru düzgün bir aile ilişkisi olan 20 yaşlarında, kendini bir şekilde bir yerlerde ispatlamak isteyen gençler... savaş hakkında bildikleri tek şey öldürmek ve ne anlama geldiğinden bihaber oldukları ''vatan sevgisi'' uğruna birşeyler yapabilmek. vatan sevgisi için savaşmanın ne demek olduğunu ise ancak savaşın acı yüzünü gördükten/göremedikten sonra bilinçli/bilinçsiz bir şekilde aynen all quiet on the western front da olduğu gibi savaş sonrası evlerine döndüklerinde keşfedebiliyorlar. ve aslında bu bakımdan film en önemli savaş karşıtı söylemlerden birini de hiç söylemeden/duyurmadan/kaş göz yarmadan gerçekleştiriyor. yüzyıllardır savaşlar, savaşların asıl nedenini bilmeyen ama bunun yanında vatan uğruna/din uğruna/kral uğruna savaşarak ölmenin kutsal olduğuna inanmış binlerce insanın birbirlerini boğazlamasıyla gerçekleşir.(pek az savaş vardır ki tarih boyunca gerçekten dürüst ve onurlu bir nedeni olsun). burada da karakterler neden kuveytlileri korumak zorunda olduklarını bilmiyolar. film içinde ne full metal jacket ın joker i gibi entellektüel biri, ne de the thin red line ın orta sınıftan gelmiş romantik kahramanları var... sadece bir ara birisi petrolden, saddam ın bu kadar silahı nerden bulduğundan bahseder gibi oluyor,ama ülkelerine sonsuz güven içindeki diğer askerler tarafından susturuluyor. herhangi bir savaş karşıtı söylem üstlenmeden çok gerçekçi olabilen film aynı zamanda hiç bir çatışma sahnesi göstermeden de çok iyi bir şiddet gösterisi olabilmiş. ama bu silahlardan çıkan, mermilerin neden olduğu maddi bir şiddet değil, askerlerin savaş içinde ve dışında yaşadıklarının, kendi içlerinde yarattığı bir şiddet. şöyle ki filmde ki tüm karakterler itilmiş ve dışarıda kalmış gençler. kendilerini ispat edecekleri tek yer olan orduya gelmişler, kahraman olabilmek için onca zorlu eğitimden geçmişler, yerlerde sürünme, sabah akşam koşma, sürekli üstler tarafından aşağılanma hatta bok temizleme ile karşılaşmışlar, tüm bunlara göğüs germişlerdir. bir yandan da sürekli olarak katil oldukları kafalarına sokulmuştur. ama gel gör ki ellerinde ki tüfekleri ateşlemek, hayatlarında ki tek amaç omuş olan ''bir ıraklı öldürmek''* fiilini bile yerine getiremiyorlar. yani loser her yerde loser. aynı tatminsizlik, aynı beceriksizlik, aynı kendini göstermek için ''fırsat yakalayamama'' durumu devam ediyor. erkekler, aletlerini kullanamıyorlar;ne silahlarını ne de silahın erkek vücudunda ki simgesi olan cinsel organlarını... (film boyunca adam öldürmek için yanıp tutuşan filmin baş karakteri, tuvalette sevgilisinin resmine bakıp başarılı bir masturbasyonda gerçekleştirememektedir). sonuç olarak jarhead, belki körfez savaşının siyasi yanlışlarına sağlam bir gönderme yapmıyor ama normal bir bireyin toplum içinde 'var olma' mücadelesini ve başarısızlığını çok güzel bir şekilde gözler önüne seriyor. ellerine sağlık sam amca...
hareketin içinde durmanın filmi, güzel de olmuş. üzerine bir de jesus walks eklenince daha da bir güzel olmuş.
senaryosu ana hatlariyla bugune kadar yapilmis savas filmlerine fena halde benzese de, acik ve net bir mesaji olmadigi icin bolca elestirilse de son yillarin en iyi savas filmi olduguna inandigim sam mendes yapimi. kanimca filmin basarisi filmin detaylarinda yatiyor. acik bir anti savas mesaji yok ama filmin durusu ve anlattigi hikaye dolayli yoldan da olsa son derece savas karsiti. swofford ve arkadaslarinin orduya katilma nedenleri, savasin kalbinde yer almalarina ragmen gordugumuz butun askerlerin (biri disinda) apolitik denebilecek duruslari, hicbir zaman tam savasa donmeyen teyakkuz halinde psikolojilerinin bozulmasi, askerlere dagitilan gaz maskelerinin hatali olmasi, sinir gazina karsi kullanmalari emredilen haplarin tasidiklari risk gibi parcalar birlesince izleyicinin gozune sokulmayan bir savas elestirisi cikiyor ortaya. jarhead bir noktada savasin elestirisi olmaktan cikip amerika'nin elestirisine donusuyor. askerdeki eslerini/erkek arkadaslarini aldatan kadinlar, orduya katilanlarin cogunun toplum hayatinda "basarisiz" olmus insanlar olmasi, toplum hayatinda basarili oldugunu (daha dogrusu olabilecegini) ogrendigimiz tek adamin - swofford'un ustu sykes'in (jamie foxx) - da savasmaya ve siddete duydugu ask yuzunden orduda olmasi amerikan toplumunun defolarina isaret ediyor. okumadim ama filmin temelini olusturan ayni adli kitabin daha savas karsiti (ve korfez savasi karsiti) oldugu soyleniyor. mendes kitaptaki hikayeyi sulandirarak anlatacagini daha dolayli yoldan anlatmak istemis. american beaty'de de ayni dolayli anlatimi kullanmisti zaten. senaryoyu bir kenara birakirsak ozellikle petrol kuyularinda gecen sahneler goruntu olarak cok ama cok basariliydi. muzikler de cok iyi kullanilmis ve filmi zaman zaman bayikliktan kurtarmis.
bazı filmler izlendiği anda sizi fazla etkilemez.oysa film her yönüyle çok başarılı bir şekilde akıp gitmektedir perdede.. film biter,salondan çıkılır,saatler ya da günler sonra -ki farketmez- bir şekilde aklınıza gelerek üzerinde düşünmeye başladığınızda filmin gücünün farkına varırsınız..işte bu film böyle bir film ya da en azından bana öyle geldi.. unuttuğumuz ya da unutturulan bir gerçeği hatırlatıyor bize film; asker denilen "yaratık" hep gösterilmek istendiği gibi acı duymayan ve acımayan,adeta duygusuz bir robot değil, mesleği savaşçılık olan bizler gibi bir garip insan evladıdır..hatta yaşlarına bakarsanız daha birer çocuk.. bunun ayırdına bir kez daha şahsen filmi izledikten günler sonra dün bir ordu evinin önünden geçerken nöbet tutan askerlerin birbirlerine karşıdan karşıya çocukca laf atmalarını işittiğimde vardım..gecenin köründe, baştan ayağa silahlı bu ciddi ve ürkütücü askerlerin önlerinden haliyle biraz da ürpererek geçtikten sonra arkamızda kalan bu şakalaşmalar üzerine bu satırları yazmaya karar verdim.. --- spoiler --- iddia edilenin aksine basbayağı bir savaş filmi..demek ki bazen savaş böyle de olabiliyor..yani savaşın insanlık dışı berbat yüzü dehşetle görülüyorsa da ordular karşılıklı olarak tüfek ya da süngüyle birbirlerine girmeden,tek düşman "öldüremeden" "zafer" dahi kazanılarak eve dönülebiliyor.. ya da düşman olmasa da kendi uçakların seni vurabiliyor..ne yani bir zamanlar "kıbrıs barış harekatı" nda bizim uçaklarımız koskoca savaş gemimizi batırmadı mı?..o sulara gömülen gemideki zavallı mehmetler için savaş bundan ibaret değil miydi?..neyse.. hani adamımız cezasını "bok imha birimi"nde çalışarak çektiğinde tam pislik dolu fıçıyı yakacakken bir subay bunu durdurup fıçıya bir güzel sıçtıktan sonra oraya bıraktıkları hakkında söyledikleri var ya.. işte bu, filmi -hadi "en güzel" demiyelim ama- en doğru anlatan cümledir ki yanılmıyorsam mealen şöyle idi: "ne fazla yumuşak ne de fazla katı,tam gerektiği gibi" --- spoiler ---
çöl sahnelerinin guzellıgının ustune eklenen fakefuck ve onun gibi arıza karelerle sinema keyfini tavana vurduran film. jake gyllenhaal* büyümüş, kocaman adam olmus noel baba sapkasıyla tehlıkelı figürler yapmıs ama evlenip çoluk çocuğa karısalı yok omuz genıslıgıdır, kol kaslarıdır ilgilenmeye fırsatım olmuyor hiç. o yuzden meraklısına diyelim... bi de acayip full metal jacket tadı veren bi film bu, ama oyle bi tat ki bu hıc baymıyor. yine de genel olarak cok orjinal bi filmdi yahu, eşsiz bi şi diyerek değil de guzel film, baya iyi film hatta dıyerek ayrılıyorsunuz salondan. ya da ne bileyim biz boyle demis bulunduk.
anthony swofford, jarhead/kavanozkafa kelimesinin, kendilerine yani deniz piyadelerine, saç kesiminden dolayı dense de, bunun kafalarının içi boş bir hazne olduğunu işaret etmesi açısından manidar olduğunu söylemiştir... boş bir kavanozkafa ile savaşmaya gönderme yapıldığı açıktır.. lakin, gerek jarhead gibi filmlerde olsun, gerek zaman zaman duyduğumuz amerikalı askerlerin ırak savaşı dönüşünde gerçek hayatta yaşadıklarında olsun, savaştan dönüş mümkün olsa bile, boş bir kavanozkafa ile savaştığını, ülkesine hizmet olduğu için yapılanların masum olduğunu zannetmenin bedeli, savaştan sivil hayata dönüşte kendini göstermekte, o kafanın o kadar da boş olarak dönmediği, cehennemin kızgın kumlarıyla, çeşit çeşit travmalarla dolup taştığının farkedilmesiyle ödeniyor... ha, bütün bunlar savaşın insanlıkdışı olduğunu öğrenmelerine yetiyor mu, hayır... nato kafa nato mermer....
savaşın ne kadar boktan bir şey olduğunu olduğunu söylemek için büyük laflara gerek yok. filmdeki bir hayvan söyledi onu.. bir at.. sebeplerini anlatmak için uzun uzun diyaloglara da gerek yok.. bir asker söyledi onu.. tek cümleyle.. diğer askerden aldığı tek cümlelik cevap da yeterliydi.. yalnızca iki cümle, onlarca cümlelik diyaloglar yerine geçen bir ''öz''dü.. amerikan askerinin profili neyin ne olduğu gösterebilir.. kocaman bir savaş filmine gerek olmayabilir.. sam mendes de bu yolu seçmiş..
savaş filminden çok "asker" filmi olarak nitelendirilmesi daha doğru olacak olan yapımdır.
şu ana dek pek girilmemiş ve işlenmemiş bir yerden savaşı gördüğümüz sam mendes filmi.. genel kanıyaysa katılıyorum; bu bir savaş filmi değil, kesinlikle bir asker filmi. ve öyle klasik bir "savaş psikolojisi" üzerine oturtulmuş bir asker filmi değil. biz savaş filmlerinde şu ana dek hep kahramanlık gördük. çatışan, aksiyon içinde olan, ölen, öldüren askerler gördük. ama jarhead'de durum çok farklı, ve kim ne derse desin 20.y.y. gerçeklerine göre çok daha gerçekçi. konu sadece amerika olmamakla birlikte; geçtiğimiz yüzyılda yapılan savaş ya da en azından savaş girişimlerinde kahramanlık olmadı. ölen ya da öldürülen askerler orana vurduğumuzda o kadar da önemli bir kitle değildi. teknolojinin ve emperyalizm politikasının olduğu bir savaşta pek çok asker aslında kelimenin tam anlamıyla "işlevsiz"di ve sadece rakamsal çoğunluğu sağlamak adına o üniformayı giyiyordu. orta çağdan itibaren kılıçla kalkanla kazanılan kahramanlık savaşları, dünya savaşlarıyla birlikte geride kaldı. ama onlarda dahi ortada işlevini yerine getiren tüfekler, miğferler vardı. ama jarhead'de gördüğümüz körfez savaşı'nda ve çıkan bir kaç tek tük mini-savaşta daha sonucu belirleyen ne kılıç, ne tüfek, ne de miğfer oldu. "güç" değerleri hayli değişmişti çünkü. savaşlar çok daha soyut ve değersel etkenlerle kazanılır olmuştu. (en büyük örnek tabi ki amerika) hal böyle olunca savaşa gönderilen yarım milyon askerin sadece sayısal bir rakamdan ve ve ülke vatandaşlarına verilen milliyetçi bir pompadan ibaret olduğu açık. bu filmde askerler bu yüzden bekliyor. aylarca alınan eğitim, televizyonda ceset görünce midesi bulanan insanları öldürmeye programlı bir hayvan haline dönüştüren sanal psikoloji, ve niçin savaştıklarını bile bilmeyen apolitik askerlerin üzerine örtülen suni bir vatan sevgisi, yapay bir kahramanlık sevdası. bu savaşta hiç bir işlevlerinin olmadığı ve savaşa hiç bir şekilde müdahale edemeyecekleri gerçeğini hissettirmeden onları bir çölün ortasında aylarca bekletebilme kabiliyeti. ve sonunda aylarca tam teçhizat nöbet tutmasına rağmen bir kez bile düşman göremeyen askerin bir ıraklı subay görünce onu vurmak ve en azından bir şey yapabilmenin tadına varmak için üssüne yalvarması. havaya atılan ateşler.. yakılan kamuflajlar.. topu topu bir kaç dakika süren ama yine "boş" bir aksiyon, ve savaş bitince yapılan nedensiz bir kutlama.. savaşın anlamsızlığını pek çok film işledi şu güne dek, savaşı eleştiren yüzlerce sinema filmi çekildi. ama bir askerin hissettiği bu "işlevsizlik" duygusunu irdeleyen ilk ve tek güncel film oldu jarhead.. o yüzden bu filmi full metal jacket'la ya da diğer savaş klasikleriyle kıyaslayıp bir yardıya varabilmek neredeyse imkansız. işlenen tema "sıkıntı", hiç bir şey yapmadan aylarca asker üniforması içinde oyalanmak, askercilik oynamak. dünyanın her yerinde olduğu gibi.
filmin ne anlatmak istediğine odaklanırsak etkileyici, başarılı ve özgün bir film. sam mendes'in amacı öyle şaşalı ve büyük mesajlar vermek, amerikanın savaş politikasını eleştirmek değil ki. körfez savaşına katılmış bir askerin kitabını baz alarak bir askerin yaşadıklarını,yalnızlığını, kendini sorgulamasını anlatmak. anlatılanlar tamamen kişisel şeyler ve askerlerin kendi özel hayatlarına bir bakış. karısının komşusuyla çekilmiş pornosunu izleyen asker, sevgilisinin giderek kendisinden uzaklaştığını düşünen asker, aylarca sniper eğitimi aldıktan sonra ve çöllerde zaman geçirdikten sonra tek bir atış bile yapamayan, hayal kırıklığı yaşayan asker. sam mendes'in başarısı ise bunları büyük bir ciddiyet yerine mizahi bir dille anlatması. mesela star wars'a yapılan gönderme muhteşemdi. ellerinden öperim. --- spoiler --- bence filmin en etkileyici ve anlamlı sahnesi peter sarsgaard ın canlandırdığı troy karakterinin komutanıyla aralarında geçen tartışmaydı. aylarca hayvanlar gibi sniper eğitimi alan askerin eline düşmanı indirme fırsatı geçer. ama buna komutanı engel olur. kafasına empoze edilmiş olan görevi yerine getirme içgüdüsüne vurulan bir gem. o anda troy'un gösterdiği tepki bu yüzden anlamlıydı. insan öldürmenin veya bir ülkeyi işgal etmenin doğruluğu/yanlışlığına girmeden olayı kişiselleştirirsek askerin ordaki psikolojisine bakmak lazım. orda o sniperla vuracağı askerin onda yaratacağı görevini yerine getirmenin getirdiği rahatlama hissinin, komutanı tarafından engellenince, hayal kırıklığına dönüşmesi ve verdiği tepki seyirciye filmin anlatmak istediği şeyin özetiydi. ben bir askerin hissettiklerini anlatmak istiyorum. --- spoiler ---
(bkz: jesus,joseph and doggy style merry)
bal gibi de savaş ve amerikan politikası eleştirisi olan filmdir. ama bunu öyle gırgırla yapıyor ki sonradan vay anasını diyorsunuz..
film bende karisik duygular uyandirdi zira bir savas filmi degildi, asker filmi de degildi belki bilmiyorum ama insanlardaki duygusal boslugun buyuk bir korku ile birlesmesi ile ilgili bir film olabilir. bu savas olmayabilirdi baska bir sey olabilirdi belki ya da savas filmlerinden ve turevlerinden hoslanmayan benim gibi bir insan icin pek bir sey alamadigim bir filmdir, belki alti derya denizdir ona saygi duyarim.
sindire sindire üç günde izlediğim için daha bir mesafeli yaklaşabildiğim ve bu avantajla çok sağlıklı yorum yapabileceğim film. yapacağım sağlıklı yorum da bu filmin yabancı ve kaliteli oyuncularla yapılmış bir hababam sınıfı askerde uyarlaması olduğudur. filme kötü, ucuz, bayağı dediğim sanılmasın. sam mendes'in tiyatro kökenlerinden gelen anlatım gücü filmi belli bir seviyeye getirmiş ama anthony swofford'un "daha silahımı bile ateşlemedim" dediği bir savaşı anlatan filmden de pek bir şey beklenemez zaten. gölgeleriyle dövüşen bir avuç yeni yetmenin, alıştıkları rahat hayattan uzaklaşınca içine düştükleri acınası tabloya kısa bir bakıştır bu film. field fuck'ıyla, wall of shame'iyle ya da dark side'ıyla ve bunun gibi hababam sınıfına yakışan bütün haylazlıkları yapan bir avuç abaza... tabii şunu da gördük ki; jake gyllenhaal, brokeback mountain'de yaptığı işlerin etkisinden kurtulamamış ki troy*'a bir başka bakıyordu. allahtan ortam müsait değildi...
enişte* ile kayınço*'yu bir araya getirmiş film. keşke maggie gyllenhaal'e de küçük bir rol verselerdi de tam aile filmi olsaydı.
--- spoiler --- bu fimdeki don t worry be happy calan sahnede sallanan otobusteki askerlerin de muzige uygun bir sekilde sallanmasi rastlanti midir emin degilim ama cok guzel bir goruntudur. --- spoiler ---
rüzgarda savrulan plastik bir poşete batırılmış operation hollywood filmi. bazı sahnelerin çarpıcılığı ve yerinde müzikler bu gerçeği değiştirmiyor ne yazık ki!
--- spoiler --- intikam amacı ile savastaki kocasini aldatan ve bu sevismeyi sonunda kameraya yaklasarak verdigi bir mesaj ile birlikte video ya ceken bayanin kaseti yollamadan once uzerine the deer hunter yazmasi gibi hosuma giden bazi ayrintilar iceren film. --- spoiler ---
tablo gibi sahnelere sahip, başarılı film. çölün ortasına düştüğümüzü hissedelim istemiş abiler ve bunu fena halde başarmışlar; zira hala terlemekteyiz.
asker filmi, erkek filmi, savaş üzerine bir film. lord of war tadını yakaladım, uzun bir aradan sonra. (bkz: lord of war/#9440892) amerikan politikasının eleştirisini vs. yi aramayın. sam mendes, doğrudan bir asker filmi çekmiş. bir akşam vakti savaş nedir, ordu, vs. nasıldır anlamak için birebir. sevip aşık olanı var, nefret edeni var, çıldıranı var, öleni var. var oğlu var.. " `every war is different, every war is same`. " herşeyi özetliyor, daha yazmaya lüzüm yok. izleyin efendim, bunu da izlenecekler listesine koyuyoruz.
2005 yılı mahsulu almanya / abd ortak yapımı bir sam mendes filmi. herşeyden önce filmi çok beğendiğimi söylemek istiyorum. öylesine kayıp gidiyor, ve seyreden farkına varmadan kendini tamamen filme kaptırmış onunla beraber kayıp giderken buluyor. gerçi bu yönetmenin olduğu kadar kurgucunun da başarısı. film hiç sekmeden, rahatsız etmeden ilerliyor. bunun dışında filmin senaryosu da hoşuma gitti. hamasi bir abd propagandası ile karşı karşıya değiliz, ya da savaş kötüdür, abd işgalcidir gibi bir söylemden de uzak duruyor film. açıkcası apolitik bir film. ama gayet duru ve tek yapmak istediği abd deniz piyadelerinin savaşmadan kuveyt çölünde geçirdikleri o günleri bizlere de yaşatmak, ki bunda da gayet başarılı. filmde yapılan bütün göndermeler tam isabet. keyifle izleniyor. filmde bir sahnede askerler hep beraber apocalypse now (1979) filmini izliyorlar. ki her iki filmin de kurgucusu aynı: walter murch. anthony "swoff" swofford: [üzerlerinden geçen bir helikopterden gelen the doors'un "break on through" parçasının çalındığını duyduğunda] that's vietnam music... can't we get our own music?
dinginlik ve sabır kelimelerinin karşılığını bulduğu sam mendes filmi. film bittiğinde aldığım lezzetin aynısını 2003 yılı yapımı salinui chueok (memories of murder) isimli joon ho bong filmini izledikten sonra da almıştım. bu filmi sevenlerin memories of murder'a da bayılacağına eminim.
iyi bir soundtrack'e sahip film.
konusuyla degil de sahneleriyle akılda kalan filmlerden.ustu basi petrol olmus caresizligi hissedilen bir at , aynada sevgilisini goren bir asker, kacmaya fırsatı olmadan ölmüş insanlar ve çöl... jake gyllenhall ne yakısıklıymıs derken bir yandan da bunları dusundurten,sınava calisma seansları arasında izlenebilecek haftasonu filmi. "hastalanırsan revire gidersin, yaralanırsan doktor cagirirsin, ölürsen morgun sogugunda beklersin; ama aklını yitiriyorsan hiç bir standart çözümün yoktur."
mehmedin kitabı'nın değil, coninin kitabı'nın filmidir. yoktur başka söze gerek diye kesip atmak isterdim ama... : mehmedin kitabı: "askere gitmeden beynimde bir düşman vardı. onu her an vurulabilecek bir şey gibi düşünüyordum. düşmanı görmeden askerliğim bitti." coninin kitabı: "four days, four hours, one minute. that was my war. i never shot my rifle" mehmedin kitabı: bu anadoludan görünüm programı için herkesin eline bır kagıt veriliyor. bu kelimeler dışında tek kelime söylemek yasak. coninin kitabı: kruger, çavuşun basına ne söylemeleri gerektiğini dikte etmesine kızar: "that's censorship man". sonra aynı kelimeler söylenir hep aynı kameralara. ha bir de bu var: mehmedin kitabı: tck'nun 159.maddesini uyarınca devletin askeri kuvvetlerini neşren tahkir ve tezyif suçundan beyoğlu 2. ağır ceza mahkemesi özel ödülü coninin kitabı: san diego film eleştirmenleri derneği özel ödülü
ezekiel'in değişik versiyonu olan film. --- spoiler --- "yea, though i walk through the valley of the shadow of death, i will fear no evil because i am the baddest motherfucker in the goddamn valley" --- spoiler ---
askerliğin, insanı nasıl gerçekten "kavanoz kafa" yaptığını göstermesi açısından izlenebilecek bir film. gerisi spoiler sayılır, aslında sayılmabilir de belki; zira filmin zaten spoiler'lık olayı yok, ama ben uyarmış olayım... filmin başlarında, artık dayanamayıp "üniversiteye giderken yolumu kaybettiğim için burdayım" gibi bir cümle kurmuş genç arkadaşımız, filmin sonlarında cepcengaver bir asker olup çıkıyor. "allam nereye düştüm ben!" tribinin allahını yaşadığı hoşgeldin keklemesini yaşadıktan 1 sene kadar sonra, aynı tribi başkasına yaşatıyor. buradan "korkma yavrum senin de hoşuna gidecek" dersini çıkardım ben şahsen. bir insanın o halden bu hale gelişini izlemek buruk bir şey, doğrudur, fakat film resmen askerliğe güzelleme. kesinlikle öyle. abd ordusunda askerlere nasıl davranıldığını görüp tiksiniyoruz başlarda. resmen midemiz bulanıyor. bu ne lan diyoruz, militarizme kin kusuyoruz hep beraber. ama sonra, bir bakıyoruz ki, vatan millet edebiyatı izlemeye başlamışız. tamam, eğitim zor, ama gidip ırak'da adam vurma zevkine nail olunca kalmıyor hiçbir zorluk. yahu savaşın katliam niteliğine topluiğne ucu kadar, o da işte "dostlar alışverişte görsün" yaklaşımıyla değinilmiş. eğitim zor ama adam öldürmekte bişi yok. oldu canım. askerlikleri, çölde eğitim yapıp parti vererek geçen arkadaşları izledik biz. turist gibi gidip geliniyor zaten çöle öyle. askerlikte kimse kimseyi vurmaz, yıllarca çölde kalırsınız ama amerikan futbolu oynayıp dönersiniz. hiçkimsenin burnu kanamaz, bi tek eğitim zayiatı olabilir işte arada bir, onun dışında pek bi sorun yok. kimse mayına basmaz, kimse kurşuna gelmez, tek sorun, sevgililerinizin sizi terk etmesi veya karınızın komşunuzla yatmasıdır. askerliğin stresini sadece geride bırakılan eşe/sevgiliye indirgeyen zihniyete saygılarımı sunuyorum. bu arada, her ne kadar yeteri kadar soğutamıyor olsa da, halkı askerlikten soğutma eylemine yönelik olabilecek bir film çekilebiliyor elin abd'sinde. bizdeki askerlik filmlerine örnek için ise lütfen bakınız: hababam sınıfı askerde
bir adam yıllarca tüfek ateşler. ve savaşa gider, sonra tüfeğini cephaneliğe geri verir. ve işinin bittiğini düşünür. ama elleri; ne yaparsa yapsın ister bir kadını sevsin, ister ev yapsın, hep o tüfeği hatırlar. giriş jarhead 2005’te gösterime giren, anthony swofford’un romanından william broyles jr.’ın senaryolaştırmasıyla perdeye uyarlanmış, bir sam mendes filmidir. formel açıdan çıplak gözle de fark edileceği gibi, otoritelerin de mutabık kaldığı üzere 1987 yapımı full metal jacket filminin bire-bir benzeridir. körfez savaşında yaşananlar üzerinden askerlerin iç dünyalarını, savaşın yalnızlaştıran yüzünü, savaşa katılan ve katılmak zorunda bırakılanlar üzerinden yürütülen siyasi ve askeri ortamı; aksiyonel, dramatik, biyografik öğeler kullanarak anlatan bu filmde yönetmen kara komedi silahını ustaca kullanmıştır. akış film swofford’un minik ve komik bir oto-biyografisiyle başlar. vietnam’da savaşmış bir babanın ve bu babanın savaş sonrası yaşadığı bunalımı en az onun kadar yaşamış ve yaşamakta olan alkolik bir annenin oğlu, tüm depresif ve travmatik yaşamı kaldıramayıp akli dengesini yitiren bir kız kardeşin ağabeyi olan anthony swofford (jake gyllenhaal), lise eğitiminden sonra koleje girememesi üzerine deniz kuvvetlerine katılmaya kara verir. ağır ve aşağılayıcı bir eğitim ile denizci olarak eğitilen swofford, eiğitimdeki başarısı ve yetenekleri sayesinde staff sgt. sykes (jamie foxx) tarafından nişancılık görevine atanır. tam da o sırada patlak veren körfez savaşına acilen dahil edilen 5000 askerden birisi olan swofford arkadaşlarıyla beraber çöle gelir gelmez lt. col. kazinski’den (chris cooper) kışkırtıcı bir ön bilgilendirme alsa da olacaklardan bir hayli habersizdi. ülkeleri adına savaşmaktan ve böylesi bir hizmetten gurur duyan swofford ve arkadaşları –ki bunlar kendilerini, özgürlük verdiği için abd’ye, borçlu hisseden birçok milletten insanlardır- bir müddet görmedikleri ve uzun bir zaman da görmeyecekleri düşmanlarına karşı bu defa çölde ağır ve yıldırıcı bir eğitim almaya devam ederler. çölde ilerleyişe geçen tim filmin sonlarına doğru yakılan petrol kuyuları ile karşılaşırlar. en az vietnam’daki misyonlar kadar anlamsız ve filmin içinde de çok fazla anlamlandırılamayacak bir kazı işinin içine girerler. tam da bu sırada swofford ve nişancı arkadaşı troy (peter sarsgaard), lt. col. kazinski’den iki ıraklı subayı öldürmeleri için özel bir görev alırlar. bu görev için uzun bir yol alan iki asker sonunda görev mahalline ulaşırlar. hedeflerini vurmak için onay alan iki nişancı son anda major lincoln (dennis haysbert) tarafından bizzat engellenirler. bunun üzerine timlerinin bulunduğu üsse doğru yola çıkan swofford ve troy, döndüklerinde savaşın sona ermesi hasebiyle çılgınca parti yapan birlikleriyle karşılaşırlar. silahlarını bir defa bile düşmana karşı ateşlemediklerini fark etmeleriyle bütün kurşunlarını gökyüzüne kusarlar. ülkelerine döndüklerinde büyük bir gururla karşılanan askerler aynı ihtişamı bir defa daha göremeyeceklerdir. swofford etrafına ve kendi hayatına dair yitişleri sıra sıra yaşarken bir daha hiçbir zaman, birliğine ait olduğu kadar, bir yere ait olmayacaktır. filmin yansıttığı tarih ve konjonktürel durum bu savaşa irak devlet başkanı saddam hüseyin'in çıkardığı körfez krizi sebep olmuştur. 1980-1988 yıllarında iran ile savaşan irak, ekonomik yönden ağır zararlara uğramış ve bu savaş sonrası kolay kolay ödeyemeyeceği bir dış borç yükü altında kalmıştır. bu durumdan kurtulmak isteyen saddam hüseyin, çareler aramaya başlamış ve 1991 yılı ilk yarısında ortadoğu'da huzursuzluğa yol açacak bazı iddialar ortaya koymuştur. bu iddialar körfez krizinin ilk filizleri olmuştur. iddiaların başlıcaları şunlardır: körfez ülkelerinin 1981–1990 arasında petrol fiyatlarını sürekli düşürerek irak'ı zarara sokmaları; kuveyt'in rumeyla bölgesindeki irak'a ait petrollerden de faydalanmış olması; kuveyt toprakları üzerinde tarihi hakkı olduğunda ısrar etmesi ve irak-iran savaşı sırasında kuveyt'in irak'a yaptığı para yardımını silmesini istemesiydi. kuveyt ile ilgili iddialarının kuveyt tarafından kabul edilmemesi üzerine, saddam hüseyin, meseleyi bir oldu-bitti ile çözümlemek istemiş ve 2 ağustos 1990'da kuveyt'i işgal etmek ve bir hafta sonra da ilhak etmek suretiyle körfez krizinin çıkmasına sebeb olmuştur. irak'ın kuveyt'i işgali üzerine birleşmiş milletler güvenlik konseyi, irak birliklerinin kuveyt topraklarından şartsız ve derhal çekilmesini isteyen bir karar almıştır. abd öncülüğünde onu destekleyen müttefik ülkeler, irak'ın suudi arabistan'a veya diğer bir ortadoğu ülkesine muhtemel taarruzunu önlemek üzere çöl kalkanı adı verilen bir harekâtı uygulayarak basra körfezi ve suudi arabistan başta olmak üzere bölgeye deniz, hava ve kara birlikleri göndermeye başlamışlardır. 33 ülke kuvvet göndermek veya yardım yaparak, irak'a karşı teşkil edilen bu koalisyon kuvvetlerine katılmış veya bu kuvvetleri desteklemiştir. bunlar arasında sekiz arap ülkesi de vardır. gerçi arap ülkeleri; saddam'a karşı olanlar, saddam'ı destekleyenler ve çekimser kalanlar olmak üzere üç gruba ayrılmışlardır. ancak arap birliği, irak'ı kınamış ve derhal kuveyt'ten çekilmesini istemiş ve irak saldırısına karşı çok uluslu arap ordusu kurulmasını oy çoğunluğuyla kararlaştırmıştır. bu sebepten dolayı mısır ve suriye, saddam'a karşı olanların başında gelerek, suudi arabistan'a kuvvet göndermişlerdir. ürdün, yemen ve fkö, saddam'ı desteklemişlerdir. bu arada birleşmiş milletler güvenlik konseyi, oy çoğunluğuyla irak'a karşı ekonomik yaptırım ve silah ambargosu kararı almıştır. saddam'ın vazgeçmez tutumu karşısında bm güvenlik konseyi, eylül 1990 ayı içerisinde irak'a karşı hava ambargosu uygulama kararı almış ve daha sonra bunu deniz ablukası şeklinde bir kararla genişletmiştir. ayrıca 29 kasım 1990 tarihinde almış olduğu bir kararla, irak'ın 15 ocak 1991 tarihine kadar kuveyt'i terk etmemesi halinde güç kullanılmasını kabul etmiştir. birleşmiş milletler, abd ve müttefik ülkelerin ısrarlarına rağmen, saddam hüseyin'in kuveyt'i terk etmemekte kararlı olduğunun anlaşılması üzerine 17 ocak 1991 tarihinde, irak'a müttefik çok uluslu hava güçleri'nin taarruzları ile körfez savaşı başlamış oldu. kamuoyu film bize savaşın taraflarını oluşturan kamuoyuna dair iki belirgin birde kapalı ipucu vermektedir.irili ufaklı birçok anekdot olsa da söz konusu savaşın etkilediği ve oluşturduğu kamuoyunu bahsedeceğimiz bu üç olay net bir şekilde bize özetini sunmaktadır. olaylardan birincisi çöle yığılmış yüzlerce amerikan askerinin moral motivasyonunun yüksek olduğunun kampa gönderilen cnn muhabir ve kameralarıyla yansıtılmak istenmesidir. türk kamuoyuna yakın bir olgu olarak da bu tip bir girişim; ulusal ve uluslar arası platformda kamuoyları karşısında savaşları meşrulaştırmanın en etkili yöntemlerinden birisidir. filmde eğitim subayının erlerine kameralar karşısında savaştan ve bulundukları durumdan gurur duyduklarını söylemelerini istemesi, üst rütbeliler, diplomatlar ve siyasilerin söz konusu görüntüleri izleyecek olanları nasıl bir etkileme ve yönlendirme çabası içinde olduklarının açıkça göstergesidir. hiyerarşik içyapı öylesine sertleşmiştir ki cnn’e demeç vermek istememiştir. ancak bu isteği eğitim subayı tarafından sert bir şekilde reddedilmiştir. bu sayede a.b.d hükümeti savaşından gurur duyan askerleriyle kamuoyunun bu konuda kesin ilgisini ve desteğini kazanmıştır. bir diğer net olay da filmin sonundaki, ülkesine tek bir kurşun dahi atmadan dönen askerleri tıpkı vietnam ”kahramanları “ gibi karşılayan amerikan halkı ve daha da ileriye gidip “kahramanların” otobüsüne atlayıp tek tek hepsiyle tanışmak isteyen ve bir başka savaş yüzünden akli dengesini yitirmiş gibi betimlenen amerikan vatandaşının görüntüsüdür.bu kısımda görülüyor ki bahsettiğimiz cnn röportajları ile çoktan kamuoyu savaş konusunda bilgilendirilmiş.ancak bu bilgi abd kongresinin bütçe aktarımlarında halkın desteğini alarak meşrulaştırmak için gerektiği kadar bir bilgi olacaktı.zira otobüse atlayan ve yol kenarda yığınlanan diğer yurtseverler gurur duydukları o askerlerin “tek bir kurşun bile atmadığından” habersiz şekilde onlara dokunmak istiyorlardı ve hatta vatanlarına ilk ayak bastıklarında biralarını paylaşıyorlardı. başta da söylediğimiz gibi bir kapalı bir ipucu vardı kamuoyu’na dair. kapalı çünkü filmin işlenişi itibariyle savaşın sadece bir tarafı gösterilmiştir. amerikan kamuoyu anlatılırken, savaşın diğer tarafı yani ırak’lılar hakkında bize sadece onların ölüleri bir şeyler anlatabiliyor. haberlerinde cihada çağrılan ırak’lıların bölgeden kaçma çabasında olduklarını, tam da kaçarken üstlerine yağan bombalar yüzünden katlolundukları son vaziyetlerinden anlayabiliyoruz. arabalarıyla konvoy şeklinde bir yerlere gitmeye çalışan ve akabinde ölen ırak’lıları bulan swafford kül olmuşlarında birine “zor bir günmüş” diyerek aslında empati kurmaya çalışmıştır. yönetmen bu empati sahnesiyle bize aslında iki tarafın da yani birbirini düşman olarak görenlerin tamamının aynı acıları çektiğini ifade edebilmiştir. kısaca kamuoyu; söz konusu savaş olduğunda, ya –amiyane tabirle- galeyana getirilen ya da bombaları üstüne yiyen taraflar olmaktan ileri gelememiştir. tarih bunu ispatlayan örneklerle doludur. etkinlik anlamında belki de kamuoyunun en etkin olduğu an yine diplomatlar tarafından yönlendirilmiş siyasilerin yönlendirdiği fikirleri doğrultusunda savaş lehine oy attıkları andır. diplomasi filmin içeriğinde özellikle körfez savaşında kullanılan diplomatik argümanlar kara komedi şeklinde anlatılmış. bu anlamda yönetmen aktarımı sorunsuz yapması itibariyle başarılı sayılabilir. bizse savaşın hep bahsedilegelen kasvet dolu diplomatik ağından kasıtlı bir kaçışla, yönetmenle özdeş bir tavırla daha fazla ilgimizi çeken taraflara dikkat çekmeye çalışacağız. onlardan biri; filmde çok önemsiz gibi gözükmesine rağmen, amerikan askerlerinin çölde karşılaştığı araplarla selamlaşma ritüeline dair sahne idi. olay anında sol elini sallayarak selam veren bir amerikan askerini, bir diğeri sol eliyle değil de sağ eliyle vermesini salık verir. nedenini de arap halkının tuvalette sol elini kullanması nedeniyle karşı taraf bunu hakaret olarak algılayabileceği idi. görüyoruz ki diplomasi sadece yüksek şuurların olduğu yerlerde değil de çıkarların karşılaştığı her noktada kullanılabilmektedir. ulusal ve uluslar arası ortam ulusal ortam bağlamında aslında daha önce açtığımız kamuoyu başlığında konuya girmiştik. ancak yine o eksenden uzak, filmde can alıcı doneler mevcut ve biz bunlara değinmek istiyoruz. ta başta, filmin başkarakteri olan er belli ki orduyu koleje gidemediği ve başkaca da çıkar yolu kalmadığından seçmişti. anlıyoruz ki abd’de askerlik konusu her şeyin ötesinde bir kariyer alanı ve bu biliyoruz ki öldürmeye dayalı bir alan.20 yaşında bir gence, toplumun böyle bir seçenek sunarak yönlendirmeyi düşünmesi bile toplumsal psikolojinin ne denli irrasyonel olabileceğini gösteriyor. orduya katıldığı andan itibaren ilk zorluk fiziksel eğitimlerin yanı sıra yine ulusal bilince açık seçik belli eden vietnam ve onun getirdikleridir. vietnam skandalı yüzünden rehabilite dahi olamayacak bir babanın oğlu olarak katıldığı orduda sanki bundan hiç ders alınmamışçasına başroldeki er vietnam ruhuna yakın olmamakla suçlanmıştır. bu da gösteriyor ki ulusal bilinç o tarihlerde dahi aradan yıllar geçmesine rağmen eksenini değiştirmemiştir. hepsinden öte uçakta savaşacakları düşündükleri çöle doğru giderken, askerin avrupa’ya gittiğini sanması ayrıca traji-komiktir. zira dünya haritasında amerika dışında bir tek avrupa’yı bilmeleri ve onu da ancak düşman olarak tanımış olmaları, globalleştirdikleri dünyayı kendilerine ne denli mündemiç hale getirdiklerini göstermektedir. ulusal açıdan bakıldığında film ne yazık ki ırak tarafına dair bir anlatım sunmuyor. bu bir anlamda etnosantrik bir bakış açısı olarak değerlendirilebilir. ancak yönetmenin diğer filmlerine bakıldığında, bu tür bir dar kalıplılığa girmeyebileceği tahmin edilebilir. zaten demin de dediğimiz gibi kendi tarafını anlatırken yönetmen ziyadesiyle amerikanları komedize edebilmiştir. sonuç ve değerlendirme bu film geneline bakıldığında izlemesi, bire-bir benzese de full metal jacket kadar, kolay olmadığı barizdir. ancak değerlendirmesini yaptığımız ana ve tali başlıklar anlamında (diplomasi, kamuoyu, ulusal ve uluslar arası ortam, dış politika ve çevre vb.) bize yeterinden fazla bilgi sunmaktadır. hatta günümüze atıfta bulunan edasıyla da, yaşadığımız tarihte neler olabileceğinin de öngörülerine dair yardım etmektedir. özellikle “baba” bush’un dönemini anlatan bu film, george w. bush’un yaptıklarını ironize etmektedir. en nihayetinde de filmin üstüne sinen savaş kasveti hakkında da yorum yapma hakkını kendimizde bulabiliyoruz. savaş; onunla alakası olmayan hayatları kullanarak beslenir ve silahlarıyla dünya toprakları üzerinde, bir diplomatın da dediği gibi, yara izleri yaratır. ancak savaş diye bir fenomene böylesi anlamlar yüklemek, en az trafik problemini “trafik canavarı” nın üstüne atmak kadar aciz bir yaklaşımdır. hepsinden ziyade; savaşın, “globalleşen” ve modernleşen dünyada hala diplomatik bir tehdit unsuru olarak kullanılması, gelişmişlik olgusunu sakatlamaktadır. bu anlamda ordu komutanlarının ve diplomatların ve olayın tümünden nema sağlayan politikacıların tehdit algısı”nı daimi suretle genişletmesi, savaşsız dünyalar düşleyenleri rüyalarında karabasana tutturmuşlardır. bireyler olarak kişisel anlamda yapabileceğimiz ilk şey belki de bu tür dehşetleri sadece filmler yine bu dehşeti yaratanlar tarafından önümüze getirilmeden hatırlamak, hatırlamadığımız anda da erdemli insanların yapacağı gibi çözümler sunabilmek olacaktır. böylesi duygusal yolları aradıktan sonra, bu tip olayları yaratan mercileri işgal ettiğimiz esna da ehliyet sahibi insanlar olarak hatırımızı kuvvetli tutmak ve icracı olmak, savaşsız bir dünyayı “dilemekten” daha samimi bir davranış olacaktır.
askerliğin insan psikolojisindeki etkilerini mükemmel müzik kullanımı ve gerçeküstü sahnelerle anlatarak beni benden almış süper film. --- spoiler --- bu film için savaş yanlısı, savaş karşıtı ya da amerikan propagandası demek filmin gözle izlenmediğine dalalet eder. zira jarhead'in taraf tutmakla bir ilgisi yoktur. 1. körfez savaşı'nı bizler televizyondan izleyip ne yorum yaptıysak aynen o yorumla anlatmakta. ilk önce amerikan askerlerine saddamın katliamlarını anlatarak kendi amaçlarını meşru ve kutsal gibi göstermeye çalışan bir yarbay görüyoruz. ki o kadar genç adamı o ortamda motive etmek için bir komutanın bundan farklı bir yol izlemesi düşünülemez. ilerleyen sahnelerde kesinlikle amerikan propagandası ya da ırak'ın aşağılanıp kötülenmesi yoluna gidilmiyor. hatta bir sahnede askerlerden biri ırak'a silahları satanın aslında abd olduğunu da vurguluyor. ama o sırada arkadaşının da söylediği gibi o sırada ordalar ve işleri politika değil sadece savaşmak. bundan başka kaçmaya çalışırken bombalanmış sivil konvoyun olduğu kısım da sanırım amerikan propagandası olarak algılanamaz. mükemmel müziklerinin yanında bazı sahnelerdeki gerçeküstü hava oldukça etkileyici. özellikle petrol kuyuları yanarken müfrezenin çukur kazdığı bölümler ilginç. bu arada çıkıp gelen petrole bulanmış at ise adeta bir salvador dali tablosundan filme dahil olmuş gibi duruyordu. bir de swafford'un sevgilisinin yeni manita yaptığını öğrendiği gece gördüğü rüya ve arka planda çalan müzik mükemmeldi. savaşın bittiğini haber alan amerikan askerlerinin "eve gidiyoruz bir daha bu lanet yere dönmek zorunda değiliz" deyişleri de hoş bir gönderme olmuş... (bkz: ikinci korfez savasi) "every war is different, every war is the same" --- spoiler --- jarhead, mümkün olduğu kadar objektif bir üslupla amerikan askerlerinin ıraktaki hikayelerini anlatan, izlenesi, nefis bir filmdir.
bu filmde işlenen ana konu silah kardeşliğidir.millet sosyal içerikli mesaj vereceğim, amerikaya giydireceğim diye geri planda kalan içeriği irdelemiş. kader birliği etmiş insanların hikayesi hepsi bu.
"we are still in desert" diye biter film. ve olanı biteni böylesine basit bir şekilde özetler.
(bkz: kavanozdaki adam)
meraklıları varsa, an itibariyle tnt ekranlarında gösterilen filmdir. don't worry, be happy şarkısıyla bir başka filme selam çakmıştır ama ben çıkaramadım.
jake gyllenhaal'un dal-taşak gezdiği bir başka film olması sebebiyle de izlenmesi farzdır. http://sexy-male-celebs.tumblr.com/…jake-gyllenhaal
hayatimda izledigim en berbat asker filmi. ne sis yansin, ne kabab anlayisinda yapilmis sacma film. filmin ilk yarisi savas karsiti gibi gorunse de, ikinci yarisinda ise paso amerikan milliyetciligi pompaliyor. berbat otesi film.
