tschaikowski'nin eugene onegin operasının asıl coçugunun soyadı...o bir bariton olmakla birlikte çok delikanlı bir çocuktur
ralph fiennes ile liv tyler'ın başrolü paylaştığı film. liv tyler'ı görünce kilitlenip tüm filmi izlemiş bulundum. mesudum.
(bkz: yevgeni onegin) (bkz: eugene onegin) (bkz: yevgeni onyegin)
örneğin'in r'si yutulmuş hali. almanlar ve beyazvari kimseler bu şekilde telaffuz eder. gecenin bir vaktinde de örneğin diye okunması normal olan kelime.
ralph fiennes ve liv tyler'ın güzelliklerinden ziyade oyunculuklarıyla da beğeni topladıkları film. özellikle yevgeni onegin rolündeki ralph fiennes'in zaman içerisindeki değişimi, hayta sosyete adamından imana gelmiş aşığa dönüşü ve liv tyler'la olan son sahnesi unutulacak gibi değil. velhasıl güzel film, güzel eser.
söz konusu filmde liv tylerin mektup yazdığı bir sahne vardır. mürekkepli kalemle yazmaya çalışmaktadır mektubu ancak aşk-ı ilanını nasıl edeceğini bilemez. kağıtları atar, elleriyle şakaklarını ovar, elleri mürekkep içinde kalır, sinirleri bozulur, ama yazmaya devam eder. sanırım filmin en etkileyici sahnesiydi, o gün bugündür elime mürekkep bulaşsın isterim. sağolsun dolma kalem bu isteğim de oldu.
söz konusu fimde onegin yıllar sonra tekrar karşılaştığında kuzeniyle evlenmiş bulduğu tatyanaya yazdığı tutku dolu mektupta şöyle der:özgürlük ve huzurun,mutluluk ve aşkın yerini tutabileceğini sanmıştım.*üzerinde düşünülmesi gereken bir tercih.belki yaptığı tercih,çekip gidişi,özgürlük ve huzuru tercih edişi doğruydu ama aşk adamda kafa bırakmaz ki gider yıllar sonra göz yaşları içinde dizlerine kapanırsın bir zamanlar reddetmekten çekinmediğin kadının***
bir filmde konu, oyunculuk, kostüm, müzik ancak bu kadar mükemmel olur heralde.nolur bitmesin diye diye izlenir..hayran kalmamak elde degil..
ralph fiennes [evgeny onegin] ve liv tyler'in [tatyana larina] basrollerini paylastigi; yonetmenligini martha fiennes'in yaptigi ve puskin'in yevgeni onegin'inden uyarlanmis bir film.
liv tyler'in -her zamanki gibi- buyuleyici oldugu huzunlu bir film. ozellikle sonuna dogru artan duygusallik; kisiyi ask, sadakat ve gonulsuz/hatali secimler uzerine dusundurtmektedir.
1999 yapimi bu filmin yonetmeni ralph fiennes'in kizkardesi martha fiennes'dir. magnus fiennes de (bir diger kardes) filmin muziklerini bestelemistir. filmin hatirlattigi birsey de yazilan mektubun yazana degil yazilan kisiye ait oldugudur.
--- spoiler --- bahsi gecen tatyana'nin onegin'e yazdigi mektup soyledir: dearest evgeny, i write to you, it is all i can do. and now i know it is in your power to punish my presuming heart. yet if you have one drop of pity, you'll not abandon me to my unhappy fate. i am in love with you and i must tell you this or my heart, my heart which belongs to you, will surely break. i would never have revealed my shame to you, if just once a week i might see you. exchange a word or two and then think day and night of one thing alone till our next meeting. but you're unsociable, they say, that the country bores you. is it true? does the country bore you? sometimes i wonder that you ever visited us. why, i'd never have known you or known this agony and fever. i know that all my life's been leading me to this union with you. i recognised you at first sight and knew with certainty. i said to myself, it's him, he has come. help me, resolve my doubts. perhaps all this is nonsence, emptiness, a delusion and quite another fate awaits me. imagine it, i'm here alone half out of my mind. i dread to read this over, my secret longing. i know that i can trust your honour, though i feel faint from shame and fear. tatyana --- spoiler ---
--- spoiler --- ve bu da onegin'in tatyana'ya yazdigi mektup: i can forsee the bitter scorn blazing at me from your proud eyes when you have read my secret sorrow. when we first met, through chance, i saw tenderness like a shooting star but did not dare to put my faith in it. then lensky fell, which parted us till further. then i tore my heart away from everything i loved, rootless, estranged from all, i thought that liberty and peace would serve instead of happiness. my god, how wrong i was. how i have been punished. no, day by day to be with you, follow you everywhere, alive to every smile, each movement of your eyes, to dwell upon you soul's perfection, listen to your voice and grow faint with yearning. that is bliss and i'm cut off from it. my time is short, each day and hour is precious yet i just drag myself around in boredom. everyday a desert unless when i wake up i know the day will bring a glimpse of you. if you but knew the flames that burn in me, which i attempt to beat down with my reason, but let it be. i cannot struggle against my feelings anymore, i am entirely in your will. --- spoiler ---
rusya st. petersburg´da icerisi televizyon yildizlari , ünlüler ve mafya olmasi muhtelmel siyah giysili adamlarla dolu ; taninmayan kimsenin alinmadigi cok lüks restoran club arasi mekan.
göz alıcı sahne ve mekan geçişlerine sahip bir filmdir. nefistir. belki de ilk defa bir roman uyarlaması karakterlerinin iç dünyasını bu denli betimleyebilmiş, esinlendiği hikayenin derinliğini kaybetmemek adına kamera, ışık ve müziği oyuncuların gözlerinden kalplerine indirebilmiştir. enfestir.
rus edebiyatı severlerin müptelası olacakları filmlerdendir.
ralph fiennesın oyunculuğuyla dikkat çeken film. depresif ve mutsuz onegin karakterini oldukça güzel canlandırmıştır. mekanların güzel işçiliğinin yanı sıra, filme genel olarak hakim olan soluk tonları tamamlayan ince detaylar dikkatimi çekmiştir. bunlar bazı sahnelerde o güzel mekanların boyası dökülmüş, kusursuz olmayan duvarları ve de kapılarıdır. onegin in iç dünyasının somut halidir, şaşalı fakat dökülmüş ve rengi solmuş duvarlar. ve son sahnesinde karlı bir st.petersburg caddesinde yürürken aynı caddede, bir atlı kızak üzerinde bulunan tabutla onegin in aynı karede olması da oldukça trajiktir. karamsar bir insanın aşk acısı ile yaşaması, onu bir tabuta sokmaktan daha katlanılabilir bir şey değildir.
filmde ucu açık bırakılmış birkaç konuyu "kitabından okur anlarım" derken; hoş bir süprizle elimi boş döndüren "şiir-roman". alesandr puşkin bu eserini dizeler halinde yazmış meğer.. filmdeki tüm o dialogları düşününce "nasıl bir şiirdir bu?" diye hayran bırakır. *filme uyarlayana da teşekkürü borç bilirim.
tatyana'nın gözündeki yaşlara refakat ederekten o beyazlı sahnede ağzından dökülen o "am i noble enough now?" sorusunda öylesine arabesk bir tını vardır ki, dengini, mümkün değil, hiçbiryerde ve hatta milli sinemamızın vatkalı döneminde bile bulmak mümkün değildir. aslında sınıflı toplum bi yerde, garipsememek lazım.
--- spoiler --- yevgeni onegin, genç, yakışıklı ve paralı biri olarak 1820’lerin rusya’sında gayet umursamaz bir hayat yaşamaktadır. hiçbir şeye fazla bir ilgi duymadığı gibi her şeyden çok çabuk sıkılır. petersburg'da büyük bir evde uşağıyla beraber yaşar, kumara ve partilere gider. hayatında bir kadın yoktur, ama fahişelere bile gitmez çünkü buna bile üşenir, kıçı başı ağrır. bir gün yevgeni kafasında bigudileriyle otururken uşağı mektuplarını getirir. böylece taşrada yaşayan amcasının öldüğü ve onun mirasına konduğu haberini alır. uşağını da alarak eve doğru yola koyulur. at arabasının çektiği karlı yollarda yol alırken dramatik yevgeni “acaba şeytan beni ne zaman alacak” diye düşünür, sonra da sarsıntıdan uyuyakalır. ( müzik: the journey, lorko) amcasının cenazesinde üzgün yeğen pozları kesen yevgeni sabahın köründe hizmetçi tarafından uyandırılıp noterle görüşmek zorunda kalır. amcasının vasiyeti okunurken masada uyuklamasın diye noterin kara kalem resmini yapar. amcası evini, arazilerini ve esirlerini yevgeni'ye bırakmıştır. bu arada hala hayattayken amcasından okumak için kitap ödünç alan taşralı bir genç kız dikkatini çeker. arazi sahipleriyle görüşmek istemeyen yevgeni yastayım diyerek herkesi başından savar. bir sabah atla gezerken bir silah sesi duyar ve duraklar. kart sesiyle almanca şarkı söyleyen bir adam görür. (müzik: mir ist so wunderbar) ve ateş eder. adamın ödü kopar. böylece vladimir lenski ve yevgeni onegin tanışmış olurlar. yevgeni her zamanki gibi lenski'yle ukala ukala konuşur. ama gerçekte arkadaşlığından zevk almıştır. antisosyal yevgeni sonunda aralarında lenski'nin nişanlısının da bulunduğu larina ailesiyle tanışır. sıkıntıdan patlayan yevgeni gözlerini çevire çevire yukarılara bakar, ağzını yüzünü buruşturur. tam o sırada larina'ların küçük kızı tanya içeri girer ve yevgeni ile tanışırlar. akşam yemeğinde yine grotesk bir topluluk mevcuttur. yevgeni onegin başta olmak üzere devamlı saçma sapan laflar eden fransız bir adam, lenski, nişanlısı olga, anneleri hep bir ağızdan konuşmaktadırlar. tanya konuşmalara hiç katılmaz. sadece yevgeni arazilerini esirlerine kiralamayı düşündüğünü söylediği zaman dikkat kesilir. yevgeni esirliğin çağdışı olduğunu ve modern toplumların bu durumu tolere etmemesi gerektiğini söyler. bu söylem masada tepki çeker, tanya ise “neden bir insan başka bir insana bir doğum hatası sonucu sahip olma hakkını alıyor”, der. tanya'nın annesi, “bu acayip fikirleri nereden buluyorsun bilemiyorum ama gerçek hayat seni kendine getirecektir”, der. yevgeni ise kadına, “henüz beni kendime getiremedi madam” der. yevgeni'nin uşağı taşrada çok sıkılmıştır ve petersburg'a dönmek ister. yevgeni ona henüz dönmek istemediğini söyler ve bu isteğine kendi de şaşırır. tanya ertesi gün yevgeni'yi kitap alma bahanesiyle ziyaret eder. aralarında içten bir konuşma geçer. bu konuşma, geyik yevgeni'nin filmin başından beri yaptığı ilk düzgün konuşmadır. tanya ona taşra hayatını sevdiğini söyler. yevgeni tanya'ya bir kitap verir: la nouvelle helloise bu kitap iki aşığın arasındaki mektuplaşmalarla geçmektedir. tanya yevgeni'ye arazilerini esirlere kiralama konusunda ciddi olup olmadığını sorar. yevgeni de “evet” der “ama senin düşündüğün gibi asil bir amaçla değil, sadece arazilerle kendim ilgilenemeyecek kadar tembel ve sorumsuzum” der. bu tanya'nın hoşuna gider çünkü yevgeni dürüst konuşmuştur. tanya gitgide yevgeni'ye geri dönülemez bir tutkuyla aşık olur. göl kenarında bir sandala uzanıp yevgeni'den aldığı kitaba bakarak onu düşünür. aynı zamanda yevgeni de hemen yakınında lenski ile gölün üzerindeki bir iskelede sohbet etmektedir. tanya çalılara yüzünü siper edip gizlice, nefes bile almadan yevgeni'nin güçlü kollarını, çıplak ayaklarının suya değişini, hafif rüzgarla sallanan gür saçlarını, belli belirsiz gülümseyişini seyreder. o akşamüzeri lenski ve yevgeni arasında soğuk bir rüzgar eser. lenski yevgeni'den yazdığı şiirleri okuyup fikrini söylemesini ister. yevgeni de “eğer ben senin yerinde olsaydım olga yerine tatyana'yı seçerdim” der. buna çok sinirlenen lenski yaptığı seçimin sorgulanmasından ve dolayısıyla egosunun zedelenmesinden ötürü kırılır. akşam larina'ların evinde yaşlı dadı olga ve tanya'nın falına bakar. su dolu bir kaseye sıcak balmumu döküp ortaya çıkan şekilleri yorumlar, olga'ya sen bir askerle evleneceksin der. olga buna güler geçer. sıra tanya'ya gelince yaşlı kadın ona da bir askerle evleneceğini söyler. tanya gülmez, ciddiye alır. kızgınlıkla eline yanan mumu alıp suya döker. “şimdi bak” der, “ne görüyorsun?” kadın ona “kaderini değiştiremezsin kızım” der. tanya “neden değiştiremez mişim?” diye isyan eder. o gece bir türlü uyuyamaz, odadan odaya dolaşıp durur, camları açar, kapatır, elini yüzünü yıkar, saçını toplar, açar. en sonunda piyano odasına gider, çekmeceden kağıt, kalem ve mürekkep alır, heyecandan yere düşürdüğü kağıtlarla beraber yere eğilip yazmaya başlar. neden?, gözler, yardım et, gizli, ateş, aşk yazar. ( müzik: the peddler by sarah gorby) ertesi sabah mektubu alan yevgeni endişeli bir ifadeyle çarçabuk okuyup yanan şömineye atar. sonra ani bir kararla dönüp geri alır. bu arada larina'lar tanya'nın doğum günü için parti düzenlemektedirler. tanya yevgeni'nin gelmesini çok ister fakat bunu açıkça dile getiremediği için lenski'ye dolaylı olarak imada bulunur. “bence yevgeni'nin senin gibi bir arkadaşa ihtiyacı var” der. parti gecesi yevgeni geç gelir. bir ara tanya dışarı çıkıp evin bahçesinde bulunan yazlık kulübeye gider. yevgeni de arkasından gelir. ( müzik: the summerhouse ) aralarında tanya'nın mektubunu konuşurlar. yevgeni mektubu alınca duygulandığını ve tanya'nın dürüstlüğüne hayran olduğunu söyler ve mektubu tanya'ya geri vermek ister, tanya kabul etmez. yevgeni tanya'ya duygularına karşılık veremeyeceğini söyler. aşka inanmadığını, evlilik hayatının karakterine çok uzak olduğunu, düğün, eş, çocuklar, zorunluluklar, sıkıntı ve aldatma ile sonuçlanacak bir hayatı tanya'nın da istemeyeceğini düşündüğünü söyler. tanya'yı çok beğendiğini ve onu asla üzmek istemediğini söyler, kirpiklerini kırpıştırıp gözlerini tavana dikip bir takım pozlar yapar. “ama acın seni yakında terk edecek ve zamanla aşkına layık olan birini bulacaksın, çünkü sen benim kalbimi yanlış anlamışsın, benim kendimden kurtarılmak gibi hiç gizli bir arzum olmadı” der. tanya yevgeni'ye “sen kendi kendini lanetliyorsun” der. yevgeni dans salonuna döner ( müzik: name day waltz, the parley of instruments ) olga birileriyle güle oynaya dans etmektedir. sonra yevgeni'nin yanına gelir ve dans etmeye başlarlar. durumu kıskanan lenski, olga'yı almaya çalışır fakat olga karşı çıkar. yevgeni ve olga herkesin ortasında nefes nefese bu harika vals eşliğinde döner durur. dans bitince lenski yevgeni'yi nişanlısını ayartmaya çalışmakla suçlar. yevgeni de “eğer bu doğru olsaydı işim çok kolay olurdu, nişanlın genç ve aptal biri” der. böyle dürüst ve cesurca konuşan yevgeni ertesi sabah lenski'nin habercisi tarafından göl kıyısında düelloya davet edilir. önce bu aptalca teklifi reddeden yevgeni sonradan gitmeye mecbur kalır. düello soğuk ve puslu bir taşra sabahında, göl kıyısındaki iskelenin ucundaki eski bir yel değirmeninin yanında gerçekleşir. yevgeni yine geç kalır ( müzik: duel, magnus fiennes) tanya da uzaktan izler, ve lenski düşer... yevgeni arkadaşına sarılıp ağlar. tanya ağlayarak eve gider ve olanları anlatır. yevgeni'nin ukala,züppe ve duyarsız tavırları büyük bir trajediyle sonlanmıştır. ertesi gün tanya yevgeni'nin evine gider fakat o çoktan gitmiştir. tanya kütüphanede dolaşır ve masanın üzerinde yevgeni'nin çizdiği resimleri görür. bunlardan biri de kendi yüzüdür. pratik insan olga acısının üstesinden gelmiştir ve genç bir subayla nişanlanır. annesi tanya'yı alıp petersburg'daki kuzenine gider. ondan tanya ile konuşmasını ve yaşı geçmeden iyi bir evlilik yapması gerektiğini söylemesini ister. tanya ısrarla eğer birine aşık olursa ancak o zaman evleneceğini söylemektedir. yaşlı kadın tanya'ya “aşk senin pozisyonundaki bir kız için karşılanamayacak bir lükstür” der. “artık annene daha fazla yük olmadan varlıklı biriyle evlenmelisin ve eğer hala aşk diye tutturuyorsan o zaman da bunu evliliğinin dışında ararsın” der. tanya “eğer evlenecek olursam eşime sadık kalacağım” diye cevap verir. yaşlı kadın tanya ile dalga geçer. bir mevsim süresince onun için üç tane balo düzenleyeceğini ve kendini gösteremezse evde kaldığının resmi olacağını söyler. tanya odanın ihtişamlı kapısını açarak dışarı çıkar. kalabalık ve harika bir müzik eşliğinde tanya yıllar sonra tekrar bir balo salonunun kapılarını açar ve içeri girer. artık tatyana olmuştur. üzerinde kırmızı bir tuvalet vardır, hep açık bırakmayı sevdiği uzun siyah saçları başının üzerinde ihtişamlı bir şekilde toplanmıştır. geçerken yanındakilere selam verir. birbirinden şık çiftler pistte dans etmektedir ( müzik: st. petersburg polonaise, the parley of instruments) insanların arasından selam vererek geçen bir başka tanıdık da yevgeni'dir. altı yıl süren dünya seyahatinden sonra petersburg'a dönmüştür. kalabalığın arasında kırmızı elbiseli kadını fark eder. gözünü ayırmadan ilerlerken birden yıllardır görmediği kuzeni prens nikitin onu görür. yevgeni nikitin'e kırmızılı kadını sorar o da “gel sizi tanıştırayım” der. yevgeni tatyana'yı tanıdığını söyler. nikitin'de “o benim karım” der. yevgeni'nin boğazı düğümlenir. şaşkınlık ve acıdan kurtulmaya çalışarak tatyana'ya dans etmeyi teklif eder. tatyana teşekkür ederek dans etmediğini söyler. bir dostun hayatına mal olan doğum günündeki o danstan beri tatyana hiç dans etmememiştir. yevgeni o geceden sonra tatyana'yı bir gölge gibi takip etmeye başlar. tatyana artık bir prensestir ve sosyal statüsünün gerektirdiği zorunlulukları yerine getirmektedir. konserlerde bulunur, devlet adamları ve eşleriyle sıkıcı sohbetler yapar, seçmek zorunda kaldığı hayatın bedelini öder, görev ve sorumluluklarını yerine getirir. yevgeni ise onun peşi sıra dolaşır, tuvaletlerinin içinde açık kalan boynuna ve omuzlarına bakabilmek, bir gülüşünü yakalayabilmek, sesini duyabilmek için. tatyana'nın ona altı sene önce yazmış olduğu yarısı yanık mektubu defalarca okur. o zamanlar taşralı bir kızın dürüstçe ilan ettiği aşkını küçümseyen, aşka inanmayan, özgür ruhlu, aristokrat, serseri yevgeni, şimdi acı ve pişmanlık içinde, belki gençliğinin, belki aptallığının, belki de doğup büyüdüğü sosyal çevrenin etkisiyle takınmak zorunda kaldığı pozlardan arınıp gerçek kimliğiyle yüzleşmektedir. ve artık bedel ödeme sırası kendisine gelmiştir. tatyana artık yevgeni için bir saplantı halini almıştır. tüm hayatını onu görebilmek için planlamaktadır, zaten yapacak başka bir işi de yoktur. hayatı boyunca yapacak bir iş bulamamıştır. o kadar paraya, zekaya, yeteneğe ve yakışıklılığa rağmen zevk-ü sefa dışında başka hiçbir şeyle ilgilenmemiştir. oturup tatyana'ya romantik bir mektup yazar. tatyana ise bu gereksiz mektubu okur okumaz yırtıp yakar. yakar ama yevgeni'nin tekrar hayatına girmesi, onu her gittiği yerde görmek tüm hayal kırıklığına rağmen tatyana'yı etkilemiştir. bir gece daha genç kızken yaptığı gibi saçlarını açıp kocasının odasına gider ve onunla sevişir. ancak prens, yevgeni değildir. sevişmeleri de sosyal duruşları gibi mesafeli, nazik ve ciddidir. yevgeni tatyana'dan hiç yüz bulamadığı halde bir sabah korsesini ve ipek gömleğini giyip, kokuları sürünüp son bir umutla saraya gider. tatyana yevgeni'ye kendisini neden böyle takip ettiğini sorar. yevgeni de “sana aşık olduğum için”, der. tatyana ona söylediklerinde ve gördüğünü sandıklarında yanıldığını, yıllar önce kendisini reddettiğinde aslında dürüst ve onurlu davranmış olduğunu söyler. şimdi soylu bir kadın olduğunu ama yaşadığı bu hayatın boş ve sahte olduğunu, taşradaki hayatını buna binlerce kez tercih ettiğini söyler. ancak yevgeni bunu yanlış anlayıp kendine pay çıkarır ve sevinir. tatyana yevgeni'ye kalp acısının zamanla geçeceğini söyler. yevgeni de ona “senin kalbin iyileşti mi? hiç sanmıyorum” diye meydan okur. tatyana ağlayarak koltuğa çöker, yevgeni önünde diz çöküp ona yalan da olsa kendisini sevdiğini söylemesini ister. tatyana ona seni seviyorum der. yalan da değildir. ama artık sözcükler ikisi için bir şey ifade etmemektedir. çünkü artık her şey için çok geçtir. yevgeni, her yere olduğu gibi hayatının mutluluğuna da geç kalmıştır. yevgeni soğuk, karlı petersburg sabahlarında balkonda gömlekle oturup votka içerek tatyana'dan mektup beklemeye başlar. hiçbir şeye değer vermeyi bilmeden, döküp saçarak yaşadığı hayatı sonunda onu saplantılı bir zavallı yapmıştır. aşkın acı çekmek olduğuna inanan yevgeni hayatı boyunca üstlenmekten kaçtığı tüm sorumlulukların yerine bu yükü üstlenmiş, taşımaktadır. ağırlığı altında sırtını çökertip karlı yolda yürürken atlı bir kızağın çektiği bir tabutun yanından geçip gider.(müzik: onegin’s theme, magnus fiennes) --- spoiler --- tanya’nın yevgeni’ye mektubu: çok sevgili yevgeni, sana yazıyorum, yapabildiğim tek şey bu, biliyorum ki bu haddini bilmez kalbimi cezalandıracak güce sahipsin. yalnızca bir damla merhametin varsa, beni mutsuz kaderime terk etmezsin. sana aşığım ve bunu sana söylemek zorundayım! aksi halde kalbim, aslında sana ait olan kalbim, mutlaka kırılacak. bu utancımı sana asla açıklayamazdım, eğer haftada bir kere bile olsa seni görebilseydim, birkaç laf edip sonrasında tekrar görüşene dek, gece gündüz seni düşünebilseydim.. ama sen antisosyalmişsin, öyle diyorlar. diyorlar ki taşra seni sıkıyormuş. bu doğru mu? taşra seni sıkıyor mu? bazen neden buraya geldin diye düşünüyorum, neden seni tanıdım ve bu ıstırabı ve ateşi tattım. bütün hayatım boyunca seninle karşılaşmaya hazırlandığımı biliyorum. seni ilk gördüğümde tanıdım ve emin oldum. kendi kendime dedim ki, “işte bu o, bana geldi!” yardım et bana, şüphelerimi ortadan kaldır. belki bütün bunlar bir saçmalıktır. boşluk, bir sanrı, ve beni tamamen farklı bir kader bekliyor. şimdi düşün, ben buradayım, yalnızım, tamamen delirmek üzereyim. bu yazdıklarımı okumaya cesaret edemiyorum, benim gizli hasretim.. onurlu davranacağını biliyorum, aslında utanç ve korkudan bayılacak gibi olsam da.. yevgeni’nin tanya’ya mektubu: o gururlu gözlerinden gözlerime çarpacak olan yakıcı küçümsemeyi şimdiden görebiliyorum, bu gizli acımı okuduğun zaman.. ilk tanıştığımızda, şans eseri, kayan bir yıldız gibi sendeki şefkat ve sevgiyi görmüştüm. ama buna inanmaya cesaret edemedim. sonra lensky düştü, ve bu bizi birbirimizden daha da uzaklaştırdı. ve ben, kalbimi sevdiğim her şeyden koparttım. köklerimden uzaklarda, özgürlük ve huzurun mutluluk yerine geçeceğini düşündüm. ama tanrı aşkına ne kadar da hatalıydım! her geçen gün seni görmek, seni her yerde takip etmek, her gülümseyişinle canlanmak, bakışlarını izlemek, ruhunun mükemmelliğiyle can çekişmek, sesini duymak ve özlemden bayılacak gibi olmak, tanrım nasıl da cezalandırıldım! bütün bu saadetten men edildim. az zamanım kaldı, her geçen gün ve saat çok değerli, buna karşın ben sadece sıkıntıyla oradan oraya sürüklüyorum kendimi. her gün ıssız bana, eğer kalktığım zaman yeni gün bana senin bir parçanı getirmeyecekse. bir bilebilseydin içimde yanan alevleri, mantığımla söndürmeye çalıştığım alevleri, belki de bırakırdın yansın.. artık duygularımla savaşacak gücüm kalmadı, kaderim tamamen senin ellerinde.
arwen'le voldemort'un gizli aşkını anlatan film.
film hakkında görsellerle bezeli şahane bir yazı: http://www.soykudergi.com/2012/04/onegin/
