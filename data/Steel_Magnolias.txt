film de julia robertsin cocuk dogurmasi sakincalidir cunku kendisinde bobrek yetmezligi vardir.. ama o herseye ragmen bir cocuk dogurur.. daha sonra bobreklerinde sorun ciktigindan dolayi annesi bir bobregini kizina verir.. ve olaylar devam eder..
(bkz: steel magnolia)
henüz izlemediğim, konusu hakkında fikrimin bile olmadığı çok eski bir sinema filmidir. kaç yılında çekilmiş, filmde kimler oynamış gibi filme dair bilgilerden bihaber olsam da bu filmin benim için önemi çok büyüktür. filmin ismini duyduğumdan beri sessiz sinema oynarken rakip takıma "ha haa böcek gibi ezileceksiniz, hadi anlatın da göreyim bakalım" edasında sorduğum film olmasından dolayı vazgeçilmezimdir. henüz bu filmi bu oyunda anlatabileni ya da anlayabileni çıkmadı. çıkar mı? sanmam:/
bir tiyatro oyunundan uyarlandığı her halinden belli olan bir film aslında. seksenli yılların ardı ardına gelen aile dramalarından biri kabul edebilirsiniz bu filmi. cidden bu filmi tutup da ordinary people, terms of endearment, crimes of the heart, the mask filmlerinin yanına yerleştirirseniz bir halkayı tamamlamış olabilirsiniz. (en çok da crimes of the heart ve terms of endearment ile benzeşir belki de). kariyerinde the turning point, the goodbye girl, boys on the side gibi benzer duygusal komediler olan herbert ross filmi hiçbir şaşırtmacası olmadan ve oyunun da çok iyi yakaladığı o dedikodu ve kadınlar üzerinden gidiyor. bu haliyle epey eğlenceli. bette davis'in kendisi, katherine hepburn ve elizabeth taylor için düşündüğü rollerde sally field, dolly parton, shirley maclaine, olympia dukakis ve julia roberts yeterince enerjik ve abartılı oynuyorlar ve hayatının oyununu sunan daryl hannah gene de çok kötü olmayı başarıyor.
hasta kızı hakkında endişe duyan fedakâr bir anne, annesine değer veren ama kendisi de anne olabilmek için her şeyi göze alan kızı ve kasabanın diğer kadınları arasındaki yarı eğlenceli yarı hüzünlü diyaloglarla süslü bir film. oyuncu kadrosunda dylan mcdermott da yer alıyor. shirley maclaine ise güzel gözleriyle ve gülümsemesiyle her filminde olduğu gibi bu filmde de güzel.
annenin kaderi kıza derler ya o hikaye sanırım. --- spoiler --- kuaförde geçirdiği garip dakikalar ve sona doğru bebeğini kucağına alırken yıkılması sonra da özür diler gibi toparlayıp oyuncakları arasına oturtup evin dışında bayılması insanı bir garip ediyor. --- spoiler ---
