başrollerinde akademi ödülü sahibi iki usta oyuncu jack nicholson ve morgan freeman'ın oynadığı aralık 2007'de gösterime girecek olan rob reiner filmi. son demlerini yaşayan iki ihtiyarın bu güne kadar yapmak isteyip de yapamadıkları her şeyin bir listesini çıkarıp bu listedekileri tek tek hayata geçirmelerini konu alıyor. stand by me'nin yönetmeni yapıyorsa kötü olamaz diyoruz ve merakla bekliyoruz. akademi ana ve yardımcı dallarda kendilerini aday yapabilir gibi duruyor şu an için. tabii yapımcılar hangisini hangi dalda yollayacaklarına karar verirlerse. usta işi performans sergilediklerine şüphe yok. güzel bir film olacağa benzer. aha bu da fragman: http://www.apple.com/…rs/wb/thebucketlist/trailer1/
1 şubat 2008 de vizyona girmesi beklenen filmdir.
zaman zaman muzikleri destansi calinmistir.
böyle bir kadrodan kötü bir film beklenemezdi zaten. muhteşem olmuş. bana daha önce izlediğim ve çok etkilendiğim knockin' on heaven's door filmini anımsatmıştır. en az onun kadar etkileyici bir film.
indirip izlememek için kendimi zor tuttuğum film. hem çok eglendirip hem çok üzecek oscar'lık bir film gibi görünüyor.
uzun zamandır bu kadar hoş bir film seyretmemiştim. evet bilindik bir hikaye ama olsun, morgan freeman ve jack nicholson oyle muhteşemler ki. sonlara doğru püskürterek ağlatıyor, dikkat.
iki muhteşem oyuncunun, tüm doğallığı yansıtarak oynadığı, bir çok yerde gülümsetmiş, aynı zamanda salya sümük ağlatmış, son zamanlarda izlediğim ve "vay be, ne güzel bir filmdi" dediğim yegane film.
izleyen ve seven herkesin bir "bucket list" hazırladığı film.
farklı bir senaryonun iki muhteşem oyuncuyla birleşmesiyle ortaya gerçekten çok güzel bir film çıkmış. jack nicholson yine muhteşemdi.gerçekten nekadar büyük bir oyuncu olduğunu yine sergilemiş.birçok dialogda baya bir güldürdü. aynı şekilde morgan freeman'ında performansı yine çok iyiydi. --- spoiler --- biraz üzen çokca güldüren düşündüren ve gözlerde birkaç damla yaş birakabilecek şekilde biten film. --- spoiler --- --- spoiler --- edward - see that old woman , we gonna die before her... --- spoiler ---
tüm film boyunca "acaba benim listem nasıl olurdu" diye düşündüren film ayrıca; --- spoiler --- listedeki kiss the most beautiful girl in the world * maddesini gerçekleştirdiğinde artık göz yaşlarını tutmanın mümkün olmadığı güzel film... --- spoiler ---
ölmeden önce yapmanız gereken şeyler... zengin ve fakir adam arkadaşlığı... kanser... yakınınızın ölümü... klişe üstüne klişe içeren bir konunun iyi bir senaryo ve muhteşem oyunculukla nasıl güzelleştirilebileceğinin kanıtıdır bu film. konu : 5 senaryo : 8 oyunculuk: 10 toplam : 9 not: illa klişe de klişe diyenlere de bu iki adam (jack nicholson,morgan freeman) kahvede sohbet edip kameraya çekseler yine izlerim diyorum başka da birşey demiyorum.
oyunculuğun iyi olduğu ama senaryonun da sırıtmadığı film, ikisinin aynı odaya düşmesi vs. belki iyi oyunculuktan zorlama gelmedi, yani toplamda zorlama bir film hissi yaratmaması, akıcı olması bence filmin en büyük artısı. neticede güzel film, arada güzel diyaloglar da var, sinemada izlemeye değer. edit: ölüm ve hastalık sahnelerinden dolayı yaşlı insanlarla izlenmemesi bence daha iyi olur, yaşlıysanız yada ciddi sağlık probleminiz varsa da filmde moraliniz bozulabilir.
yaşlıyken izlemenin hiç hoş olmayacağını tahmin ettiğim film. insan ben neler yapamadım diye kafayı yer..
himalayalar'a tirmanip, icimi dagin sesini dinlemek istegiyle doldurmus film...
jack nicholson ve morgan freeman'ın "oyunculuk nedir?"e cevap verdiği film. klişe ama güzel bir konuya sahip, mükemmel oyunculuklarıyla kendine hayran bıraktıran, yer yer komik duygusal bir film. özellikle sonlara doğru göz yaşlarına hakim olamıyor insan. izlerken feci halde karamsarlığa kapıldım. gençken bile bu kadar etkilediyse yaşlıyken izlediğimi hayal bile edemiyorum. tavsiyem acilen bir "bucket list" yapıp bir an önce mümkün olanları yapmaya başlamak. hayatın ne kadar kısa olduğunun tekrar tekrar altını çizmiş bir film.
hayatı sorgulattıran, "en son ne zaman ağlayana kadar güldüm" diye sordurtan, düşündüren, biraz da hüzünlendiren film. çok da güzel bir film.
jack nicholson'ın sesinin çoğu yerde bir argonian gibi çıktığı film (bu kadar the elder scrolls iv oblivion'a sararsan böyle olur.) onun dışına morgan freeman'ın yine harika bir oyunculuk sergilediği the shawshank redemption'ı fena halde hatırlattı bana. o filmde de bu filmde de aşk temasından çok iki erkeğin dostluğuydu ön planda olan. o filmi de çok kişi vizyondayken beğenmemişti fakat sonradan kiralanma/satın alma rekoru kırılmıştı. bu filmde öyle rekor kıracak bir hava olmasa da iki yaşlı erkeğin ömürlerinin son demlerindeki yakın dostlukları ancak böyle "holivutvari" bir senaryoda kesişebilirdi zaten. o nedenle filmi "klişe" diye nitelendirmek biraz acımasızca bence... iki usta aktörü izlemek, espirilere gülmek, biraz da hüzünlenmek için gidilebilecek olan bir film, bence izlenmeli...
damakta tad bırakmayan, fakat flashbacklerle geri dönecekmiş gibi duran sağlam mevzuları olan film. "neydi ya hani bi film vardı, adam bunların reenkarnasyon hikayesine 'that's where they lose me' diyodu hani 'sümüklüböceksen naparsın da dünyaya daha iyi dönersin, daha güzel bir iz bırakarak mı?', hah tam öyle".
ben dahil kimse yazmamış; ülkemizde "şimdi ya da asla" adıyla gösterime girmiştir.
başka türlü bitse yazık olurdu, bitmesi gerektiği gibi biten film. --- spoiler --- - you're shitting me. - no, the cats beat me to it! ve - somewhere, some lucky guy's having a heart attack gibi bir çok güzel diyalogla hatırlanıcak, muhteşem bir oyunculuğun sergilendiği film. --- spoiler ---
filmde kullanılan müziklerde gayet hoştu. (bkz: zz top)
sinema salonunun önünde kısa tanıtım yazısında dram-komedi yazıyordu; gittik gördük öyleymiş..dramsa dram,komediyse komedi.. jack nicholson komedi öğesini morgan freeman ise dram öğesini destekliyordu.... ama buluştukları noktalar da çoktu, film bu buluşmayı anlatıyor zaten.. --- spoiler --- .cole'un torununu öptüğünde listeden 'dünyanın en güzel kızını öp" maddesini silmesi hoştu .sona doğru carter'ın riziko 'ya katılmasını bekleyip durdum.. fransada banyoda da dahi riziko izleyince emin olmuştum ama yanılmışım katılmadı, bu yeteneği yakın çevresiyle sınırlı kaldı.. üne yahut paraya ya da her ikisine kavuşabilirdi.. kavuşamadı... üzüldük.. .film başında konuşan carter olduğu için, en son onun öleceğini sanmıştım. bunda da yanıldım .film sonundada carter ölünce himalayalara çıkanın cole olduğunu sandım. tom (thomas,hatta mathew) imiş onda da yanıldım .barın önünde carter'ın yanına gelen hanımkız hem siyahi hem himalayalara tırmanmış hem bilgiç olunca bende garipsediydim;o konuda yanılmadım.. numaraymış. --- spoiler ---
hani bazı anlar gelir bazı şeylere tanık olur veya duyarsınız ve içinizden dersiniz ya "benim ki de dert mi? neler neler var?" işte size neler neler olduğunu uzunca bir süre evire çevire düşünmenizi sağlayacak bir film.. klişe klişe diye bağıranlara cevabım, filmde anlatılan olaylara değil bunları yapan adamların karakterlerine ve yapış şekillerine bakmanız.. neticede beyaz bir çarşaf üzerinde dakikalarca oyanayıp duran renkli çizgilerden fazlasıdır sinema.. morgan freeman'ın canlandırdığı karakter filmi izleyenlerin %80inin olmak istediği tarzda bir adam değilse ben de adam değilim.. öyle bir karakterin filmdeki olayları sindirişi, yaşayışı ve bunu filmden seyirciye aktarabilmekle bile büyük bir başarı sağlamıştır bu film kanaatimce.. sinemaya gitmeden önce sözlüğe girip filmin eleştirilerine bakanlara da* önerim: iyi veya kötü yazılanlara kulak asmayın gidin bu filmi görün.. ben eminim ki pişman olmayacaksınız.. en azından morgan freeman ve jack nicholson'ı beraber görme şansını kaçırmayın...
bir sözcük öğrenilmiş tekrarlanıyor da tekrarlanıyor: klişe. nereden bakıldığına göre değişiyor filmin klişeliği de muazzamlığı da. daha önce hiç rastlamadığımız bir düşünce mi içeriyor film? hayır. pek çok kişinin hayatta en azından bir kere aklından geçmiştir, to do list. çekim tarzı açısından daha önce hiç görmediğimiz numaralara mı sahip? hayır yeniden. ama her şeyin ve her şeyin ötesine geçen bir şey var ki; oyuncular. biraz olsun keyifli zaman geçirmek, gerçek oyunculuk nedir onun keyfine varmak istiyorsanız düşünmeden gidin bence the bucket list'e. jack nicholson ve morgan freeman, filmde hiçbir şey olmasa bile -ki yok demiyorum, 'klişe'leri bol olmasına rağmen pek $ukela yerleri de vardı- filmi izlenir kılmışlar. ayrıca lüzumsuz bilgileri seven bir bünye olarak, carter'ın bilgilerinden çok zevk aldım. aynı şekilde edward ile thomas-thommy-matthew'un atışmaları da pek güzeldi. --- spoiler --- -here's something to remember when you're older thomas - never pass up a bathroom, never waste a hard-on, and never trust a fart. *** -what does a snail have to do to reincarnate? leave the perfect trail of slime? --- spoiler ---
kimine gore iyi-kotu, kimine gore fakir-zengin seklinde iki farkli ucun bir kagida yansittiklari kisilikleri. dunyadaki en guzel kizi opmek, veya hic tanimadigimiz bir yabanciya yardim etmek.. hangimiz istemez? o iki uctan hangisiyiz? yoksa ortada bir yerde miyiz? sahsimi en cok etkileyen sahnesi jack nicholson'un malum haberi doktordan ogrenince sirtini donup yatmasi.
kırışık, çizgili, yırtık, rengi kaymış garip bir kâğıda hayallerini döken 2 adamın hikâyesini anlatan bir film. hastane odalarının neden 2 yataklı olması gerektiğini şimdi anlıyorum. çok bilinen kısa bir hikâye vardır; hoca bir gün ağaçtan düşer ve bacağı kırılır. “hemen bir doktor çağırın” derler. ama hoca engeller “bana doktor değil ağaçtan düşen birini çağırın” der. işte film tam bu noktada başlıyor. hayatlarının bitmesine çok az bir süre kalmış 2 insanın empati kurarak birbirlerini anlamaları ve yakınlaşmalarıyla hayalleri kirli bir kağıdın üzerinde kesişiyor. üstelik yaşam tarzları, bakış açıları ve inançları tamamıyla farklı olmasına karşın. işte bu 2 yataklı oda, içindeki hastaların birbirlerine yoldaşlık etmeleri ve son dakikalar içinde dahi olsa bir kader arkadaşı olmaları bakımından çok önemlidir. bir gün o durumda kendimi bulursam, benimle aynı acıyı çeken ve akranım olan birinin yanımda tedavi görmesini isterdim. bir yoldaş herkesten farklı olacaktır, sizin derdinize derman olacak yegâne kişi. filmden çok marjinal ve sıra dışı şeyler bekleyenler için bir hayal kırıklığı olabilir. bu film normal bir vakit evde oturup izlenesi sevimli bir film olacaktır. bu tarz filmlerin çok çekildiği doğru, klişe gibi görünse de jack nicholson ve morgan freeman gibi 2 ustanın elinde kendi özgünlüğüne kavuşuyor. diyaloglar ve senaryo, özellikle de espriler çok başarılı. hiçbir şey zorlama ve yapmacık gelmiyor. bazı detaylar alt metinlerle çok güzel doldurulmuş. “zengin ama mutsuz, fakir fakat mutlu ve huzurlu” demek filmin tadını kaçırmış olmaktan başka bir şey değildir. onlar bir tek türk filmlerinde olur. bu arada jack nicholson gerçekten çok yaşlanmış. böyle bir oyuncunun yokluğu hollywood açısından büyük bir kayıp olur. çünkü onun yerini doldurabilecek bir insan evladı yok o endüstride, onun çizgisi ve tarzı hep farklı olmuştur. aynı şey morgan freeman ve clint eastwood için de geçerli. baby face dolan hollywood’un gelecekteki içler acısı durumunu hayal edebiliyorum. --- spoiler --- filmin en komik sahnelerinden biri jack nicholson’un sevdiği kahvesiyle ilgiliydi. kedilerin yedikleri kahvelerin, dışkılarının içinden alınarak yapılıyor olması yardı geçti. kağıda yazdıkları gibi ağlayana kadar güldüler. çok geç olmadan bir idealler listesi oluşturmak gerek. belirli bir yaşa geldikten sonra bazı şeyleri yapamamak pis koyar insana. --- spoiler ---
sıkıcı sayılabilecek bir konudan eğlenceli, akılda kalıcı bir film çıkmış. jack ve morgan amcaları zaten talkshowlarda-nba maçlarında bile vasat bir performansla görmedim. filmle ilgili bence en önemli detay thomas karakteri ve onu oynayan sean hayes'in performansıydı.
--- spoiler --- listenin çoğuyla eğlendirirken, en son kalan üç madde ile insanı ağlatabilen filmmiş. bir başyapıt olmasa da kesinlikle izlenmesi gerekir. --- spoiler ---
izledikten sonra, beyninizle kalbiniz arasında bir bucket list hazırlamanın kaçınılmaz olduğu konusunda mutabakata vardığınız seyirlik film.
samimiyetsiz ve biraz uzaktan çekilmiş bir ölüm hazırlığı animasyonu olarak izlenebilir film, ama morgan freeman ile jack nicholson'ı neden yormuşlar oraya kadar, onu bilemedim.
kendi bucket list'inizde mutlaka yer almasi gereken film ..
--- spoiler --- edward: hayir tanrim bu dua degil sadece kendimle konusuyorum.. --- spoiler -
(bkz: tahtalıköy listesi)
morgan freeman ve jack nicholson olduktan sonra daha ne olsun. jack nicholson' ın bir sırıtışı zaten bir filmin izlenmesine sebepken, birde bunun üzerine konu da güzel olunca olmuş bu film dedirtiyor. --- spoiler --- listedeki "kiss the most beautiful girl in the world" gerçekleştikten sonra ağlatıyor yahu. ve evet "biryerlerde şanslı biri kalp krizi geçirip ölüyor" --- spoiler ---
hani bütün hayatın boyunca çalışır istediklerini elde edemeden bir hayal kırıklığıyla ölümü beklersin ya da çok zenginsindir ama yapacağın herşeye başkaları karar verir ve böylece ömrünü tüketirsin ya işte the bucket list böyle yaşayan iki adamın yaşamlarının son 5 ayında hayatları boyunca yapmak istedikleri ama bir takım engellerle karşılaşıp yapamadıkları şeyleri anlatıyor...(.adı bence ukte olarak çevrilseydi çok daha hoş olurdu.çünkü ikisi de hayatları boyunca içlerinde ukte kalan şeyleri küçük bir zaman dilimine sığdırmaya çalışıyor)
(bkz: kopi luwak)
seyrettikten sonra nişanlımla "gençken yapılması gerekenler" listemizi oluşturma isteği doğurmuştur, ölüm döşeğine kadar beklemeye gerek yok sonuçta...
selby sahnesiyle özendirmiş, kopi luwak esprisiyle de yardırmış, her türlü gözden yaş getirtmeyi başarmış filmdir.
izlediğim arkadaşlardan dişi olanlarının ağladığı,güzel film.güldürüyor ama üzücü,kavun yanında peynir gibi.
oyuncuları hatrına katlanılabilecek film. klişe olmaktan kurtulamayan konusuyla/senaryosuyla, yüreğinin götürdüğü yere git temasıyla, about schmidth'in kötü bir kopyası. as good as it gets'in de kopyası. hakkını yemeyelim. vazgeçtim. oyuncu hatrına bile seyredilmez. ikide bir morgan freeman görmek sıktı artık.
"dünyadaki en güzel kızı öp", "bir yabancıya hayrına yardım et", "muhteşem bir şeye tanık ol" duygulu - gözyaşılıydı. diğerleri ise kahkahalı. kendi bucket list'ini yapmayı düşündürten, bugüne kadar hayatımın neresine geldim, listemde nelerin üstünü çizdim diye sorduran, bir filmi hiç bu kadar gülerek izlemediğimi düşündüren, piramitlere gitmeyi bir kez daha kafaya kazıyan, paraşütle atlamanın yolunu bulmalı diye düşündüren, güldüren, güldüren, sonra ağlatan ve yine düşündüren film. bir de çıktığınzda yağmur çiseliyorsa sinemadan ve ne olduğunu tarif edemediğiniz bir haldeyseniz... jack nicholson ve morgan freeman dökmüş döktürmüş, ama jack nicholson çok daha iyi bence.
morgan freeman ve jack nicholson * ustaların hatrına izlenebilecek bir film.film rahatsız edici değil, fakat böyle muhteşem iki oyuncu bir araya gelince, insan başyapıt bekliyor.ölümün, esasında hayattan ayrılış nedeniyle değil hayatta yapamadığınız şeylerin fazlalığı açısından bizi üzdüğünü anlıyoruz tekrardan bu filmle. --- spoiler --- ''when he died his eyes were closed and his heart was open'' --- spoiler ---
bir an yoksa morgan freeman'ı da mı sevişirken göreceğiz diye bir korkuya kapılmıştım ki, "küt!" babam gibi seviyorum adamı. olmaz, yakışık almaz. the code'da zaten hatun namına bir şey yok. wanted'da angelina var ama şimdi gerçekçi olalım. the dark knight, ı ıh.. the lonely maiden, isimden kaybediyor(sun) zaten. yok babacım sana bu hollywood hatunlarını yar etmezler. zaten kırkından sonra azanı da teneşir paklar. iki kişiyle bir film sırtlanabiliyormuş hakkaten. yönetmen ve müzikler biraz sıçsa bile güzel filmdi deyip geçiyoruz baksana. güldüm de ağladım da. sayesinde duygusal açıdan bir süreliğine tokum. --- spoiler --- we live to die another day --- spoiler ---
klasiktir, başımıza bir şey gelmeden değerini bilmeyiz ya değer verilmesi gereken şeylerin, bu film de bu gerçeği bir tokat gibi insanın yüzüne çarpıyor. ama acı bir tokat değil bu, belki de hak edilmiş ve çok önceden vurulması gereken tatlı bir tokat. ölümcül bir hastalığa yakalandığınızı öğrendiğinizde ve doktorun yüzünüze karşı doğrudan "şu kadar ay ömrün kaldı" dediğini duyduğunuz vakit pek bir şey yaşamadığınızı anlarsınız. o an ne paradan güç alabilirsiniz, ne de sevgiden. bir kemal sunal filminde olduğu gibi bir başkasının dosyasıyla kendi dosyanızın karışmış olmasını dilersiniz. evet, dilersiniz bunu. meğerse pek bir şey yaşamamışsınızdır o ana dek. "bari geriye kalan günlerimi gün edeyim" diye düşünürsünüz. sizden başka kimse anlamaz ama yüzünüze konan tebessümü. the bucket list baştan sonra izleyeni eğlendirmeyi başaran, dramatik sonu için mendilleri hazırlatan ve jack nicholson ile morgan freeman gibi aşmış aktörleri tek bir yapımda oynatmayı başaran bir film olmuş. olmuş!
oyuncular gercek hayatlarindan kesitler sunduklarindan, bir gercek hayat hikayesi filmi tadi alinmakta... oynamaktan ote yasamislar... jack abimiz seytan, morgan ise melek rolunde... bu ikilide jack abimizin hakkini vererek dokturdugu rolunu elinden kapabilecek tek alternatif var (bkz: al pacino)
yaşamın ne kadar fani olduğunu gunun kıymetini bilmemizi tekrar hatırlatan masal gibi bir film. hayatta herseyin ne kadar kıymetli olduğunu olumle anlatıyor yasam cok kısa
her ne hikmetse hakkında homo-erotizm etkileri dillendirilmemiş, iki erkeğin ömürlerinin son devirlerindeki dostluklarını anlatan hoş film. ağlatıyor, güldürüyor, düşündürüyor. devam filmi çekseler izlerdim. o derece! yalnız jack nicholson jübileye adım adım yaklaşmakta. bunu gördüm üzüldüm.
--- spoiler --- - budistler hayata tekrar tekrar geldiklerine inanırlar. daha yüksek ya da aşağı seviyede hayata gelmen, önceki hayatını nasıl yaşadığına bağlı. + işte ben tam o noktayı anlamıyorum. demek istediğim, bir sümüklü böceğin ne yapması lazım ki sıralamada yukarı çıkabilsin? sümükten mükemmel bir eser mi yaratmalı? --- spoiler ---
oyunculuklar şahane olmasına şahaneydi de, bu kadar güzel konun fazlaca eğlenceye vurulması içine etmiştir filmin. ama yinede izlemesi keyif verir.
uzun zamandır izlediğim en iyi 'kendini iyi hisset filmi' * ydi. bizim yaşlı kurt jack nicholson'u bir kez daha sevimlileştirdi gözümüzde.
iki ustanın yaşlılığa,hayata ve sonrasında ölüme dair selam yolladıkları, hayatlarının sonuna gelen iki adamın kısa süreli de olsa son bir parlayışlarını,rüyalarını çılgınlıklarını anlatan güzel film. son dönemin bilim kurgularından süper kahramanlarından,nbc heroes,galacticadan sonra dünyanın nasıl bir yer olduğnu hatırlatan sakin film,dünyanın en güzel kızı maddesi ise filmin en vurucu anıdır helede kızınız varsa....
giderayak hayatlarını değiştiren iki adamın hikayesi. ne kadar olmamış tarafı görünse de , vasat film diye eleştirilse de izlenen .kendini izleten ve hatta tavsiye ettiren bir filmdir. --- spoiler --- hayatta mutluluğu yakala. --- spoiler ---
kendi sıralamam da beğendiğim top 10 listesine çok çok rahat girebilecek muhteşem yapım. oyunculuk, müzik ve görselleriyle tekrar tekrar izlenmesi / izletilmesi gereken muhteşem filmdir.
senarist morgan freeman'ı jeopardy'de yarıştırmayı unutmuş.
bence mesele o adamlarin durumuna dusmeden bucket listi hazirlayip, listedekileri gerceklestirmeye baslamak. o duruma dustukten sonra hem bucket list hazirlamak hem yapmaya karar vermek kolay. muhim olan bucket listi hep yaninda tasimak!
morgan freemanın oyunculuğu ile başucu filmlerim arasına giren filmdir. hastane odasında tanışan, kısa süre sonra ölecek olan iki insanın ölmeden önce yapmak istedikleri son şeyleri yazdıkları "yapılacaklar listesini" konu alır. --- spoiler --- jack nicholsonın canlardırdığı karakter zengin ve her istediğini yapabilen biri iken morgan freemanın oynadığı karakter ise tamircilik ile ömür tüketmiştir. listeyi oluştururlar ve çoğunu tamamlarlar. dünyanın en güzel kızını öp maddesini yapmak için; morgan freemanın aracılığıyla kızıyla barışan jack nicholsonın, torununu öpmesi ve maddenin üstünü çizmesi manidardır. --- spoiler --- ancak sonu çok can alıcıdır. yapmak isteyip de yapamadıkları son şey olan o dağa tırmanıp dünyanın en güzel manzarasını görme fikirini, öldükten sonra küllerini bir konserve kutuya koydurarak, orada bir anıt kayaya saklatmaları ile gerçekleştirmişlerdir. izlenesidir, tavsiye edilir.
uzun zamandır izlediğim en güzel filmdi.ne sadece zevkli ne de sadece felsefi bir film.felsefi derken hayatın anlamı hakkında düşündürmekten bahsediyorum.hem düşündürüyo hem eğlendiriyo.oyuncuları desen zaten süperler. (bkz: daha ne olsun)(bkz: bundan iyisi şamda kayısı) not: filmde reenkarnasyon ile gerçekten iyi dalga geçmişler...
başrollerini jack nicholson ve morgan freeman'ın oynamış olduğu film..sırf bu önemli iki oyuncunun birbirleri ile olan uyumunu izlemek bile filme hayran kalmak için bir sebep.
--- spoiler --- beş aşama vardır. inkar, öfke, pazarlık, depresyon, kabullenme --- spoiler ---
klişe bir hikayesi olmasına rağmen ölmeden önce izlenilmesi gereken 100 filmden bir tanesidir. harika oyunculuk, güzel ilerleyen bir film. iki gencin * tadını çıkara çıkara dünyanı turlamasını konu alır, içinde aşk, ölüm klişeleri yer alsa da sizi asla rahatsız etmez ve filmin akışına kendinizi kaptırırsınız. bir listeye gerek yok aslında ölmeden önce yapılacaklar için, para varsa eğer zaten birçok şeyi yaparsın, önemli olan para olmadan gerçekleştirebilmek bazı şeyleri, bunu yapabiliyorsan eğer zaten kendi cennetinde yoluna devam ediyorsun demektir, akıntı seni cennetteki nehre ulaştırmış demektir.
evet klişe evet sonu tahmin ettiğimiz şekilde, bir dostluk hikayesi ama bir farkla iki oyuncunun tılsımı filmi sırf bu iki oyuncu hatırına izlenir. başka şey için değil. izledim pişman değilim. ama filmde kafama takılan şeyler var. edward cole kadar zengin bir adamı neden, hemde kendi hastanesinde özel bir oda yerine iki kişilik sıradan bir odaya koyuyorlar. gerçi bunun açıklaması yapılıyor filmde ama pek inandırıcı olmuyor. tamam gökyüzü dalışı, araba yarışı yaptılarda bu iki yaşlı hasta o piramidin tepesine nasıl çıktılar. cole un kızının evi önünde carter ile tartıştığı ve listeyi parça pinçik ettikten sonra daha sonra liste hir bir şey olmamış şekilde ortaya çıkı veriyor. neyse dedik ya sırf bu iki oyuncunun hatırına izlenecek bir film bunların pek önemi yok. ama hakkını vermek lazım listedeki dünyanın en güzel kızını öp maddesini torununu öperek gerçekleştirilmesi etkileyici idi.
ölümün nefesini ensesinde hisseden iki farklı kültür ve sınıftan iki yaşlının hayatları boyunca yapmak isteyip de ertelediklerini ya da yapamadıklarını listeleyip yaşamalarını konu edinen bir film. elbette ilk tepkiniz kendi listenizin olup olmadığını ya da listenizde neler olduğunu kontrol etmek oluyor. hemen her amerikan filminin alt mesajı olan zenginlik hayranlığı veya zengin olmanın dayanılmaz hafifliğinin de reklamı yapılmıyor değil. her şeye rağmen seyredilebilinir bir film. filmin sonunda ya sevdiklerinize ayıramadağınız zamanlara tühlenir ya da zengin olmadığınıza vahlanır olarak bulacaksınız kendinizi.
sadece jack nicholson ve morgan freeman icin izlenilebilecek bir film, acikcasi kisa surede kurulan dostluk bana cok samimi gelmedi...
insana hayatin ne kadar guzel oldugunu ve insanlarin olume cok yaklasmadan once hayatta yapacakalari bircok sey oldugunu hatirlatan, her insanin icinde biras kendinden birseyler bulacagi bir film.
yaşayacak yalnızca altı ayım kalsa, bu filmi "bucket list"ime alıp çok kıymetli zamanımı harcamazdım; yine de vasatın oldukça üzerinde. herhalde aktörlükte bunca yılı devirmenin, usta oyuncular olmanın getirisi de bu; artık rol yapmanız bile gerekmiyor. sanırım hayatının sonbaharını yaşayan iki oyuncu, başka herhangi bir filmde bundan az çaba göstermemiş, karaktere bu denli uğraşsız oturmamışlardır.
öyle bir sahne var ki bu filmde o çok merak ettiğim ve hep gözüme batan morgan freeman'ın çillerine değinir. jack nicholson abimize sorar onlar nedir, çil mi diye. o da evet der. sonradan mı çıktı yoksa hep mi vardı der, morgan da kendimi bildim bileli çillerim var der. *
kanser hastası olan bir yakınınız ya da sevdiğiniz varsa kesinlikle seyretmemeniz gereken filmler listesinin en başında yer alması gereken müthiş yapım.
edward bir ara yardımcısı, eli ayağı olan tom'a yaşlılık hakkında şu kelamları ediyor ki karekterdeki piçliği, özgüveni daha iyi yansıtabilmek için --- spoiler --- tabi çeviriyi yapan arkadaşa selamımı belirtmek isterim. -tom? yaşlandığında unutmaman gereken 3 şey: -? - 1- tuvaleti asla geciktirme 2- kalktığında boşa indirme 3- ve asla osuruğuna güvenme -? --- spoiler ---
dün izlerken, morgan freeman' ın oynadığı karakterin kanserinin metastaz yaptığı anlaşıldığında, babamı ilk defa hıçkıra hıçkıra ağlarken gördüğüm filmdir. bize annemi ve onunla yapılacak daha ne çok şey olduğunu hatırlatan ve hayıflandıran filmdir. kansere, ölüm karşısındaki çaresizliğe lanet ettiren ve hayatın her deminde, zamanı ertelememeyi hatırlatan filmdir.
jack nicholson var diye izlediğim zaten de bi onu izlediğim film. bu herif resmen oyuncu olmak için doğmuş.
morgan freeman'ın varlığının bir filmi izlenir kılmak için yeterli bir sebep olduğunu bana bir kez daha gösteren film. her ne kadar bazı klişeler içeriyor olsa da izleyiciyi ölüm ve daha da önemlisi yaşam hakkında düşünmeye itmesi ve bunu iki usta oyuncunun büyüleyici performansıyla süslemesi filmi beğenmemdeki en önemli etkenler oldu. bunun yanında filmle ilgili en güzel ayrıntı ise listedeki "kiss the most beautiful girl in the world" maddesinin gerçekleştirildiği andı. çok az filme nasip olacak biçimde en mutlu ve en hüzünlü sahneyi aynı anda izlemiş olduk.
bence, warner bros yerine, paramount film şirketi tarafından yapılması daha yerinde olurdu.
jack nicholson hayranı olmama rağmen nedense daha yeni izleyebildiğim film. zamanında izlemeye niyetlendim "aman bildik konu işte, jack için bile değmez" dedim. oysa ne kadar yanılmışım. tamam konu bildik ve klasik olabilir ama film kesinlikle öyle değil. benim gibi ön yargılarla bakıyorsanız bu filme, fikrinizi bir an önce değiştirin derim. ayrıca sadece jack için bile değermiş. bu adam aşmış artık. --- dünyanın en güzel kızı hakkında spoiler --- dünyadaki en güzel kızı öpmek maddesini saçma bulmuştum ilk başta. tamam para karşılığı güzel bir kızı öpüşmeye razı ettin diyelim ama ne malum o kızın dünyanın en güzel kızı olduğu diyordum. sağolsun arkadaşlar dersimi verdiler. --- dünyanın en güzel kızı hakkında spoiler ---
şahane bir film. bayıldık izlerken. oyunculuklar olağanüstü. --- spoiler --- piramitin tepesindeki konuşmada jack nicholson'ın kızıyla yaşadıklarını anlattığı sahne, epey zihnimi kurcaladı. dünyadaki neredeyse tüm baba kızlar arasında yaşanan gerilimlerin baba tarafından anlatılmasıydı sanki. babaların kızlarının (çocuklarının) yaşadıkları şeylerde, ne kadar haklı olurlarsa olsunlar müdahale etmek hakları var mıydı yok muydu? sana rağmen, seni yok sayarak... düşündüm karar verdim. yanlışsa da benim yanlışım, babalar iyi niyetle bile olsa yardım istenmedikçe böyle müdahaleler etmemeliler. ancak yine de baba kısmıyla empati kurdurmasıyla, haksız da olsalar babaları bir parça anlamaya yarıyor o sahne. kimbilir bu söylediklerime rağmen belki ben de yarın bir gün çocuklarıma böyle her şeyi bilir tarzda müdahale edeceğim. --- spoiler ---
"elimizde hayatını piçlikle geçirmiş 60 yaşlarında hafif delimtrak kurnaz biri ve yine o yaşlarda çok okumuş akıllı bilge bir adam var. bu karakterleri en mükemmel şekilde oynayacak aktörler kimler olabilir" sorusunun en doğru cevabını gösteren film. jack nicholson'ı zaten biliyoruz da şu morgan freeman nasıl bir adamdır ki tek bir bakışıyla evliya karizması yaratıp, hayranlığa dair tüm hislerimizi emebiliyor. bu nasıl bir büyüdür, nasıl bir karizmadır anlamak gerçekten güç. elinde kitabı, gözlüklerinin üzerinden nicholson'ı öyle bir süzüyor ki sanırsın gözlerinin ardında yok olmuş iskenderiye kütüphanesinin tüm bilgileri saklanmakta. huşu uyandırıcı. başı ve ortaları itibariyle beğenilirlik açısından anca vasatın üstü diye nitelendirebilecek bir çizgide ilerlese de son sahneleriyle insanı ağlatan güzel mesajlar içermekte ve bundan dolayı güzel bir film olarak bahsedilmeyi hak etmektedir. --- spoiler --- en çok etkilendiğim sahne, önceden "ben herkes gibi değilim" diye bağırıp cağırarak arıza yapmış nicholson'un, freeman'ın mektubundaki "hayatının mutluluğunu bul, unutma, aslında herkes herkesdir" dediği satırları eşliğinde kızının kapısında gözüktüğü sahnedir. kişisel olarak farklı görünme arzusuyla kendimi sıkıntılara gark ettiğimi anladığım döneme denk gelmiş bir replikti bu. bu sahneye şahit olduğumda, herkes gibi olmaktan yüksünmeyip, sıradanlığı kabul edişin bir nevi özgürlük hissiyatını beraberinde getirdiğini, bunun insanı hafiflettiğini hissetmiştim. ve tabii ayrıca listedeki "dünyanın en güzel kızını öp" maddesinin güzeller güzeli torunun yanaklarına öpücük kondurulmasıyla yerine getirilmesi, ikinci büyük duygu taşımını yaratmıştı bedenimde. --- spoiler --- izlenmesi gereken bir filmdir.
jack'in düz yatarak tv seyretmek ve kitap okumak için kullandığı gözlüklere hayran olunmalıdır. http://blogs.abc.net.au/…/2008/09/05/jack_n_500.jpg klişe midir değil midir, klişe olsa ne olur? etkileyici filmdir sonuç itibariyle, sonra sonra akla gelir. su götürmez bir gerçek vardır ki, oyuncular jack ile morgan olmasaydı "etkileyici" bile demezdik bu filme..
freeman ve nicholson mucizesi, harika bir filmin ana temasını oluşturan listedir. filmi izledikten sonra insanın böyle bir liste hazırlayası gelmiyor değil. daha dün gece izledim filmi, jack nicholson'a aşık oldum, hatta o kadar etkilendim ki bugün her gördüğüme filmi anlatıyorum. şimdi ilginç olan ne mi? sözlüğün en güzel yanı da bu işte, o gün canım neye sıkılmışsa, neyi merak etmişsem illa ki konuyla ilgili bir başlık açılmış oluyor.bu film yeni çıkmış bir film değil ama bak bugün başlıklarda görüyorum onu. bende yapıcam bu listeden diye gaza gelmiş bünyem için sözlükte bucket list'i görmek hoş.
hayata dair birçok şeyi 1,5 saat içinde gösteren ve hissettiren film. hastalık, çaresizlik, zenginlik, bencillik, bilgelik, fakirlik, cesaret, maceraperestlik, mizah, yalnızlık, sadakat, özlem, kavuşma ve tabi ki ölüm. bu kadar kısa zamanda bu ve bunun gibi çok daha fazla temayı işlemesi, bunu yaparken jack nicholson ve morgan freeman gibi iki üstaddan faydalanması filmi daha da doyurucu ve kaliteli yapmakta. gündelik ihtiyaçların ve telaşların arasında sıkıştığımız günlerde hayata daha bütünsel bakmamızı sağlayabilir, hepimize bir bucket list yaptırabilir.
hiçbirşey yapmasa dahi kendisini izlettirebilen özel bir şeytan tüyüne sahip nadir aktörlerden jack nicholson'ın kopardığı filmdir. --- spoiler --- öncelikle şunu belirtiyim, ota boka gülen amerikan seyircisi kıvamında değilimdir, az gülüp çok nadiren de kahkaha atarım filmlerde. bu filmin uçaktan paraşütle atlama sahnesinde atlamaktan korkan carter'a edward'ın "sen paraşütüm açılmaz da cenazemde menemen gibi görünürüm diye korkuyorsun." demesi krizlere soktu beni... cümle öyle bir yerde geldi ki dakikalarca kahkaha attım, çok eğlendim ulan, çok mutlu oldum. hele o söyleyiş tarzı, o tulumlar içindeki tip... jack nicholson, üstadsın baba... --- spoiler ---
biraz önce bitti movie max'te. hakkında bi şey bilmiyodum. sıkıntıdan seyretmeye başlamıştım. hatta başladığında üşenmesem fifa oynamaya niyetliydim. şimdi gözümdeki nemi siliyorum. ara ara da güldüm baya. ama bunlar hep filmlerde olur ve yarın yine aynı manasız hayata devam edeceğiz. koy ver gitsin.
atmosferi çok etkileyici olan film. ancak sanki eldeki malzemelerle daha görkemli bir yapıt oluşturulabilirmiş, oldukça mütevazı davranılmış gibi geldi bana. ne olursa olsun, verdiği mesaj zaman ve kişi kavramlarının üstünde olduğu için, her sahnesi ezbere bilinse bile tekrar izlendiğinde insanı tam kararında bir okka ile sarsan, boğazını düğümleyen yapım. bu filmle beraber the shawshank redemption'ı da izleyenler, morgan freeman'ın performansının ve ses rengindeki tokluğun o yaşına rağmen ilerlediğini ve daha lezzetli bir hal aldığını fark edebilirler.
filmi yarıda bırakmamak gibi bir takıntım olduğundan sıkıla sıkıla zorla izleyebildiğim film. filmin başında olayı anlıyosun zaten, goruntu desen müzik desen onların hatrına izliyim desen o da yok. sıradan hollywood filmi işte iki ünlü koy tamam mantığı.
izlediğimde hiç vakit kaybetmeden kendi bucket list'imi yaptığım film'dir. tek bir maddeden ibaret. --- spoiler --- 1- çin seddi'nin üzerinden altında güzel bir motosikletle geç. --- spoiler --- tabi önce kendime edward gibi bir arkadaş bulmam lazım.
budizm'deki reenkarnasyon inancına istinaden; edward: bir sümüklü böcek bir sonraki hayatında daha iyi bir konuma sahip olmak için ne yapabilir ki? ardında kocaman bir sümük mü bırakır? jack nicholson'ın hayal kırıklığına uğratmadığı- her zamanki gibi döktürdüğü, morgan freeman'ın da gayet güzel oyunculuk çıkardığı hoş film.
erik erikson diye bir adam var ve kuramı der ki ; insanlar yaşlandıklarında geriye dönüp bakarlar. eğer iyi bir hayat geçirdiklerini düşünürlerse, mutlu bir yaşlılık yaşarlar. eğer geriye dönüp baktıklarında bir sürü bitirilmemiş iş görürlerse veya yaşadıkları hayatın tatmin edici bir hayat olmadığını düşünürlerse, içsel çatışmalar yaşarlar. film de iki adamın mutlu bir yaşlılığa sahip olup, büyük sonu yaşama mücadelesi olmuş. bu mücadeleyi izlerken şöyle genel kültür bilgileri ile karşılaşıyorsunuz... --- spoiler --- - radyo'yu 1906 yılında guglielmo marconi değil, 1896 yılında nicola tesla icat etmiştir. - kahve etiyopyalı bir çoban tarafından tesadüfen bulunmuştur. - bir araştırma yapılmış ve insanların yüzde 96'sı öleceği tarihi öğrenmek istememiş. - insanların yüzde 95'i tanrıya inanmaktadır. (bu tahmin edilebilir, tamam) - havyarın elde edilişi : dişi mersinbalığı yakalandığında, huzurlu bir şekilde ölmesi gerekir. kendisini tehlikede hissederse, zehirli bir kimyasal salgılar. havyarın elde edilmesi için o kimyasalın salgılanmaması gerekir. - şimdiye kadar yıldırım çarpan tek köpek, mısır'da yaşıyormuş. - eski mısır'da ölenlerin ruhları cennete girerken tanrıları iki soru sorarmış : yaşamında mutluluğu yakaladın mı? yaşamın başkasına mutluluk verdi mi? - dünyanın en pahalı kahvesi kopi luwak vahşi bir yaban kedisinin kahve çekirdeklerini yemesi ve dışkı olarak çıkarmasıyla elde edilir. ... --- spoiler --- ... ve filme bırakıyorsunuz kendinizi ve bu elime kağıdı alsan okusam kafanızı ütüleyeceğim bilgileri filmde dinlerken hiç sıkılmıyorsunuz. evet, sıkılmıyorsunuz. öylesine akıcı ve içten ki karşılıklı konuşmalar, fark etmiyorsunuz bile. siz alacağınızı alıyorsunuz. sağlıklıysanız sağlığın kıymetini anlıyorsunuz, kanser hastalarının acılarını artık daha iyi anlıyorsunuz, hayatın her yaşta güzel olduğunu görüyorsunuz, "kendim için ne yapmadım? kendim için ne yapmalıyım?" sorularını kendinize soruyorsunuz. aslında söylenecek çok şey var filmle ilgili ama ne yazsam eksik kalıyor. diyebileceğim tek şey, mutlaka izleyin.
güldüren, düşündüren, ağlatan, muhteşem oyunculukları ile jack nicholson ve morgan freeman'ın büyülediği film. hali hazırda yaşıyorken mutlaka izlenmeli, izletilmeli.. *
aslinda hikaye o kadar enteresan degil, yalniz replikler guzel, ozellikle jack nicholsan'in biraz simarik ve kendine guvenle soyledikleri. ana soru "nasil olmek isterdiniz, jack nicholson gibi mi, ki bucket listteki cogu seyi yapmis muhtemelen onceden, yoksa morgan freeman gibi mi, aile, torun tombalak sahibi olarak mi?" filmin basinda bi taraf tutmuyor, sanki carter da yaniliyor olabilirmis hissi veriyor, fakat sonunda spoiler spoiler spoiler geliyor ama ben bu filmin spoilerindan cok rahatsiz olmazdim heralde, zaten heycandan oldurmuyor sonunda ne olacak diye,jack nicholson'i kiziyla baristirarak carter'in hayatini onayliyor. aslinda carter nicholson hayatindan bir tadimlik aliyor, ve yok ben iyiymisim diyor. (spoiler bitimi)bi de tanri muhabbetine hic girmeselermis keske.
dünyanın en güzel filmi. hatta dünyanın değil, bütün evrenin... gece gece odamda kahkaha attırıyor bana.. edward cole sen ne müthiş birisin öyle ama nasıl müthişsin. herkes senin gibi olsa keşke... ne güzel film ama ne güzel...
herkes usta iki oyuncuya diyeceğini demiş zaten. hakikaten ikisinin de oyunculuk nedir sorusuna cevaben oynadığı bir film olmuş. senaryoda oldukça güzel gerçekten, filmin nasıl başlayıp, nasıl bittiğini anlamıyorsunuz, o derece akıcı. milletin anlattıklarını bir kez daha anlatmayacağım fakat bu filmde benim en çok dikkatimi çeken noktalar şunlardı; --- spoiler --- -devlerin oyunculukları, -film boyunca alttan alttan genel kültür deposu yapılmanız, -jack nicholson ve asistanı arasındaki enteresan ilişki (bir ikilinin her dialoğu mu koparır. ehe! ) -jack nicholson'un haberi aldıktan sonra arkasını dönüp yatışı -gözlerim yaşarana kadar gülmek maddesinin gerçekleştiği sahne -dünya'nın en güzel kadınını öp maddesinin gerçekmesi -tanımadığın birine yardım et maddesinin gerçekleşmesi --- spoiler --- şimdi yukarıdaki listeye bakıyoruz, güldürüyor, düşündürüyor, ağlatıyor ve oyunculuk gösteriyor. bir filmden daha ne beklenir acaba?
bir filmi izlerken ve iyi mi kötü mü olduğuna karar verirken beklenen özelliklerden bazıları; film seni içine çeksin, iki saatliğine de olsa koparsın bu dünyadan güzel vakit geçirmeni sağlasın. bu siktiğimin filmi nasıl bir filmse bunlardan tek birini bile yapmıyor. kaybettiğiniz birisi varsa veya kaybetmeye yakın olduğunuz birisi film boyunca bir saniye bile çıkmıyor aklınızdan. özellikle kanserle ilgili mazisi olanlar için. gerçek dünya ile filmdeki dünya arasına alıp öyle bir sikiyor ki insanı, filmde eğlendin mi? üzüldün mü? güldün mü? ağladın mı? veya hangisini daha fazla yaptın hiç bilemiyorsun. tek bildiğin filmin son yarım saatini boğazında kocaman bir yumrukla izlediğin, filmden sonra sözlükte ne yazmışlar diye bakarken okuduğun doksan küsür entry'de de o yumruğun olduğu yerde durduğu. oyunculuklar konusunda ise söyleyecek zaten pek bir şey yok. iki ustadan süper performans izliyorsunuz. filmi izledikten sonra başka kim oynayabilirdi diye düşününce bu iki adamdan başka o rollere yakışacak tek bir isim bile akla gelmiyor. sırf bu iki insan için bile izlenebilir.
çoğu insanın kendi ölümünü düşünmediği bu zamanda insan hayatının ne denli değerli ya da değersiz olabileceğini göstermeye çalışmış filmdir. bu filmi duygusuz hollywood sineması yerine avrupa sinemasının daha iyi çekebileceğini düşünüyorum. ama yinede izlenmesi, izlenirkende hissedilmesi gereken bir film...
başrolündeki ustalar için bile izlenebilecek güzel film. ** ayrıca filmdeki uçaktan paraşütle atlama sahnesinde bir mantık hatası var. mythbusters'ın da işlediği bu konu, uçaktan atlayıp aşağıya doğru inerken rüzgar sesi yüzünden iki insanın birbirini yarım metreden bile duymasının imkansız olduğu. halbuki filmde sohbet ediyorlardı. son olarak bu filmdeki cevaba soru bulma yarışması* 93 yapımı groundhog day ve 88 yapımı rain man filmlerinde birkaç saniye de olsa bulunmakta.
farklı ve güzel olması, üstün oyunculuklara ve kurgusuna bağlı olan film. izlerken neredeyse filmin başından beri boğazda bir yumruk hissi oluşmaya başlıyor. komedi dram türünde bir film olsa da komedisi de dramın içinde hüzünlü bir gülümseme tadında. jack nicholson ın filmin sonundaki konuşma sahnesindeki oyunculuğu kusursuz ve bu konuşma o boğazdaki yumruğu iyice oraya yerleştiriyor.
bak şimdi, durduk yerde dağ tepesine tırmanma isteğiyle dolduk. oldu mu morgan, oldu mu sabah sabah? çoluk çocuk cümbür cemaat her fırsatta izlenmesi gereken film. kitlesel izleme yapılmalı. tabii holivıd amcamlar kasmış. daha önce çekilmişi bile olabilir, ama bu güzel olmadığı anlamına gelmiyor. güzel film. manzaralar şahane. ve çok şükür ki görmek istediklerimi maçın son dakikalarına kadar bekletmiyorum. bekletmeyin... (süperdi schloss neuschwanstein be. iguazu'ya gitme mevsimi kesin ayarlanmalı...) jack nicholson bambaşka bir adam... fakat adam ihtiyarlıyor... daha ne yapabilir, bu soru kulaklarımda çınlıyor
iki dev oyuncunun kimi zaman güldüren, kimi zaman düşündüren ve son sahnesiyle kesinlikle ağlatan filmi. en komik sahnelerden biri de uçaktan atladıkları sahneydi. jack'in morgan freeman'la dalga geçisi unutulmaz. ölmeden izlenilmeli.
verkaçlar halinde ilerleyen oyunculuk resitalinin, sıcak ve güzel senaryoyla ortaya çıktığı filmdir. hayatın belirli dönemlerinde tekrar tekrar izlenilmelidir bence.
film bitip cast kısmı akmaya başladığında john mayer'in say'i çalmaya başlıyor. john mayer'i ve say'i çok sevsem de, bir ingiliz veya amerikalı, ya da ne bileyim anadili ingilizce olan bir insana yaşattığı duyguların tamamını hissedemem sonuçta. tıpkı bülent ortaçgil'in eylül akşamı'nın bana hissettirdiklerinin herhangi başka birisine hissettiremeyeceği gibi. nereye varmak istediğimi anlaşılmaya başlandığını düşünüyorum. bizde nasıl aşk tesadüfleri sever filmiyle beraber onca kişi için özel olan eylül akşamı'nın mahremiyeti kalkmış, herkes ortalarda ''olamaz mı, olabilir.'' ile gezmeye başlamışsa acaba bu filmden sonra aynı şey ''say'' için de olmuş mudur diye düşünmeden geçemedim. tabi ki bu şarkı ''eylül akşamı'' kadar gizli kalmamıştır o taraflarda. ama yine de bazı kişiler için farklı bir anlamı olabilir. olamaz mı? olabilir. o yüzden o insanlar için oturup üzüldüm.* güzel film.
imdb notu 66,642 oyla 7.5 olan, 97 dakikalık, 2007 yapımı, rob reiner filmi. o kad-dar güzel ki, içinde bulunduğum ruh halinde* ilaç gibi geldi. bittiğinde sinemadan çıkmış insan halimle, hemen oturup kendi bucket listimi hazırladım, o derece.* --- spoiler--- jack nicholson'ın yardımcısı ile yaptığı muhabbetlerin hepsi şahaneydi, bir tanesi bile güldürmek konusunda ıskalamadı. hatta "bu filmin draması nerede yahu, illa biri ölünce mi drama olacak" diye söylenmeye bile başlamıştım. fakat listenin son 3 maddesi gerçekleştikçe, güzel güzel süzüldü drama gözyaşlarım. hele dünyanın en güzel kızını öpmek maddesi... kızıyla barışıp öpecek herhalde diye bekliyordum ki, torununu öptükten sonra maddeyi karaladığını görünce "ayyy"* diye kalakaldım. ters köşe budur. helal olsundur. --- spoiler --- velhasılı kelam yorgun, bezgin, herkesin bir köşede sızmaya meylettiği bir cuma akşamı, ailecek izlenmeli diyor, 8 veriyorum.
film bittiğinde gözünüzde bir kaç damla yaş, suratınızdaysa aptal bir sırıtış bırakan filmdir. keşke daha uzun olsaydı diye düşündüm bittiğinde, öyle güzel filmdi.
reign over me gibi arkadaslik ve hayatin degerleri uzerine kurgulu, sonunda insanin bogazinda dugum olusturan muthis film. 8,5/10.
oturduk yine izledik dublaja rağmen. muazzam bir film ve jack nicholson çok büyük oyuncu.
ölüm ve hayata dair film. belki alakasız çağrışım ama: son bir kaç ay ile son bir kaç yıl, son bir kaç yıl ile son bir kaç yüzyılın pek de farkı yok aslında nihayetinde ölüm olduktan sonra.
gördüğüm en fabrikasyon ve samimiyetsiz filmlerden biriydi.
güzel filmdir. jack nicholson büyüktür, ingilizceyi de morgan freeman konuşsun biz dinleyelimdir, o ne kadife sestir.
ölümü ve yaşamı sorgulatan, iki dev oyuncunun yaşlı hallerinde oynadıkları müthiş bir film. imdb notu fena olmasa da düşük buldum. bence daha yüksek olmalıydı. film 97 dakika kısa yani sıkılmanız imkansız. gerçi zaten morgan freeman ve jack nicholson gibi iki oyuncu öylece dursalar bile kamera önünde izlenir zaten.
an itibariyle kanal d'de yayınlanmaktadır. tekrar tekrar izletir kendini, hiç sıkmaz.
kendime yazıp çiziktirdim bir tane bundan. kıfsmet diyip gerçekleştirmek için popomu yırtıyorum. hadi bakalım...
az evvel tv'de izlediğim ve bayıldığım film. şu ana kadar yazılanları özetler ve katılırsak; senaryo klişedir, diyalogları çıkarırsak skeç uzunluğundadır, freeman ve nicholson olmasa izlenmese de olur ağlatır/güldürür vesaire. ancak işin sihri tilkice yazılmış ve yine tilki sayılacak ustalıktaki oyuncular tarafından hayat bulan jest-mimik ve diyaloglardır. uzatmayacağım son olarak türkçe dublajda nicholsonu kendisinden bile daha iyi seslendiren ve tüm duygusunu fırlamalığını mükemmel bir şekilde veren değerli sanatçı, önünde eğilmenin yetmeyeceği, yere birkaç metre çukur kazsam anca saygımı sunabileceğim mazlum kiper çok çok iyi olmuştur, başkası düşünülemezdi ancak freeman'ı nur subaşı'nın seslendirmesi ile ilgili aynı görüşte değilim. hz.yusuf ya da çağrı filmiyle ortak yayın seyrediyor gibi hissettim kendimi. ayrıca az sonra iftar açacakmışız gibi hislere kapılmadım da değil. freeman için diğer bir insanüstü varlık olan mehmet atay'ın seslendirmesini deli gibi duymak istemişimdir. nur subaşı da ustadır, saygım sonsuzdur ancak -sanki- burada olmamıştır. en son olarak ta; morgan freeman'ın filmde bu kadar araştırmaya meraklı olması* ve bir çok şeyi bilmesi tıpkı çillerindeki gerçek gibi hayatının da gerçek bir kesitidir. çünkü adam belgesel adamıdır, through the wormhole adlı seriyi hazırlamış sunmuştur. saygım 5 kat artmıştır. töre bozulmuştur. ataya saygı kalmamıştır. cümül devrilmiştir.
--- ifşa --- "kiss the most beautiful girl in the world" 'ün gerçekleştiği sahnede ben öldüm, naaşımı olduğu yerde bırakın, kimse dokunmasın. --- ifşa ---
iki cümlesi çok hoşuma gitmiştir. --- spoiler --- "keşke ölmeden önce tanışsaydık...." "başka bir gün ölmek üzere, hayattayız..." --- spoiler ---
oyuncularını beğendiğim film. ancak bana filmi övenlere 'bi gidin allasen' diyorum. konusu hiç ilginç değil, hem de hiç...sonu da öyle.. ağlamak aklımın ucuna bile gelmedi. ha oyunculuklar iyi oyunculuklar...
--- spoiler --- "you once said you're not everyone you're certainly not everyone. but everyone is everyone" --- spoiler ---
kopi luwak'ın hikayesini önceden biliyordum ve film boyunca nasıl bir bombanın patlayacağını bekledim belki de bunun için o sahne aralıksız 5 dakika güldürmüştür. laugh until i cry maddesini bana da tamamlattı. --- spoiler --- -you are shitting me. +cats beat me to it!! --- spoiler ---
özellikle morgan freeman'ın mükemmel oyunculuğunu gördüğümüz filmlerden biri. --- spoiler --- dağın zirvesine çıkan bir dağcının tanrı'nın sesini duyması efsanesi ve öldükten sonra küllerinin bir dağın zirvesine konulması çogzel bir ironiydi. --- spoiler ---
morgan freeman konuşsun biz dinleyelim, o nasıl bir ses tonudur öyle. film bitti, başa sarıp sadece sesleri dinliyorum. --- spoiler --- herkesin hayatta yapmak istedikleri, en'leri, kaçırdığını düşündükleri farklıdır tabii de; filmin asıl hatırlattığı, çok güzel olan, yanında bunları birlikte yapmana değecek birisi olması. herkese o jack nicholson'dan, herkese o morgan freeman'dan, herkese o kafa asistandan inşallah, amin. dünyanın en güzel kızını öptüğü sahne için, öperim ben bu filmi, evet, kocaman. --- spoiler --- dipnot: bir de morgan freeman, jack nicholson gerçekten yaşlanmış ya, baya yaşlanmışlar ya, daha hiçbir şey olmadan ağlattı bi film ilk defa beni. baya tiplerine bakıp ağlayabilirsiniz yani, yeterince duygusal gelmediyse.
son yıllarda iyi oyuncuların bir araya getirilerek yapılan kötü filmler izledim.dürüst olmak gerekirse bu filme başlamadan öncede böyle bir endişe vardı içimde ama bu konudaki endişelerimin yersiz olduğunu gördüm.film belki senaryo olarak müthiş sürprizler veya müthiş olaylardan ibaret değil ama bu noktada filmi güzel yapan detaylar devreye giriyor film bir kere inanılmaz sıcak bir akışa sahipve oyunuluk açısından son derece başarılı.filmi genel algı olarak değerlendirecek olursam filmin potansiyeli 10 üzerinde 7.5 ise notuda 7.5 tir adamlar filmin senaryasu ile verilebilcek her şeyi bir şekilde vermişler.
ölümü sikleyecek en son insan olarak tahmin ettiğim jack nicholson, oynamaktan ziyade bu filmi adeta yaşıyor.
morgan freeman, bruce almighty filminde tanrı'yı canlandırmıştır; jack nicholson, the witches of eastwick filminde şeytan'ı... morgan freeman, deep impact filminde abd başkanını canlandırmıştır; jack nicholson, mars attacks filminde abd başkanını canlandırmıştır. morgan freeman, glory filminde çavuş rütbesini taşır; jack nicholson, a few goodmen filminde albaydır. morgan freeman, lucius fox'tur; jack nicholson, joker... morgan freeman, nelson mandela'yı canlandırmıştır; jack nicholson, jimmy hoffa'yı ve eugeene o'neil'ı... morgan freeman, stephen king'ten uyarlanan the shawshank redemption ve dreamcather filmlerinde oynamıştır; jack nicholson, stephen king'ten uyarlanan the shining'te... ... ve bu çok parlak olmayan film, bu iki aktörü yanyana getirir.
an itibariyle cnbc-e de yayınlanmakta. bir kez daha değil yüz kez daha olsa izlenir. çok değil 1 yıl kadar önce ailece izlemiştik* kanser sözcüğü bir filmdeki iki yaşlı adamın hastalığıydı... şimdi annemi ikinci ameliyatın eşiğine getiren, ailemizin kötü çocuğu. bir bucket list yapmak için hiç bir zaman geç olmasa gerek...
en güzel kızı öpme işi bildiğin katakulli, yemezler hacı gordon.
izledikten bir gün sonra gözümden yaşlar gelene kadar güldüğüm için kendimi mutlu hissettiğim, bana liste yaptırtma gazı veren güzel film.
filmin sonlarında önce kahkaha atıp hemen ardından ağlamaya başlamanız olasıdır. kendimden biliyorum. sulugöz biri değilimdir normalde. ne oldu bana anlamadım.
--- spoiler --- piramitlerin tepesinde edward'ın kızı ile aralarında geçenlerden konuşurlarken, carter bir eski mısır inanışından bahsediyor: bu inanışa göre insanlar öldüklerinde 2 soru ile karşılaşıyorlarmış. 1-yaşamında mutluluğu buldun mu? 2-yaşamın başkalarına mutluluk getirdi mi? hayatımızın özeti de bu sorulara vereceğimiz cevapların ardında sanırım. --- spoiler --- yukarıdaki bölümün videosu da şurada: http://www.youtube.com/watch?v=2fhdsi7h8ee
yanlızlığımı yüzüme vuran film olmuştur.
