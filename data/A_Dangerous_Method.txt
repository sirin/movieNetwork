david cronenberg'in mayıs ayında çekimlerine başlaması planlanan keira knightley, viggo mortensen ve vincent cassel li yeni projesi. film, dangerous liaisons'un yazarı christopher hampton'un bir kitabından uyarlama.
carl jung sigmund freud ilişkisi ve psikanalizin doğuşuna dair david cronenberg analizi. (bkz: sigmund freud vs carl gustav jung)
set fotoğraflarına bakılırsa viggo mortensen'den iyi bir freud olacak gibi.
tralier'i cikmis, kasim 2011 gibi de vizyona girecek. cok ilginc bir film olacagi kesin gibi de cronenberg'in yonettigi ilk tarihi film olarak da kariyerinde ayri bir yeri olacak. eski roportajlarindan birinde tarihi, gecmiste gecen olaylarla ilgili film yapmayi tercih etmedigini soylemisti, iyi ki fikir degistirmis.
film hakkında yazılanlara göre; the talking cure isimli tiyatro oyunundan uyarlanmış. freud ve öğrencisi jung'un ilişkisi çerçevesinde psikanalizin doğuş sürecini ve bu iki büyük ismi karşı karşıya getirecek olan 18 yaşındaki genç kadın sabina'nın öyküsünü anlatıyormuş. david cronenberg, viggo mortensen ile a history of violence ve eastern promises'deki çalışmalarından memnun kalmış olmalı ki, bu filmi de birlikte çekmişler...
klişeler arasına gireceğe benzeyen film.
fragmanı, daha fazla şehvet ve cinsel özgürlük umut eden quills filmini anımsatıyor.
son zamanlarda beni en çok heyecanlandıran filmlerden biri. keira knightley hariç, oyuncu kadrosu harika görünüyor. o kadar ki, filmi izledikten sonra eminim her freud dendiğinde aklıma viggo mortensen gelir benim.
ortalığı çok karıştıracak filmdir.
freud ve jung'un ingilizce konuştuğu film. yine de komik.
filmekimi 2011 programına dahil merakla beklediğimiz film.fragman için: http://www.youtube.com/watch?v=uz7jkmcltsi
carl jung rolünü michael fassbender'e vermişler, çok da iyi etmişler gibi gözüküyor. tabi filmi izlemeden yorum yapmamak gerek ama bu michael fassbender gümbür gümbür geliyor ben size söyleyim. bu film ile mi olur bilemem ama yakında bir oscar heykelini alacak gibime geliyor. bir de yine fragmana göre konuşucam, keira knightley ki kendisini çok severim atonement'taki rolü unutulmazdı ancak burada biraz zorlama olmuş gibi geldi. bakalım filmi izleyince değişir mi düşüncelerimiz.
http://www.hollywoodreporter.com/…ethod-star-234599
venedik film festivali'nden ödül çıkaramayarak hepimizi şaşırtmıştır.
delicesine merak edilen film. psikanalizin doğuşunu anlatan, iyi bir iş çıkmış da olabilir; sadece erkeğin kadını arkada bıraktığı yasak bir aşk hikayesi anlatan dandik bir film de olabilir kurgu olarak. ama oyuncular iyi, bayağı iyi. (lan, sen kimsin lan?!) yalnız, buna kesin yer kalmamıştır. rağbet çok; neden festival süresi uzatılmıyor? buradan da isyan etmek istedim, saygılarımla.
viggo mortensen -çok erkek olmak- freud'u canlandırmış bu filmde. http://www.imdb.com/media/rm1501543680/nm0001557 merakla bekliyorum ben, yapacak pek bir şeyim de yok zaten.
merakla beklememize rağmen sanırım epeyce kötü çıkacak film.
2011 filmekimi'nde biletleri en çabuk tükenen film olmuştur.
keira knightley'nin çılgın attığı film. büyük beklenti içinde gidecekleri hayal kırıklığına uğratacaktır. 48. antalya altın portakal film festivali kapsamında, yarışma dışı film olarak gösterilmiştir. --- spoiler --- film başlarda sıkıcı hatta ve hatta neredeyse uyuklatsa da, ilerleyen zaman diliminde merak uyandırıyor. psikanaliz mevzusuna keşke daha fazla yer verselerdi. mazoşizmi görüyorsunuz ama bunun analizi yok örneğin. keira knightley filmin başından sonuna hemen her sahnede müthiş. o alt çenesini öne çıkardığı sahnelerde "oha" dedirtmiştir. ayrıca hakikaten çok güzel kadın be... --- spoiler ---
filmekimi'nde kapalı gişe oynayan filmdir efendim*
bildigin karikatur olmus karakterler. ne umduk ne bulduk.
festivallerden ödül çıkartamamış olması hiç de garip ve haksız değilmiş. çıkardığım tek sonuç bu.
söze orta karar bir film diyerek başlamayı uygun buluyorum. film için, mazoşist ve bununla bağlantılı olarak da korkuları pişmanlıkları sebebiyle nevrotik bir kişiliğe olan sabine spielrein'nin psikolojinin tanınmış isimlerinden carl jung'un hastası olma süreci ve onunla yaşadığı ilişki sebebiyle jung'un freud ile aralarının bozulmasını merkeze almış ve bu ana eksenden hareketle de derdini anlatmaya çalışan bir filmdi denilebilir kısaca.. ana öykü cinsel şiddet ve psikanaliz olunca filmin vurgusu da bu yönde olmuştur, freudyen bir bakış açısıyla film çizgisini belirlemiştir diyerek ümitle başladığımız bu yolculuğumuz bence büyük bir hayal kırıklığı ile noktalandı. sabine karakteri ve filmin ana teması olan cinsel şiddet ve tüm hislerin ana kökeninin cinsel dürtüler ve bunlarla ilgili eksiklik olduğu tezi, filmde ana öge konumundan her nasıl olduysa yan öge konumuna evrilmesi, filmin neden başarılı olmadığı sorusuna da bir açıklama olur sanıyorum.. detaylandırırsak eğer; --- spoiler --- sabine'nin cinsellik algılayışı, farklı arzuları ve bununla bağlantılı kendi cinselliğini oturttuğu ve aynı zamanda da reddedip bir süre bastırmaya çalıştığı bu durumu, filmde hem eksik hem de olabildiğince cesaretsiz anlatılmıştı. cinsel doyumu ölüm meteforu ile anlamlandıran bir kadının bu yaşadığı özel durum, daha etkili bir anlatım dilini de hakediyordu haliyle ama film işleniş ve konuya hakimiyet açısından vasat amerikan filmi eşiğini maalesef aşmadı.. bunun yanında çok eşlilik, arzuları bastırmama, bastırılmış duygular, rüyaların anlamı gibi konular da filmde kendine yer bulmuş ancak filmin akışına uygun gayet sıradan ve özensiz bir anlatım dili burada da kendini hissettirmişti. jung'un ferud ile olan ilişkilerinin bozulma, sonunda kopma süreci ve akabine jung'un hangi tezlerle çok ünlü bir psikoloji kuramcısı olduğu da yine filmde net bahsi geçmeyen konulardandı.. --- spoiler --- kısaca film her şeyden biraz alan, ama ortaya da bir şey koyamayan bir çalışmaydı.cinsel şiddet ve psikanaliz ancak bu kadar cesaretsiz ve amerikanvari klasik sinema diliyle anlatılabilirdi. david cronenberg crash deki cesareti kadar bir cesaret gösterebilseymiş olsaydı bu film bence hafızalarda yer edebilecek bir çalışma olabilirdi.. kısaca vasat bir çalışmaydı ne yazik ki, oyuncular fena değildi. keira knightley göz doldurur bir performans sergilemişti bunu not edelim unutmayalım..
bu filmden çıktığımda en aklımda kalır şeyin keira knightley olacağını hiç tahmin etmezdim ama hem çok yüzeysel kalması hem de anlatılan konu itibariyle filmin etkileyiciliğinin önündeki en büyük engel muhtemelen yaş sınırlarına fazla takılmamak için güdülen kaygıydı. bu konu bu kadar yumuşak bir şekilde anlatılamaz ve freud'u hiç tanımayan biri bu filmi izledikten sonra adamı rüya tabircisi falan sanabilir yani o derece yüzeyseldi.
filmekimi 2011 dahilinde izlediğim en vasat yapımlardan. sanatsal kategorilerde oscar adayı olması muhtemel, müzikleri ile kendine hayran bırakan bu filmde keira knightley'nin performansı başta hoşuma gitmese de sonraları az buçuk tatmin etmiştir. freud'u olduğu gibi gösterdiklerini düşünmüyorum.* ayrıca filmde viggo mortensen'i gölgede bırakan vincent cassel'i alnından öpüyorum.
akılda kalıcı olmayı başarmış bir filmdir. klasik film başlangıçlarının aksine şaşırtıcı başlayarak sizi direk olayın içine alıyor. konu freud ve jung olunca farklı şeyler beklemiştik olaylar uzun uzun anlatılır diye ama birçok şey yüzeysel kalmıştı. keira knighley oyunculuğunu bir kez daha konuşturmuş. karakterin hakkını gerçekten vermiş. yalnız ilk terapilerde çenesine baya gözüm takıldı. aragorn aşığı olarak viggo mortensen i freud görmek beni sevindirdi ancak filmde kesinlikle yetersizdi vincent cassel pabucunu dama atmıştı. yine de yeri her zaman ayrı.
cronenberg bu filmi asistanlarına fln çektirmiş, kendisi de o sırada eve gitmiş yatmış uyumuş gibi vasat bi film. konunun tarihi değeri cronenberg'in gözlerini kör etmiş de olabilir tabii, bilinmez.
filmdeki rüya tabirleri ile ilgili spoiler: --- spoiler --- filmde, jung'un freud'a fikirlerini söylemesi için anlattığı rüyaları bana biraz fazla kolayca geldi. eğer jung o rüyaları kendisi açıklayamıyorsa gitsin psikiyatri işini bıraksın arkadaş, ben filmi izlerken, daha jung kişisi rüyasını anlatırken düşündüm freud'un söylediklerini ve konu dünya'nın gelmiş geçmiş en önemli psikyatristlerinden ikisi olunca seyirciyi biraz daha şaşırtacak veya düşündürecek rüyalar beklerdim şahsen. evet detaya takıldım ama bu detay filmi benim gözümde kötü yapmamakta. --- spoiler --- filmi izlemeden önce okuduğum bir iki yorum olumsuzdu ve biraz düşük beklenti ile gittim filme ancak hoşuma gitti. film için yüzeysel diyenler var ancak film tarihsel açıdan uzun bir zamanı kapsıyor (geçişlerle yapılan bir anlatım ve yaklaşık 10 senelik bir zaman dilimi yanlış hatırlamıyorsam. ayrıca izlemediyseniz korkmayın spoiler sayılmaz bu bilgi) ve 99 dakika, dolayısıyla olay anlatımı ön planda, had safhada psikolojik bir derinliği ben de isterdim ama orasını david cronenberg'e sormak lazım elinden mi o kadar geldi yoksa stüdyomu bu kadarını uygun gördü diye. salonlarda zaman kaybı olarak niteleyeceğimiz onca film varken imkan bulunca gayette izlenip beğenilecek filmdir. tavsiye ederim.
hayatımda izlediğim en kofti filmlerden birisi.. inanılır gibi değil. cronenberg böyle tırt bir film çeksin.. inanılır gibi değil. konu tamamen havada, ne anlatıldığını anlamıyoruz bile. oyunculuklar rezalet, yer yer viggo mortensen bile sırıtıyor. hele jung rolünde michael fassbender o kadar olmamış ki.. kurgu deseniz rezalet. filmin bir noktasında karşılıklı mektuplaşmalar var, onlar bile birbirlerine facebook üzerinden trip atan ergenler gibi yansıtılmış. ha bir de ağır bir nietzsche ağladığında havası var, ama aşırı çakma gibi, lou salome çakması bir kadın, freud mreud.. hiç olmamış hiç. müsamere gibi. hayır, psikolojiyi de severim ama, bu film tam anlamıyla fiyasko. başka da diyeceğim yok. çok bile dedim hatta.
psikolojiyi "sevmek"le anlaşılamayacak, fena olmayan film. *
izlerken kafamın içerisinde sürekli when nietzsche wept'ten satırlar dolaşan film.
cronenberg'in tüm filmlerini severek izlemiş biri olarak diğer tüm filmlerinin özünü oluşturan mevzuya dokunduğu bir filmin bu denli sıradan- cronenberg sineması dahilinde değerlendirildiğinde daha da zayıf görünüyor- olması çok canımı sıktı. o kadar sıkıldım, o kadar sıkıldım ki aşağıdaki yazıyı yazdım. http://sinematografikmizah.blogspot.com/…erous.html
elimde kalan fazladan bileti satmak istediğimde neredeyse linç edilecekmişim gibi üstüme atladılar ya, atlas sinemasında insanlar bu filmi ayakta seyrettiler ya, gözlerim doldu sanat aşkından. bu ne sevgi ah, bu ne ızdırap! koskoca jung'u orta 2 düzeyinde anlatmayı becerebildiği için de cronenberg'i öpüyorum alnından, cüneyt arkın'ın fatma girik'i öptüğü misal. unutmadan: "smack my ass and call me sally, carl gustav."
cronenberg'in en tembel filmi. (bkz: carl gustav jung for dummies)
http://www.popmatters.com/…g-on-a-dangerous-method/ http://www.salon.com/…_if_my_old_movies_dont_exist/
filmekimi'nde izleyemeyenler için 25 kasım'da sinemalarda imiş..
http://eksisinema.com/…ous-method-psikanaliz-oyunu/
http://www.sinemakulubu.com/…dangerous-method-2011/
demek ki freud çok sigara içiyormuş. evet film bir şey katmadı.
öncellikle şunu demeliyim ki bu film hiç david cronenberg filmi gibi durmamaktadır. filmin en güzel yanı çok uzun olmamasıydı, mazallah 20 dakika daha uzun olsaydı sıkıntıdan patlayacaktım. cronenberg'in bir çok filmini beğeniyle izleyen birisi olarak olmamış diyorum üzülerek.
keira knightley'in bastaki oyunculugu sahsimda cok basariliydi. cene olayi cok iyi gitmis. ama bence genel karakter olarak tam oturmamis gibi geldi. film iyiydi, cok ayrintili degildi ancak olaylara daha detayli girseydi de filmde bayginlik geciren insanlar gorebilirdik. film kisa olmus ayrintili olmasa da bilgi verici, baymiyor ki bence bu onemli bir detay.
jung ve freud'un hayatlarının spesifik bir dönemine yoğunlaştığı için sığ kalmış yorumlarının anlamsızlaştığı film. gayet iyiydi bence lakin crononberg filmi gibi olmadığı kanısında hemfikirim. yer yer kendini hissettirdi sadece. ayrıca keira knightley gerçekten çok iyi oynamış helal olsun.
anlatılmak istenen bi dönemi 90 dakikaya sığdırıp özet geçmeye çalışmak çok zor. bu filmde en çok bu göze çarpıyor. şöyle leziz jung ve freud tartışmalarını/sohbetlerini görebilmek daha doyurucu olacaktı. hızlı hızlı okunan bi kitap gibiydi. zaten hala bir freud hikayesi bir türlü tam manasıyla çekilemedi. knightley'in özellikle başlardaki oyunculuğu bana anksiyete geçirtmeye yetecek kadardı.
konu, karakter ve diyalogların derinine inilememiş olan film, dolayısıyla olmamıştır.
son derece ilgi çekici bir konu ve gerçek hayatta yaşamış karakterlerin hollywood usülü heba edildiği film. amerikalılar beceremeyecekleri konularda ahlakçı anlayışlarıyla sınırlandırılmış 15+ film yapınca bu kadar oluyor herhalde. yarım yamalak ve yüzeysel kalıyor herşey: "e, işte böyle bişiler olmuş, çok ilginç valla. anlattık, bitti." herkesin nedense pek sevmediği keira knightley başta olmak üzere döktüren oyunculara da yazık olmuş. kısacık rolüyle vincent cassel ise tam yemelik.
freud'un, "psikoterapi --> psikopatterapi" türünde ilginç kelime oyunları yaptığı hoş seyirlik bir filmdir.
filmi seyrettikten sonra cronenberg'e dair yorumlarımı netleştirdim. zaten piyasaya film history of violence ve eastern promises yönetmenin filmi diye çıkmasından anlamalıydım filmin kötü olduğunu. bir dönem, bu kadar mı yüzeysel, niteliksiz ve kötü anlatılır. madem dönem filmi çekiyorsun, dehşet oyuncularını da yanına almışın, biraz daha mantıklı kur, senaryoyu zenginleştir, anlamlandır. yani, iki meme, üç dil sürtçmesi, 5 mektupla olmuyor bu iş. psikoloji öğrencisi olmasam, freud ve jung okumasam, bu adamlar sadece sevişmiş ve mektuplaşmış dicem, ama yok öyle birşey. olmamış cronenberg ya, nerde existenz ve naked lunch, nerede bu film.
freud'u muhafazakar bir rasyonalist (?!) olarak sunmayı başarmış filmdir. aynı zamanda jung'u, metafiziğe ve mistizme yöneldiği için yenilikçi ve devrimci olarak konumlamayı da becermiştir. ah cronenberg, n'aaptın yine?... kim ne derse desin usta işi.
hoş ya da seyirlik bir film dememeye yetecek kadar ağır, güzel bir film dedirtemeyecak kadar kötü, kötü bir film denilemeyecek kadar da değerli bir film. bir kere viggo mortensen var. tahmin edileceği gibi şahane oynamış. --- spoiler --- bunun dışında ne başlangıcını, ne gelişmesini, ne de sonunu içime sindirebildiğim gayet de havada duran bir aşk hikayesi var. tamamiyle inandırıcılıktan uzak ve yavandı. ağlama ve zırlamalarla bu duygunun bize geçeceği düşünülmüşse ahanda geçmedi bana işte. ha açıklamam şu olur. jung falan zaten ayrı alemlerde; tabiri caizse akıllı deli bunlar. o yüzden anlamadım sanırım ben bunların garip aşklarını. --- spoiler ---
videodrome, the fly ve crash'den sonra cronenberg'den bir dönem draması* seyretmek değişik gerçekten. konu itibarı ile kendi adıma film kesinlikle sıkıcı değildi, sade jung ve freud arasındaki mektupları yorumlamadan aktarsalar bile yeterli olurdu benim için. ancak konunun işlenişi açısından yalap şalap bir vaziyet vardı sanki filmde. biraz mazoşizim, konuşma terapisi/psikoanalizin doğuşu, rüya analizleri hepsinden biraz biraz. filmde en eğlendirici ve hatta gerçekçi sahneler otto gross'un diyalogların bulunduklarıydı. cast seçimi başarılı, ancak freud için christoph waltz da düşünülmüş sanırım ki onu bu rolde seyretmek keyifli olabilirdi. -spoiler- otto gross kendini savunurken "never repress anything" diyordu, özgür olmak için kişinin içgüdülerini serbest bırakması gerekiyordu yani. ilerleyen sahnelerde freud gross icin "o bir bağımlıydı" diyordu, özgür olmak için içgüdülerine boyun eğen gross'un aslında sex bağımlısı olması ironikti. -spoiler-
--- spoiler --- jung resmen ruyasinda dunya savasini gormus. tum avrupa kan oluyor falan. keira eger adaysa oscar alabilir. cok cok iyi oynadigindan degil ama. akademi genelde boyle ruh hastasi, psikopat rollerine veriyor heykelcigi. --- spoiler ---
tüm eleştirilere rağmen beğendiğim film.
bu yıl için deli gibi beklediğim tek filmdi. oyunculuklar gayet iyi fakat kötü senaryo. çok yüzeysel. ne carl jung ne sigmund freud... normal bir aşk filminden öte değil.
(bkz: prendimi l'anima)
freud fazla donuk ve sıkıcı, sabina fazla abartılı, jung aşırı tedirgin ve donuk hülasa üç ana rol de cordovski. otto rulz, vincent tam bir pij, orası kesin. konusu çekici olduğu için karakterlerin kötü işlenmesini bir yere kadar kafaya takıyorsun. ondan sonra yardır ki yansın gitsin. filmin ismi neydi? tehlikeli yöntem. jung-sabina arasındaki ilişki tehlikeli evet. tehlikeli olduğu kadar çekici ve baştan çıkarıcı. bir psikiyatr ve müstakbel psikiyatrın analiz denizinde yüzerek cinselleşmesi tehlikeliliğinden ziyade oldukça seksi. beyinsel seks. ezcümle diyorum ki aferin jung. hipokrat'ı kafaya takma. en güzelini yaptın.
biraz spoiler verebilirim.. olsun biraz spoiler bişe yapmaz, bi kereden bişe olmaz gel hele oku. bizim esas kıza ilk 5 dakikada oscarı verdik biz arkadaşlar aramızda anlaşıp. ağzı yüzü bi ayrı oynuyo, allahım korusun. akademi de bayılır böyle oyunculuklara. film biraz yavaş ilerliyo, sakin yani. sinemada hapır hupur harş harş mısır yiyenlerin sesine odaklanabilirsiniz istemsizce. psikolojiye ilgi duyduğumdan, zaten meraklı olduğumdan hiç mi hiç sıkılmadım. beni datmin oldum yani. film sırasında jung sürekli yemek yiyor, freud ise sürekli puro içiyor. gözümüze gözümüze sokmuşlar bunu. öksürük geldi yeminle. dedim bu adam kanserden gider, çok net. e zaten kanserden ölmüş. aha da buldum üst çene ve damak kanseriymiş. puro içe içe skip attın güzelim çeneyi.. ha filmin esas adamı kimdir desen, hiç düşünmem yabıştırrım cevabı otto derim. adamım ya. filmdeki asıl güçlü karakter, çelişkilerden ırak adam otto'dur. adam iç güdülerine göre hareketi benimsemiş, mis. otto is my motto. net.
carl gustav jung ve sigmund freud'u yüzeysel anlatmakla eleştirilmiş ama zaten bunlara değil sabina spielrein'a dair olan film. cronenberg'den iki tane edepsiz ve intihalci yan karaktere derinlemesine eğilmesini beklemek haksızlık olurdu. http://ustumegelme.wordpress.com/…dangerous-method/
şimdi evvela şunu ifade etmeliyim ki yönetmen en sevdiğim ikinci yabancı yönetmen**. filmdeki karakterler de bir tarafta carl jung bir tarafta sigmund freud... bu yüzden istirham ederim bana hiçkimse "beklentiyle gitmezseniz şöyleydi böyleydi..." demesin. zira bu filme de beklentiyle gitmeyeceksem hangi filme beklentiyle gitmeliyim bilemiyorum? her neyse film bir on küsür yıllık süreci freud ve jung arasındaki ilginç ilişkiyi baz alarak anlatılıyor. bunu anlatırken de keira knightley'nin abartılı bulduğum oyunculuğuyla canlanan sabina spielrein karakteri'ni geçişleri sağlamak için kullanıyor. bu haliyle güzel bir dönem draması olmuş. tamam. ancak filmde değinilen mevzulara, fikirlere süre kısıtı nedeniyle sadece "başlıklar" halinde girilebilmiş ve temel bazı bakış açıları resmedilebilmiş. carl jung ve sigmund freud başlıbaşına romanı yazılacak adamlar. ama film 99 dakika ne yapılabilir ki? ancak bu kadar yapılabilir. bu yüzden kendisi bunu ne kadar takar bilemem ama david cronenberg'e çok kolay dağıtılabilecek bir senaryoyu çok derli toplu anlattığı için teşekkür ediyorum*. ha yine de derim ki bir liselinin koca bir tarih kitabını iki sayfada özetlemesi gibi durmuş film. ama dediğim gibi yapacak bir şey yok bu konuda... michael fassbender muhteşem bir oyuncu. bence jung rolünde devleşmiş. gerçekten karakterin gelgitlerini ve kuvvetli ve zayıf yönlerini sanki kendisiymiş gibi canlandırmış. tek kelimeyle harika. sadede geleyim zaten okuyan pek yok. netice olarak bir başyapıt değil ama görülmesi gereken güzel bir film olmuş. bu arada david cronenberg sana sesleniyorum: biz bir videodrome bir naked lunch daha istiyoruz. hadi artık bize bunlarla gel...
oldukça ağır olmasına rağmen, sıkmadan izleniyor. ve ayrıca, seyahat planlarına zürih'in de dahil edilmesini sağlayabilir.
filmekimi'nde izleyemediğimden buraya şöyle bir göz atınca beklentilerimi düşürerek gittim. bu nedenle sanırım fena değil diyerek çıktım. keira knightley bence başarılıydı. özellikle sorunlarının fiziksel semptomlarını iyi yansıtmış diye düşünüyorum. lakin kafamda prendimi l'animavardı filmi izlerken sürekli. ------ sanki spoiler----- o film sabina spielreinı a dangerous method ise daha ziyade jung ve freud arasındaki diyaloğu konu alıyor olsa da en azından ikisinin konudaki derinlikleri bence oldukça farklıydı. freud ve jung u aynı filmde görünce psikanalizin daha güzel işlenebileceğini ve freud ve jung arasındaki diyaloğun daha iyi yansıtılacağını sanmıştım sanırım. sabina spielrein ile olan terapi seansları bile yok gibiydi. freud ve jung'un amerika yolculuğu önemli bir iki nokta içermekle beraber yine kısaydı. dahası olmalıydı dedirtti film bittiğinde. -----bitti spoilerımsı------ velhasıl kelam, bence kabataslak bir film olmuş. ama yine de izlenesi.
ilk sahneleri biraz sinir bozucu olsa da, izlemesi zevkli bir film, az buçuk meraklısı için. sinir bozucu sahnelerde keira knightley çok başarılı. carl jung, bildiğin keyif pezevengi, ekmek elden su gölden sözüm ona çalışıyor. psikanaliz, parapsikoloji ve freud gibi konular ilginizi çekiyorsa kaçmaz.
freud'un bir bilim adamı olarak ne kadar tanınır, teorileri ne kadar doğru-düzgün, hala geçerli-değil bilemem ama, hala ne kadar merak uyandırıcı olduğunu gözüme sokan film. salona bir girdim, bir an, acaba, dedemin insanları filmine mi girdim yanlışlıkla dedim. recep ivedik filan olsa vizyonda kesin recep ivedik'e geldim derdim. hafta içi akşam akşam, uzun zamandır görmediğim kadar dolu bir salondu. film freud-jung ilişkisine eğilemiyordu yeterince. konu freud değildi, jung'da değildi. filmin adında anlaşıldığı gibi, bir konu çevresinde dönüyordu.keira knightleyde oynayacağım diye bir kasmış bi kasmış kendini, anlatamam. oscar alırım artık bununla filan diyordur heralde. ama alamasın bence öyle bir şey. o kadar büyük oynamak kolay. kolaysa küçük bir oyunla alsın oscar'ı.
5. palto film günleri kapsamında sinema anadolu'da gösterilecektir. diğer filmler ve program için: http://www.paltofilmgunleri.com/
yaşım 30'a gelmekte ve bu filme sevgilimle beraber gittik. salonun en genç çiftiydik.
ağır spoyler içerebilir, içermeyebilir de. başlarda sabine nin oyunculuğunu abartılı buldum lakin abartılı buluşumun sebebi belki de rahatsızlık duymamdan ileri geliyordu. ruh ve sinir hastalıkları konusunun bilinmezlikleri beni biraz ürkütüyor açıkcası. kızın hastalığının başlangıcına inmek isteyen carl jung sabine ye sorular yöneltir. kızcağız anlatırken ahanda babası bunu bi güzel dövmüş bu yüzden de psikolojik sorunları oluşmaya başlamış diye düşünecek iken çaat diye bundan zevk aldığını öğreniyor ve şok oluyorum. evet kendisinde bi dengesizlik yaratmış ama sandığımız sebepten değil. genelde sorunlu çocukluk geçirenler büyük adam oluyorlar, bişeylere imza atıyorlar diye düşünürken üzülüyorum. sonra yanımdaki koltuğa sinan çetin geliyor bi kadınla birlikte. filmi izlemekten ziyade zaman doldurmaya gelmiş gibi bir halı var. zırt pırt telefonu çalıyor ve ısrarla sesini kısmıyor. filmin sonlarına yaklaşmışken bir daha telefonu çalıyor ve dışarı çıkıyor ardından da kadın, henuz film bitmeden gidiyorlar yani. froyd gelsin de buradaki benim psikolojimi çözsün. oyle iki rüya analiziyle olmuyor bu isler. neyse filme kaldığımız yerden devam edersek sabina nin oyunculuğunu gittikçe daha iyi buluyorum. hastalıktan çıkıp normal e yaklaşmasından ötürü herhalde. film için bastan çıkarma üzrerine gibi bazı olmadık başlıklar atmışlar ya hani alakası yok. ilk olarak kadın öptüğü için mi bastan çıkarıcı oluyor yani anlayamıyorum. neyse filmin adının tehlikeli ilişki konmasını da tam olarak çözmüş değilim. haa junk ı mutsuz bir geleceğe sürüklediği için tehlikeli olmuş olabilir belki. ama adam aşk yaşadığını biliyor ve bence bu da yanına kar kalıyor.
filmin oyuncularından olan otto kısa rolüyle bence bir numaraydı. --- spoiler --- rahat, yaşamak istediği gibi yaşayan bunda da bi beis görmeyen hastaneden kaçan kaçmadan önce de jung ı da gaza getiren rolüyle çok başarılıydı. --- spoiler ---
koskaca izmirde türkiyenin üçüncü büyük kentinde bir tane bile sinemada oynamayandır. varsa yoksa breaking dawn 2423 salonda birden dedemin insanları, entelköy efeköy zırvalığı. yuh diyorum yuh!
tam bir hayal kırıklığı yaşattı bana.. herhangi bir yönetmenin rahatlıkla çekebileceği bu vasat filmin yönetmeni neden cronenberg, neden! müthiş oyunculuğunu yine konuşturan keira knightley ise bu filmin de en güzel şeyi..
vincent cassel'in güzelleştirdiği film. ayrıca, keira knightley biraz iğreti durmuş. bence.
---spoiler---- hedonist otto gross'un doyuma ulaşamayıp açlıktan ölmesi ne ka ironik degil mi? ---sıpoylır----
keira knightley'in abartilan oyunculugu ve antipatikligi tavan yaptigi film.
esas kadının müthis oynadıgı bir film. kasılmalar, mimikler filan costurmus gibi geldi bize.
psikanalizin babalarını konu edinip, içeriği sıradanlaştırıp öylesine bişi bu psikanaliz diyerek, çok da matah olmayan bir film olmuş kendisi. filmden geriye en güzeli belki bana bu cümle oldu: --- spoiler --- bazen hayatına devam edebilmen için affedilmeyecek bir şey yapmalısın. --- spoiler ---
--- spoiler --- mektuplar üzerinden ilerlediğinde bile sıkmayan film. --- spoiler ---
hic olmamis film, tam bir hayal kirikligi. --- spoiler --- keira knightley bakin ben oscarlik performans sergiliyorum bakin bakin diye oynamis. azicik da yemek ye keira ! lütfen. en kötü montaj sanirim bir bu filmde bir de gercek kesit'de. en basta jung askere gidiyor, sonra hop kapiyi aciyor i'm back. freud & jung karikatür karakterlere dönüsmüsler. bir kere bilim cevrelerinde onlara o dönemde karsi olanlardan, "onlar bizi söyle yapacak, onlar bizi alasagi edecekler" diye bahsedilmesi beni cok rahatsiz etti. o catisma sanki vampirler jung ile freud'u tenhada kistaracak inandiriciliginda. --- spoiler ---
keira knightley'i ilk defa oyunculuk yaparken gördüğüm film.
az çok psikolojiyle ilgilenenler için hayal kırıklığı olan film. konu desen nasıl sıradanlaştırılmış belli değil, oyunculuk desen eh, fotoğrafik açıdan belki güzel kareler yok değil evet, ama bütün olarak baktığımızda foslamış bir film görüyoruz. sen koskoca freud'u, jung'u al, çelik çomak oynat, olacak iş mi.
beyazperde sitesi eleştirmenlerinden bu filmi kendi "2011'in en iyi filmleri" listesine dahil eden eleştirmeni daha da okumam dememi sağlayan, gözümü açan film. filmin ismini "vincent cassel etkisi" ya da "otto iyidir" olarak değiştirirler, bolca da rol verirlerse ona, bir daha izlerim ama. bu da benden olsun. http://www.youtube.com/watch?v=apjrzxxnd8e
sinamatografik şeyleri bilmem ama bu film bence bir sinema filmi değil, öyle kabul görmemeli. national geographic'te tarihi bir konuyu anlatırken böyle kendi çektikleri hikayeli mini film vari şeyleri de koyuyorlar ya hah işte onlara benzemiş. hatta amerikaya giden gemi neydi ayol, bu teknolojik imkanlarla daha iyi şeyler yapılabilirdi sanırım. michael fassbender'ı fiziksel olarak jung'a benzetmişseler de olmamış, çünkü jung sanki daha tıknaz, çekiciliği daha az bir adam gibi gelmiştir bana hep. fassbender fazla çekici kaçmış yani. freud ise bildiğin aslan kral gibi bir görüntü sergiliyor, adamı kepaze etmişler resmen. filmin adına bakıp psikanaliz böyle bir şeydir bak şöyle sonuçları olabilir mahiyetinde şeyler göreceğiz zannediyoruz, daha doğrusu ben sanıyordum, ama psikanalizin ne olduğu veya olabileceğine dair hiç birşey görmedim. hatta bu adamları, kadınları tanımayanların filmden zerre birşey anlayacaklarını sanmıyorum.
keira knightley'nin akademi'ye kendini gösterme çabasının hüsranla sonuçlandığı film. kendini ne kadar göstermeye çalışırsa o kadar itici oluyordu. zira filmi izlerken göze çok battı oyunculuğu.
pek güzel bir film değil kötü de değil ama .hiçbir şey yoksa izlenir , bir şeyler üzerinde biraz daha kafa yorulabilir.otto reyizle ilgili (düşünceleriyle ilgili) olarak daha önce şöyle bir başlık açmışım : (bkz: #26611070)
çok kötü denilemeyecek ama yüksek beklentimi boşa çıkarmış bir film olmuştur. persona gibi filmler yapılamıyor artık herhalde.
cok iyi olmayan fakat benim gibi terapist adayi bir psikolog icin oldukca heyecanlandirici olan film. psikanalizle biraz ilgisi alakasi olan herkesi uzun uzun dusundurmesi kacinilmaz. diger hollywood filmleri gibi karakterlere belli ve keskin cizgileri olan roller de bicmemis ayrica. ama yine de alttan alta freud'u destekleyen bir hali var. ya da baktigim her yerde freud'un fikirlerinin ispatini gorup kis kis gulen ben oyle gormek istiyorum bilemedim.
psikoloji, sigmund freud veya carl jung hakkında fazla bilgi sahibi olmayan şahsımı bilgilendirmiş filmdir. üç başrolün de iyi bir performans sergilediği filmde en çok dikkatimi çeken husus ise freud'un, istisnasız tüm sahnelerde puro içiyor olmasıdır. bir cigar fan olarak müthiş hoşuma gitti bu detay. bu arada freud'un kanserden öldüğünü duymuştum, aşırı tüttürmesi yüzünden kanser olduysa şayet, kötü olmuş...
vermek istediğini tam olarak veremeyen film.
keira knightley'nin bu filmdeki oyunculuğu yüzünden şu an gözlerim kanıyor. abartılı oyunculuğun en kötü örneklerinden birini sergilemiş ne yazık ki. kendisi adına utandım izlerken.
keira knightley bu filmi çenesi çıkmadan bitirebilmiş ya büyük başarı.. --- spoiler --- freud'la jung arasında metafizik üstüne böyle bi tartışma yaşanmış mı bilmiyorum ama ben o tartışma sırasında film freud'un tarafını tutuyor sanırken jung'un kâhinliğine prim verip bi de filmin sonunda gelmekte olan birinci dünya savaşını önceden rüyasında gördüğünü iddia edince iyice bi dumura uğradığımı söyleyebilirim. film meğer parapsikolojiye iltimas geçiyormuş. te allam böyle bi filmden beklenecek şey mi bu.. --- spoiler --- iyidir hoştur da pek de sinema değildir bu yalnız.. tiyatro oyunundan uyarlamaymış zaten, uyarlamasalarmış yeriymiş hatta. ama en azından seyretmiş olduk. hiç yoktan iyidir diyelim işte.
film, john kerr'in a most dangerous method adlı kitabınının uyarlaması, ilk önce bununla başlamak istiyorum. yaklaşık 9 yıllık bir dönemi anlatan ve bir kitap uyarlaması olan bu film, senaryosu itibarıyla diğer uyarlamalar gibi maalesef, kitabı okumayanlar için havada kalacak nitelikte. freud - jung ilişkisini, derin analizleri, psikanalizin doğuşunu, freud ve jung'un karakterlerini derinlemesine izlemeye gidiyorsanız film sizin için hayal kırıklığı olacaktır ki zira film tamamen jung - sabina spielrein ilişkisine odaklanmış durumdaydı. bazı yorumlarda sadece sabina'ya odaklanmış bir senaryo olduğu kanıları görüyorum ama ben buna katılmıyorum. jung'un değişimlerini, çelişkilerini ve hayatını sabina'nınkinden daha çok görüyoruz. freud ise filmde ancak bir yan karakter olabiliyordu senaryonun bu haliyle. her kitap uyarlamasındaki aynı sıkıntı bu filmde de göze çarpıyor. yönetmen, izleyicisinin hikayeyi bildiği üzerinden yola çıkarak 9 yıllık bir süreyi 99 dakikaya sığdırmaya çalışıyor, bunu yaparken de sabina'nın nevrotik halini, jung'un gelgitlerini, psikanalize bakış açısını, mistisizmi hayatına sokuşunu, freud'a olan hayranlığını ve ondan kopuşunu, karısı emma ile olan ilişkisini, serbest çağrışım tekniğini kullanışını, otto gross ile olan tedavi sürecini ve onun telkinine gelişini ve daha birçok yan konuyu (mazoşizm de bunlardan biri) o kadar hızlı ve o kadar yavan anlatmış ki haliyle hiçbiri sizi tatmin etmiyor ve filmin belkemiği diye birşey ortadan kalıyor. çok şey anlatmaya çalışan ve maalesef ki bunda sınıfta kalan bir film benim için a dengerous method. kurgu deseniz vasat, tarihteki sıçrayışlar çok çabuk ve alelade oluyor. oyunculuklara gelelim. bir kere michael fassbender benim favori aktörlerimden biri. inanılmaz yetenekli buluyorum. jung rolü içinde de hiç sırıtmadı. onun, freud karşısında ilk zamanlardaki tecrübesiz ve ona hayran kişiliğini çok güzel yansıttı. iyi niyetli, ailesine ve dinine bağlı ancak otto gross'la olan tedavisinden sonra karşıt aktarıma artık dayanamayan ve bastırılmış duygularını serbest bırakan ancak buna pişman olan jung da iyiydi. hem sakin (psikiyatrist sakinliği) hem sade hem iyi hem de bir pislik (sabina için) olarak yansıttığı jung rülünü çok iyi kotardığını düşünüyorum. viggo mortensen'de fena değildi. zor bir roldü çünkü 20. yy'ın en popüler isimlerinden birini canlandırıyordu. o da abartılıktan uzak oyunculuğu ile iyiydi. ancak ben, bu rolün viggo'nun iyi oynamasına rağmen freud rülünde daha inandırıcı olabilecek başka bir aktöre verilmesini tercih ederdim. keira knightley ise nevrotik, histerik, mazoşist ve depresif bir kişilik olan ve zeki bir kadını canlandıracağı sabina rolünde yine bana göre inandırıcı değildi. düz sade rollere alışık olan kiera için bu rol çok zordu. hakkını vermişmiydi bence denemiş ama hayır. filmde en inandırıcı bulduğum ve rolüne en yakıştırdığım kişi ise kısacık rolüyle vincent cassel oldu. o kadar iyidi ki rolünde, filmi izlerken bu adamın hayatını ve felsefesini anlatan bir filmi izlediğimi hayal ederken buldum kendimi. role yakışmak ve inandırıcılıktan hiç uzaklaşmamak demek, bu film için de vincent demekti. tuhaf ki diğer beğendiğim bir oyunculuk ise jung'un karısını canlandıran emma rolündeki kanadalı oyuncu sarah gadon. filmde o kadar iyiydi ki, yine inandırıcılıkta otto gross'dan sonra ikinci favorim diyebilirim. sonuç olarak 9 yıllık uzun bir dönemi anlattığı ve anlatacak çok şeyi olduğu için, yüzeysel bir anlatım, kişiliklere derinlemesine inememe bu filmin handicapı. rollerdeki yer yer sırıtmalar yüzünden de inandırıcılık ve çekicilik bu filmde eksik olan diğer unsurlar. film içine hemencecik çekilivermeyiş izleyiciye filmi kapatsam mı diye düşündürse de bu kadar önemli bir hikayenin sonunu da merak ediyorsunuz ama sonuçta jung'un 1. dünya savaşını hissetmesi ve sabina'nın gözyaşlarıyla filmi bitiriyorsunuz. sonunda da "eee neydi bu şimdi, film bana neyi anlattı" diye kendinize sorduğunuzda ise bir tutam hayalkırıklığı sizi sarıyor olsa da ben yine de özellikle psikolojiyle ilgilenenlerin bir döneme damgasını vurmuş kişilikleri izlemeleri açısından filmi yararlı buluyorum.
--- spoiler --- ne iyi ne kötü vasat denilebilecek, beklentilerimi tam anlamıyla karşılamamış olan film. bi kere psikanalizle ilgili daha çok şey öğrenmeyi bekliyordum. biraz kafa karıştırıcıydı ama sıkıcı olabilecek türde bir film olmasına rağmen asla sıkıcı değildi. keira knightley'in oyunculuğunu da başarılı buldum. o psikolojideki bir kızın hissettiklerini kendi canlandırdığı karaktere iyi yansıtmış. abartılı denmiş ama aksine, çok gerçekci. bu yüzden bilinçaltlarını rahatsız ediyor. --- spoiler ---
psikiyatri, psikoloji, psikanaliz ile ilgilenenlerin kimi zaman belgesel tadında ama hep keyifle seyredeceği filmken, freud'dan jung'dan bihaber olanların son derece sıkıcı bulacağı filmdir.
freud ve jung üzerine derin analizler yapacağımı zannedip havamı aldığım filmdir... oysa uzun bir süredir bekliyordum da... keira knightley' nin oyunculuğu da tuz biber eken cinsten di bunun üstüne.. boşuna izlemeyin...
ele aldığı dönem ve filme özellikle yedirilen detaylar itibarıyla, cronenberg'in çok kısa bir süre içinde iki dünya savaşı ve yahudi soykırımını deneyimleyecek avrupa'nın "çocukluğuna indiği" filmdir diyebilirim rahatlıkla. --- spoiler --- yahudi freud ve aryan jung üzerinden -birazcık gözümüze sokarcasına- verilmiş olan baba-oğul ilişkisinin psikanalitik "babayı öldürmek" veçhesine gelip tıkanması, yine aryan jung'un mazoşist yahudi sabina'yı sağaltmaktansa bir nevi zevk kölesi haline getirmesi, psikanalizin bu iki kurucu babasının avrupa'yı bekleyen felaketi eşşek gibi hissetmeleri (jung'un rüyası ve freud'un sabina'ya aryanlara güvenmeme tavsiyesi vb.) gibi unsurlar, cronenberg başkanın esas derdinin ne olduğunu çok açık biçimde ortaya koyuyor bence. --- spoiler --- ne var ki bunu bu kadar sınırlı karakterle, bilhassa karakterlerin esas öykülerini magazinel bir çerçevede verme zorunluğu hissederek yapmış olması filmi çok zayıflatmış. oyunculuk açısından; bence keira knightley fena değil, fassbender iyi, mortensen parçalı bulutlu.
david cronenberg sineması işte, beni hiç şaşırtmadı. travmanın farklı durumlar oluşturması, çocukken başımıza gelen şeylerin ileriki yaşantımızda hep kötü şeyler değil bazen mazoşist şeyler yaratacağı üstüne şaşırtmalarla dolu kurgusuyla, klişe olmanın dışına çıkarak bizi sinemasının içine çekti. biz aslında fanusta bulunan süs balıkları değil; aşağılanmadan da zevk alabileceğimiz, şiddetin de heyecan yaratan durumdan yararlanan zayıf ama güçlü insanlarıyız. böylesi bir durumun: aşağılık, pislik ve iğrenç durum yaratması çok da anormal değil normal durum oluşturması ve bizim bundan korkuyla kaçmamızın anlamsız oluşu üzerine cronenberg tarzı yatıştırmalar eşliğinde bir okumaydı. ve sonra: freud ve jung arasında geçen muhteşem psikolojik sohbetlerin bizi kendimizden alması, jung'u freud'a bir adım yaklaşırken yalakalıktan uzak kendi fikirlerini de ortaya koymaya çalışması açısından çok iyiydi. jung'un çevre faktörünü ele alış biçimi, buna rağmen freud'un cinselliği merkeze çekip temellendirerek çevre ve bireyselliği çarpıştırması çok iştah açıcıydı. ve birden ikisini de çürüten otto'nun ortaya çıkışı ise süpriz sayılacak cinstendi. otto'nun: tek eşliliğin toplumda marazlar oluşturması buna karşın çok eşliliğin cinsel arzuları dizginlemeyerek sağlıklı bireyler oluşturması üstüne söylemleri bayağa inandırıcı temellere sahipti. buna rağmen yine de jung'un çevre faktörünü inatla savunması sanki freud'un ego ve süperegosunu oluşturur bir hali varmış gibiydi. freud tarafından jung'a gönderilen sabina spielrein, baştan beri freud ve jung arasında yapıştırıcı ve aynı zamanda ayrıştırıcı role maruz kalması ilginçti. bir nevrotik hasta sonradan psikiyatr olur mu? sabina spielrein, günümüzde klişe olan ''her erkeğin içinde bir kadın, her kadının içinde bir erkek vardır'' söylemesi çok mu yanlıştı? otto'nun bu kişilerin arketiplerini oluşturması cronenberg sinema hınzırlığını oluşturması yönüyle çok şaşırtıcı. freud devamlı şekilde cinselliği bilimselleştirmeye çalışması ottonun dediği gibi freud'un doğru düzgün seks yapmamasından mı kaynaklanıyordu? ve jung'un: parapsikoloji, telepati gibi mistik şeylere çok takılıp kalması freud'un dediği gibi cinsel yoksunluğundan mı ileri geliyordu? evet soru üstüne soru yığını gibi gözüken durumun, merak ettiren bir kadın hali vardı. freud ve jung arasındaki ünlü mektuplaşmalar, martha freudu mu rahatsız etmişti? yoksa, jung'un karısını mı? ve son olarak: bazen hayata devam etmek için affedilmez bir şey yapmamız gerekir..
örneği çok olsa da yine de konusu itibariyle ilgi çekebilecek film. ve fakat keira knightley'nin son derece abartılı oyunu ahengi bozmuş.
david cronenberg'in en kötü filmdir bence. sen bi' tarafa viggo mortensen'i, öbür tarafa michael fassbender'i al, böyle bi' film çek, olucak iş değil. ayrıca, bi' ara toplaşalım da keira knightley'in ağzını bi' tekmeleyelim.
yarın bir gün tv'de gösterildiğinde izleyenlerin freud'u oynayan viggo mortensen'in yüzünü göremeyecekleri film. her sahnede ağızda kocaman bir puro, buzlamaya kalksan adamın kafasını komple silmen lazım, çiçek koysan sadece saçları görünür, o derece.
belvedere sarayının bahçesi ve muhteşem göl manzaraları için izlenebilecek, geri kalanı ağır diyalog ve çözümlemelerle psikanalize ilgi duymayanlar için sıkıcı olabilecek film.
görüyorum ki; her filmde olduğu gibi bu filmde de ''kısa süre rol alan anarşist karakter'' favori olmuş. tabii ki otto rolündeki vincent cassel'en bahsediyorum. film olmamış bence. olmamış derken? belki adı tam yerinde idi ancak bu tip kavramların özellikle bu tipte (bir alandaki tanınmış kişilerin ilişkileri babında) filmi çekilmemeli bence. hadi ideolojiyi, fikri, verdiğin filmler neyse de, bu tip filmlerin pek tuttuğunu görmedim ben. bilmiyorum belki de görmüşümdür hatırlamıyorum ya da henüz izlememişimdir. ama eğer başarılı örnekleri olduysa bu film nazarımda başarısız olmuş oluyor bu durumda. neyse konu dağılmasın. bunlar izlemekten ziyade okunarak ulaşılması gereken gizemlere sahip konular. anlatamayacağınız ağırlık ve uzunluktaki yaşanmışlıkları, düşünceleri, fikirleri kamera ile anlatmaya çalışmaya başlamadan önce bir kez daha düşünmeniz gerek bence. demek istediğimi anlatabildiğime dair şüphelerim var. o nedenle birkaç örnekle pekiştirmek istiyorum. mesela avatar örneğine gelelim. cameron'ın avatar'ı evet. olay belli o filmde, insanlar yeni bir dünya arayışında, üstün araçlarla masum bir gezegeni dünyadan da alışık olduğumuz görüntüler eşliğinde katletmek suretiyle istedikleri şekle sokmaya, istediklerini almaya çalışıyorlar. tüm bunlar yapılırken alttan birtakım başka metaforlar, özeleştirel mesajlar falan filan. süre de yeterli olayı vermek için. ne oluyor film başarılı oluyor. ya da daha güncel bir örnek üzerinden gidelim; dredd. evet, işlenen konu çok basit, ama aynı zamanda efekt kullanabiliyorsun, müziği yardırıyorsun, çok da uzun olmayan süresiyle ve abartısız realizmiyle filmi beğenerek ayrılıyorsun salondan. ama bırakalım böyle şeyler* sadece okunarak ulaşılabilen şeyler olsun. ya da dogville'e bakalım. yine psikoloji üzerine, insan davranışlarını ele alan mükemmel bir başyapıt mesela. aynen entry'nin başında anlattıklarımın anlaşıldığından şüphe ettiğim gibi yönetmenin de bu filmde istediği şeyi anlatabildiği konusunda şüphelendiğine dair bir kanı oluştu bende. üstelik filmin imdb'den bu kadar düşük puan almış olması, sinema ile anlatılabilecek şeylerin sınırları değilse bile ulaşması zor, hatta belki de ulaşması gereksiz yerleri olduğu konusunda bir fikir vermiş olabilir cronenberg'e...
--- spoiler --- filmin bir kitap uyarlaması ve kurgusunun jung ekseninde biyografi tadında olması; keira knightley'nin abartılı oyunculuğu, fazlasıyla teknik ve ağır dialoglarına rağmen sıkılmadan izledim. bahsedilmeyen, ancak dikkatimi çeken bir kaç husus var. bunlardan birincisi akademik çevrelerde de sıkça görülen önceleri hocasına saygı duyan öğrencinin daha sonra çalışmalarıyla ve kendi tezini ortaya koyma çabalarında duygusal bir travma yaşar gibi hocasıyla tezata düşüp, ve tabii ki hocanın da bu ayrılığı ya da farklılığı kabul edemeyip (gerçek hayatta asla bu filmdeki gibi baba-oğul yakınlığı olmasa da) aralarının büyük ihtimal bozulacağı gerçeği. ikincisi, dramatik bir durum olarak, jung'ın sabina'yı eğitimine devam etmek konusunda yönlendirip onu hastadan çok asistanı gibi görerek, özgüvenin artmasını sağlarken; sonraları jung'ın karısının sabrina ile önceki ilişkisini bilmesine rağmen, eski günlerdeki gibi güçlü bir motif olarak "kendisine gelmesi" için sabrina'dan kocasını hastası olarak kabul etmesini istemesi. üçüncüsü, filmin başında da görülebileceği gibi son derece aciz ve meczup bir durumda olan sabrina'nın, tedavi sürecinde güçlenerek önce jung'ın ilgisini çekmesi, daha sonra kariyerini riske atması; bu süreçte kendini koruma derdine düşen jung'ın daha sonra yeniden sabrina ile tezi üzerinde çalışmayı kabul etmesi, bundan büyük bir keyif alması, ancak daha sonra sabrina'nın kendisi uğruna ailesini ve kariyerini riske atan jung'ı bırakıp hocası olarak freud'u tercih etmesi. bu konuda sabrina'nın jung'ın tezine daha yakın olmasına rağmen freud'un öğrencisi olma konusunda onu yalnız bırakması. son tahlilde, jung'ın mistizm ile gelgit yaşayan kuşkuculuğu, freud'un karizmasına ve otoritesini, sabrina'nın ağır hastalıktan başarılı kariyerine yolculuğu izliyoruz. benim aklımda kalan kadın psikolojisine dair çıkarım ise, erkeğin gücünü hissettikçe ona bağlı kalma çabaları ve kendi güçlerine inandıklarında ilişkilerini hiçe sayıp daha önce elinde tutmak için türlü entrikalar yaptıkları erkekleri bırakıp gitmeleri ibretlik bir durum. --- spoiler ---
psikanalizin p'sine girmeyen yüzeysel aşk filmi. kişiliğin oluşmasında birinci derecede belirleyici olan cinsel dürtüleri "göt şaplaklamaya' indirgemesi hakaret gibi. psikanalizin kurucusunun dünyayı "yahudiler ve ruslar" diye açıklamaya çalışması da inandırıcı olmadı. keira'nın ben deliyim minvalli çene gevretme hereketleri levent kırca tarzı idi. ayrıca (bkz: deli de olsa kadın kadındır)
