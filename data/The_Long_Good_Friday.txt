john mackenzie tarafından yönetilmiş, başrolde müthiş bir performansla bob hoskins'in; yan rollerde ise hellen mirren, pierce brosnan gibi isimlerin olduğu stilize bir ingiliz ganster filmi. müzikleri de burnunuzu sızlatacak kadar seksenler kokuyor ama bu iyi bir şey, hatta çok iyi. filmin hikayesinden de kısaca söz edersek; harold londra'da gayrımenkul işine girmek üzere olan bir gansterdir. ancak tam amerikadan gelen müstakbel ortaklarıyla işi bağlamak üzereyken aniden nedensiz bombalar patlamaya başlar, cesetler ortaya çıkar. ve olaylar gelişir... aslında film çok yüksek bir tempoya sahip değil, başında güzel bir kurguyla girişi yapsa da sonradan çok çetrefilli olmayan yollardan devam ediyor. öyle ahım şahım bir senaryo da yok. toprakçılık meselesine ufaktan dokundurmalar olsa da, asıl mesele o değil. ama işte o sinema duygusu vardır ya bazı filmlerde hissedersiniz, öyle bir şey söz konusu. mesela unutulmaz bir mezbaha sahnesi var ki tahminimce filmin en zevkli anlarından biriydi. hele filmin sonu, neyse açık etmeyeyim ama izleyince hak verirsiniz, o sonu bir kaç kere izlersiniz. neticede lock stock and two smoking barrels, snatch gibi filmlerin atası hatta ağababası. onlar kadar cilalı değil ama sinemanın hası.
roger rabbit'i kovalarken sevdigimiz bob hoskinsin sagi solu belli olmayan deli kabadayiyi canlandirdigi filmdir. cockney gangster turu icin adeta sablon olmustur.
