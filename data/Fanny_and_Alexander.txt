ingmar bergman'in guya son filmidir. alexander kucuk bir cocuktur, bir de buyucu vardir, filmin çirkefi imamdır, olaylar kendiliginden gelisir. baslarda biraz yavas ilerlemesine ragmen ortalarina dogru gayet keyif verici bir hal alir.
alexander'in garip seslerden urkerek saklandigi yerden yonelttigi "sen kimsin?" sorusuna "ben tanri'yim." yanitini aldigini gorunce "hah bir bu eksik kalmisti zaten sayin bergman" diye dusunmenize vesile olan sinemasal bir maraton. hayirlisiyla onumuzdeki gunlerde uzun versiyonunu da izleyecegim, serumumu hazir ettim simdiden.
ei blot til lyst* sözüne sadık bir film.
ismael isimli günaha davet eden bir psikopatı da barındıran film..biliriz ki bergman peder derdinden-evet bize göre baba onlara göre din adamı (bkz: bana gore sut onlara gore cikolata) - muzdarip bir sinema insanıdır.. babasının otoritesi altında ezilmiş * bu yavrucak her filminde baba (bkz: tanrı) oğul (bkz: isa) imgelerini kullanarak "tanrıya rağmen.." * filmler yaptığını söylemiştir.. bu -sanıyorum 83- yapımı filminde de zaten çocukluğunun toprağını kazarak beslendiği sinema hayatını sonlandırmaya meyletmiş -atilla dorsay tandansı oldu bu- akabinde tv filmleri çekmeye başlamış ve tiyatroda oyunlar sahneye koymaya devam etmiştir.. evvelce seyrettiğim fanny ve alexander filminde geniş ailenin yaşayışının yanısıra alexander'ın üvey babasının-bergmanın babası- şirretliklerine de tanık oluyoruz.. -hayır spoiler vermiyorum küfür yemiyorum- işte burda flaşback neyin yaparak okuduklarımıza geri dönüyor ve ingmar'ın küçükken bir din adamı olan babası tarafından dine yönlendirilmek adına yediği cezaları,zoraki duaları ve onun yavaş yavaş tanrıdan uzaklaştığı anları anlattığı satırları hatırlıyoruz.. ve burdan sinema tarihi için apayrı bir karın ağrısı olan bergman-tanrı çekişmesinin yaratıcılarından sevgili bergman'ın papaz babasına hem teşekkür ediyor hem de kendisini şiddetle kınıyoruz,oha be kardeşim..
herhangi bir filmi amerikada seyredince arkadaslarin bir sekilde bokunu cikarmasini beklemek lazim. ayni sey fanny ve alexander'i izlerken de basima geldi. isiklar tam kararirken bir baba ayaklandi, sahnenin onune geldi ve bergman'i cok sevdigini, olup yanip bittigini anlatti once. sonra da 'bakin 3 saat beraber olacaz burada, bergman seyredecez, en iyisi onu ne kadar sevdigimizi gosterelim. hep beraber meksika dalgasi yapalim' diye devam etti. millet guluyor, dalga geciyor diye dusunuyordum ama ilk siraya 'hadi' deyince baktim tum kollar havalandi, ve dalga bana dogru gelmeye basladi. ben vallahi kaldirmadim kollari. filmi sorarsaniz aklim alexander'in filmin en basinda pencereden disariya baktiginda gorduklerinde kaldi, neydi o cicekler oyle... saolasin sven nykvist abi. (bkz: sven nykvist)
ingmar bergman'in kanimca en basarili filmi. sekiz saate yakin olan orjinal versiyonunu bulmak cok zor oldugu icin genelde insanlarin uc bucuk saatlik versiyonu izleyip tadi damaklarinda kalip, mustezcen bir husurla sinema salonlarini terk ettikleri film. film fanatiklik seviyesine getirilmis bir dinin zararlarini filmdeki peder yolu ile, bu karanliktan kacis yolunun ise sadece sanatta oldugunu alexander yolu ile seyircinin gozune sokmadan basari ile gosteriyor. filmdeki uvey baba,peder, karakteri din ve devlet islerinin birlikte yurutuldugu ve bunun neticesinde sanatin sansurlendigi ve sanatcilarin gorunmez hapishanelerde hapis edildigi bir yasam tarzinin nerdeyse vucuda gecirilmis hali. buna karsi olarakda bergman'in yarattigi ,hamletle ayni kaderi paylasip, olu babasi ile konusabilen alexander karakteri ile bergman sanatcilarin diger insanlara oranla daha hassas olduklari ve bundan dolayida normal insanlarin ciplak gozle goremedikleri nesneleri ve olaylari gorebiliyor olmalari fikrini yansitiyor adeta. birbirine bu kadar zit iki karsi gucun savasinida sadece bergman bu kadar siirsel ve ayni derecede dogal bir uslupla cekebilirdi.
(bkz: ismael retzinsky)
dizi gibi izlenmesi tavsiye olunan bir film. o formattadır zaten. hepsini izlemek kasar, ara vermek şart derler adama... ewa froling'in kaybının ardından bir haykırarak ağlaması, çığlığı yerden yere vurur.
bergman'ın şimdiye kadar izlediğim en güzel filmi. 6 saat kulağa korkunç gibi gelse de film su gibi akıyor hiç bir iniş yaşatmadan sonuna kadar götürüyor. ekdahl ailesinin rengarenk yaşamı, psikopat imamın karanlık yaşamı, devamlı akan bir dere, tiyatro replikleri filmin unutulmazları.
bir kere sardığınızda bırakması mümkün olmayan, yüzseksen küsür dakikanın az geldiği, boşlukları muhakkak doldurmanız gerektiği bergman'ın en iyi beş'ine giren film. kimi sahnelerinde cries and whispers'ın karamsarlığını içinizde hissedip boğulma noktasına gelebiliyorsunuz. bergman yaşlılık ve ümitsizliği her karaktere yedirmiş adeta.. bir çok filminde gözlemci olarak kullanılan çocuk (tystnadeni hatırlayın) bu filmde de başrolde ve sıkıntıları bizzat yaşamaktadır. yine hayat tecrübelerini bütün felsefikliğiyle paylaşır yönetmen. maskelerden ve kötüye giden hayattan bahsederken kaderin bilinemezce acı yüzünü gösterdiği ve kaçınılmaz sona insanı ittiğini söyler. tanrı varsa zalimdir, yoksa bunların hiç bir anlamı yoktur der. tarkovsky'nin son filmi the sacrifice'a da benzer film bir yönden. aslında sacrifice buna benzer tabi. filmin bana düşündürdüğü bir başka şey ise toplumların yozlaşmasının, geleceğin karmaşıklaşmasının kaçınılmaz olduğu. içine kapanık, mütevazi hayatların, disiplinin, muhafazakarlığın sonuçta insanları çıldırma ve isyan noktasına getirdiğini görebiliyoruz, aksi durumda ise günümüz avrupa'sını görebilirsiniz. işte bugünün avrupalı yetişkinleri 20. yüzyılın kapalılığı ve disipliniyle yetişmiş bir neslin çocukları. onların çocuklarının ise nasıl olduğu ortada.
didaktizmden pek hoşlanmayan biriyim. din eleştirilerinden ise nefret ederim desem yeridir. bu sevmeyişim dini eleştirilemez bulmamdan ötürü değil, din eleştirilerinin ya sığ, ya da malûmu ilan nev'inden olmasıyla ilgili. bergman'ın filmi nispeten bu çizgiden ayrılmışsa da tam olarak aşabilmiş değil. aşamadığı kısmı kolayca anlaşıldığı gibi şiddet üzerinden marjinalize edilmiş ve peder üzerinde tecessüm ettirilmiş din imgesiyle alakalı. bana bu hep kolaycılık gibi gelmiştir. hakikatsiz bulduğumdan ötürü değil, din-din adamı üzerinden din adamının dinin bir metaforu olma liyakatine kavuşturulmasının insan öznelliğini işin içine kattığını, kavramsallaştırmanın önünü tıkayıp fabllardaki gibi tam bir temsil olanağı yaratmadığını düşünürüm. bu durumda filmi ancak din eleştirisi değil, dindar eleştirisi olarak algılama imkânı doğar. oysa göstergeselliğin niyeti bambaşkadır, pederi din olarak okumak gerekir. işte tam bu noktada bergman çizginin bir adım ötesine geçiyor, alexander'ın esini (hayal gücü ya da yalanları) ve babasından devraldığı tiyatral mirası iğrenç bilimselciliğin ya da dogmatizm eleştirisinin ötesinde bir mecra açıyor. içine zeus kaçmış tanrının karşısına dionysos'un ruhunu çağırarak karşı çıkıyor bergman. sanat hayat kurtarıyor, tanrısal esin tanrısallık iddiasındaki zorbalığı bir şekilde alt ediyor. rilke'nin bahsettiği bir döngüsellik vardır: "üç kuşak vardır daima: birinci, tanrıyı bulur; ikinci, tanrının üstüne daracık tapınaklar kurar ve onu zincire vurur; yoksul düşen üçüncüyse, kendi zavallı kulübeciklerini kurmak için taşlar taşır tanrının evinden. derken, tanrıyı yeniden araması gereken gelir." alexander bu mesih kuşağının fertlerinden biridir âdeta. insan gotik katedrallerde tepeden gelen ışığın altında ezilirken yakalayamaz bunu, burada (yerde) bir metafizik kurmalı, kendinde tanrıyı, tanrıda kendini yaratmalı, tanrısallaşmalıdır. sanat bu yolla özdeki cevhere doğru gnostik bir yolculuğa dönüşür. üstelik yolun kendisi nereye vardığının önüne geçmiştir. bergman'ın yolu hölderlin'le, rilke'yle nietzsche ile paraleldir. filmin benim için en eğlenceli yanı cenaze sahnesinde alexander'ın kanonik sövgüsü olmuştu. şöyleydi tam olarak: "sik, sidik, bok, osuruk,..sidik, cehennem, bok,..sik, osuruk, bok, sidik,.. osuruk, sik, bok, cehennem,..kaka, sidik, sik, göt, bok." daha sonra dinsel olanla sınanacak olan bu çocuğun aynı halden muzdarip, kendi kendini sınayan sevimli bir hali bizde de mevcuttur: http://img177.imageshack.us/…adamngtbokyemipy6.jpg/
merak ediyorum ingmar bergman olmasa idi isveç'in varlığından haberimiz olur muydu acaba? haritada yerlerini bilirdik heralde, ama ne yer ne içerler, ne menem tiplerdir, pek bilmezdik -güzel kadınlar, ibrahimoviç ve bir kaç şey daha yani, onların da insan olduğunu dertleri, tasaları, adetleri, sosyal yaşamları olduğu fikrine uzaylı uzaylı bakardık sanki, belki, mutlaka-. bu filmimiz ise uç nokta tutuculuk, şekilcilik ve yine uç nokta açık fikirliliğin birlikte yer bulduğu acaip ülke güzel isveçimiz hakkında 20.yy başlarından yani modern zamanların köklerinden güzel bilgilerle geliyor. şöyle bir şarkı ile bitirelim: bergman ölmediii, yüreğimdee yaşıyorr, isveç'in uygarlık savaşında bayraağı o taşıyorr..
bergman'ın derdi, belki de din ile değil, dindar iledir. yani kavram değil, kavramı yeniden üreten, sorunun asıl öznesidir. din öyle bir olgu ki - ki ben henüz anlayabilmiş değilim nasıl bir olgu -, öyle denir ya hani: âlemde insan sayısı kadar din, yani mevlâ'ya ulaşma yolu vardır diye... dolayısıyla bu yol, kişiye özel, mahrem, içli ve içkindir. bu niteliği onu eleştirilemez kılmakta değil midir? bilmiyorum, bencileyn her şey ehlince eleştirilebilir, fakat bu denli kalbî bir kavram eleştirilse dahi, o eleştiri ne kadar aklıselim olabilir? tartışmak lazım ehillerle... vesselam dini yeniden üretenler, üretmekle kalmayıp - zira hepimiz kavramları yeniden üretiriz; bir kavramı anlamak demek, bir yönüyle ona kişisel biçim vermek demek olmalı - üretmeyenlere dikta edenler çıbanın esas başıdır. bu açıdan, bergman'ın sembolizmi doğrudur diyebiliriz. filmde benim en çok ilgimi çeken, ishak amcanın oğlu ismail'dir. tarihte, ishak ve ismail kardeştirler malum. biri batının, öteki doğunun atasıdır diyebilir miyiz peki? valla olabilir. gene tarihte, ismail sürgündür ishak'a göre. hem sürgündür, hem tüm sürgünler gibi, gerçeğe daha yakındır; canımız muhammedilik de nitekim ismail'in soyundandır. filmde de, ismail'in sürgün, kapatılmış, zincirlenmiş, sıyrık, tehlikeli ama aynı zamanda "kilitleri açan" insan olarak resmedilmesi dikkate şayandır. eserin bu yönü, hıristiyan âlemine rahatça kapak olabilir. zaten bergman'ın da içsel problemi hıristiyanlıkla ilgilidir, dinin aldığı güdük biçimle alakalıdır; yukarıda adı geçen o güzel ve yalnız insanlar gibi [nietzsche, rilke...] filmde post-hamlet'in annesinin, peder olacak zirzopa bir itirafı vardır. özetle der ki: "ben aslında tam olarak hissedemiyorum." fakat aynı kadın, kocası öldüğünde koca malikaneyi ayağa kaldıracak feveranların, çığlıkların sahibesidir. demek ki bu itiraf kendini sahte, çakma ve kolpa olarak okutur. bu okumadan, tüm manaların sahibi gibi davranan kibirli bir din adamının karşısında gerçek bir şeyler hissetmenin olanaksızlığı; yani gerçeğe güya ulaşmış gibi yapıp, nüfuzlarıyla ahalinin üzerinde tahakküm kuranların karşısında, insanın sahteleşmesinin kaçınılmazlığı anlaşılabilir. küllüm hıristiyan âleminin başı bu savaşı vermekle bağlanmış gibidir zahir [ha bizim gariban müslüman dünyasının adı konmamış savaşı bundan daha çetin, daha dertlidir tabii, ayrı mesele]. bu sahte-gerçek karşıtlığını betimlemede kullanılan simgeler, renkler, hâller ziyadesiyle doyurucudur filmde. ben filmden, o şaşaalı ve ahenkli uzun masada saatlerce yemiş yemiş semirmiş gibi kalktım ezcümle, oh elhamdülillah. gene okullarda, bilhassa din derslerinde gösterilmesi, okutulması dileğimdir, temennimdir naçizane.
ekhdal ailesinin toplu halde görüldükleri kısımlarda, rengarenk devasa bir pasta görkemi sergileyen filmdir. gerçek ve hayal hakkındaki sorgular filmi eşit parçalara bölüyor. oscar'ın hayaletinin annesiyle muhabbeti esnasında hayattaki rollere ilişkin tespitler oldukça ikna ediciydi. tahmin edilemez diyalog işleyişine sahip, güçlü bir film...
güzel film, görüntü yönetmenliği harika. lakin akmıyor, sıkıldıkça sıkıldım, bunaldım. benzer hissiyatı smultronstalletde de yaşadım. fakat persona, det sjunde inseglet nefesimi kesen sürükleyici filmlerdi. acaba sorun bende mi?
uppsala'da geçen bir isveç aile destanı. (bkz: eli eli lema şevaktani) http://www.sinemazingo.com/…fanny-ve-alexander-1982
bergman ile aileyi ve dini sorguluyoruz/ders bilmem kaç. başyapıt. net.
ingmar bergman sinemasının en nadide parçalarından birisidir fanny och alexander. belki de tüm bergman filmografisi içerisinde, içerisine en kolay girilen eseridir de aynı zamanda. bergman, çektiği tüm o alegorik ve asla melodrama kaçmayan gerçek hayat parçalarının bir birleşimini sunar bu filmiyle. bir farklılık, bu filmin yarı otobiyografik öğeler içermesi ve bir düşü andırması olarak görülebilir. yanına tüm favori oyuncularını alarak işe başlayan bergman, değişmez görüntü yönetmeni sven nykvist’in de inanılmaz güzellikteki görüntüleriyle seyirciyi ekran başına kitler. sonuç olarak da, tadına doyum olmaz bir sanat eseri ortaya çıkar. stanley kubrick’in barry lyndon adlı epik başyapıtında, ana karakter aristokrasiye girdikten sonra, filmdeki dünya inanılmaz donuk ve ruhsal olarak yıpratıcı bir hal alıyor ve seyirci de, aynı başkarakter gibi bu dünyaya hapsoluyordu. işte bir benzer durum bu filmde de, çocukların, piskoposun evine hapsoldukları sahnede, benzer bir hisle verilir. gerçekten inanılmaz derecede etkileyici ve saf bir hissiyattır bu. bergman, fanny och alexander’ı çoğu filminde olduğu gibi kaçınılmaz bir karamsarlıkla bitirmez. seyirci olarak biz bütün film boyunca, filmin başındaki, daha doğrusu içerisine girdiğimiz gerçekliğin başındaki güzellikleri özleriz. bunun bir sonucu olarak da hep o güzelliklerin filmin sonunda bize geri verilmesini umut edip bekleriz. bergman, öyle kusursuz bir anda öyle bir rahatlama duygusunu bize tattırır ki, artık her şeyin yoluna girdiğine ikna olmuşuzdur. karamsarlık yok gibidir, fakat filmin son sahnesi bunun ancak belli koşullarda olabileceğine işaret eder. aynı zamanda sanatçının yer aldığı dünyanın farklılığını da, hem alegorik olarak hem de felsefik olarak ölümsüzleştirir.
"sik, sidik, bok, osuruk,..sidik, cehennem, bok,..sik, osuruk, bok, sidik,.. osuruk, sik, bok, cehennem,..kaka, sidik, sik, göt, bok." çocuğun, babasının cenaze töreni sırasında okunan duaya böylesine bir küfürle -çocuksu bir küfür- karşılık vermesi tanrısını (babasını) elinden alan tanrıyı nasıl da nesne statüsüne -kötü nesne?- düşürüp ondan intikam aldığını, onun asla babası gibi olamayacağını ve onun olsa olsa "bok tanrı" olabileceğini göstermesi bakımından "kurt adam" vakasıyla da epey paralellikler gösteriyor bence. tanrı, bok tanrı olduğu gibi annesinin yeni kocası olan pederde ancak bok tanrının aciz bir hizmetçisidir; kabul edilmesi mümkün değildir ve anne (babaya ait olan anne) ondan kurtarılmalıdır. alexander'ın sanatsal zevklerinin o küçük yaşlarda bile yüksek oluşunu da tiyatro sanatçısı babayla özdeşleşmesine yorabiliriz sanki..
