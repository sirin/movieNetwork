ilginç bir ahlak anlayışını ortaya koyan robert bresson filmi.açıkçası "paranın insanın hayatı üzerindeki etkisi" teması hakim olan bu filmle, reha erdem'in kaç para kaç'i arasında organik mi,inorganik mi olduğunu bilemediğim bir bağ olduğunu düşünüyorum. --- spoiler --- zira film, zengin bir çocuğun,harçlığı az geliyor diye arkadaşıyla bir dükkana sahte para vermesiyle başlıyor. olaylar gelişiyor ve bu sahte para suçsuz bir tamiratçı'da patlıyor. herif hapise düşüyor, karısı onu terk ediyor ve hapishaneden sonra elemanımız adeta para için ruhunu satan bir suç makinası haline dönüşüyor. tabi böyle anlatınca pek etkili gözükmüyor ama bresson güzel ve etkili bir anlatımla anlatmış.cidden seyredilesi ve üzerine düşünülesi bir film. --- spoiler ---
money veya para adıyla da ahalice malum olunan filmdir. ayva tadında bir yorum yapmak gerekirse, dostoyevski'nin reenkarnasyon geçirerek bresson'a dönüştüğünü söylemek tck'ya kesinlikle aykırı değildir. kendisi ne kadar filmin tolstoy'un henüz türkçeye çevrilmemiş "sahte kupon" adlı novellasından uyarlanmış olsa da yapacak bir şey yoktur. filmde varoluşçuluğun hıristiyanlık ile mukayesesine dikkat edilmeli ve son tahlilde dibine kadar deneysel bu çalışmada yapılan tüm denemelerin en ince ayrıntılarına kadar dikkat etmelidir. kısa bir tahlil sonrasında şu verilere ulaştıysanız sorun yok: - oyunculuk namına bir şey yok. sadece temsil hüvviyetinde birileri dolaşıyor filmde. - çekimlerde sesin kullanımının görüntü kadar önemli olması. göstermek ve dinletmek neredeyse aynı derecede önemli yönetmen için. - yakın parça çekimlerinde bütünün hayal dünyasında oluşması. mesela yakın çekim bir koldan veya hareket eden bir belden anlam çıkarma çabası. - klasik gerilim şablonunu kırmaya çalışması. çocuğun yaşlı kadının evine girmesiyle başlıyor bu bölüm. ancak yine de burada ikinci bir u dönüşü gerçekleşiyor. - tekrar sahnenin gücünü ispatlaması. hapishane arabası sahneleri. ancak ona son anda yaptığı ek bu tekrarı banallikten kurtarıyor.
(bkz: didaktik)
bir bakıma sistem/hayat tarafından ihanet edilenlerin hikayesini anlatır bresson. ancak bunu yaparken duygu sömürüsüne başvurmaz. aksine gerçekten de oyunculuk adına çok az şey vardır film süresince. özellikle ana karakterimiz repliklerini söylemese, onun yerine bir narrator bize onun başından geçenleri anlatsa sonuçta pek bir şey değişmeyecek gibidir. belki de bu sayede benzer konulu filmleri izlerken girdiğimiz şekillere girmeyiz. empati yapıp kendimizi sırayla karakterlerin yerine koymaktansa olaylara dışarıdan daha soğukkanlı bir biçimde bakabilir ve filmde işlenen aç gözlülüğün, yolsuzluğun, çaresizliğin anatomisini daha rahat çıkarabiliriz. bunda bresson'un olayları hiçbir abartı, görkem olmadan minimalist bir şekilde göstermesinin de payı var elbette. mesela hapishaneden kaçışın sadece kapının altından beliren ışıkla ve siren sesleriyle, işlenen cinayetin lavabonun deliğinden akan kanlarla anlatılması bu duruma güzel iki örnek teşkil eder.
filmin giriş jeneriğini okuyanların da göreceği üzere tolstoy'un sahte bilet adlı kısa öyküsünden uyarlanmış bir film.
..ben yvon targe. işlemediğim bir suçtan dolayı nasıl hapse girdiğim ve "yasal" ve "toplumsal" adalet mekanizmaları yardımıyla soğukkanlı bir katile nasıl dönüştüğümdür ekranda gördüğünüz.
1983 cannes film festivali'nde nostalghia ile birlikte grand prix de création ödülünü almıştır.
final sahnesinde meraklı kalabalık toplanır ve kapıya doğru bakar; suçlu itirafının ardından polis eşliğinde kapıdan çıkar kalabalığın önünden geçer gider ama onlar hala kapıya doğru bakmaktadırlar. ve film seyircisini bu kalabalıktan biri olarak o tuhaf doğal 'göremeyiş'le birlikte sonsuzluğa uğurlar.
