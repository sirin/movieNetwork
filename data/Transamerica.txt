felicity huffmanin yillar sonra baba oldugunu ögrenen bir travestiyi canlandirdigi 2005 abd yapimi, merakla bekledigim film.
felicity huffman'a en azından bir oscar adaylığı getireceğine inandığım film. lakin akademi ödülleri için iyi kampanyalar hazırlayan miramax'ın eski patronları harvey ve bob weinstein filmin amerika'da ki dağıtım haklarını satın almıştır.
felicity huffman ın oğlu rolünde air bud ların küçüğü kevin zegersin oynadığı film
(bkz: http://www.transamerica-movie.com/)
63uncu altin kure odulleri'nde felicity huffman hanimefendiye en iyi kadin oyuncu odulunu kazandiran film..
felicity huffmanın kesinlikle oscarı hakettiği süper film.o kadar iyi oynamışki bir an için bile olsa yok ya aslında bu bir kadın demiyor insan. filme gelince, tam bir kara mizah, güldüren sahneleri olmasına rağman hayatın gerçeklerini bir anda çarpıveriyor insanın yüzüne. mutlaka seyredilmeli.8/10
bu ay beşinci afm bağımsız film festivali sırasında gösterilecek olan, merakla beklenen yönetmenliğini duncan tucker'ın yaptığı kendi deyimiyle destansı arayış macerası*
--- spoiler --- amerikan dizilerine ilginç bir garnitür olan çocuklu transseksüel vakası (nip/tuck'taki yaşam koçu badiresi ve without a trace'in bir bölümü geliverdi hemen aklıma) bu kez ana yemek olarak sıcak sıcak servis ediliyor. yalnız bu kez, tam bir kan bağı sözkonusu. yani bu film, transseksüellikle ilgili ortada kuyu var yandan geç misali, dönüp duran tartışmaların göbeğindeki, üstünden atlanan, gözardı edilmek istenen tatsız olasılığı konu almış. isteyen istediğini kestirsin (pardon, tersyüz edip içine koydursun; (bkz: #9070640)) isteyen istediğini çevirip dışarı çıkarsın da, ya önceki evlilikler, çoluk çocuk varsa, onların hali nice olacak? efendim, teknik ayrıntılara girmeden saygı ve tebriklerini sunmalıyım, zaten desperate housewives'ın da kanaatimce en sahici annesi olan felicity huffmann, oscar için açıkça tırmalamış, (artık kan yoksa para yok oscar'da, kadınsan erkek, charlize theron gibi huriysen cani olmadan ödülü koklatmıyorlar adama), film boyunca elini kolunu nereye koyacağını bir türlü bilememesi bir yana, sesindeki ayarsızlık o kadar ustaca sahici ki (ki muhtemelen, vice versa bir sahicilik bu, yani kadıncağız aslında dönme sesi çıkarmaya çalışıyor ve kadın olduğu için zorlanıyor), vesselam, kevin zegers'ın ergen naifliği, izleyicinin her an filme kendini fazla kaptıran babanneler gibi "baban ayol o senin, salak" diye diye yüreği ağzına gelse de, köfteyi bir türlü çakmaması falan, yenilip yutuluyor gayet. film şahane, şahane olmasına da, başka şeylere takılıyor insanın aklı ister istemez. aman diyim, tam vaktinde doğmuşuz. çünkü, hagaten dünyanın çivisi çıktı ve de aile meselesi dediğimiz şeyler, anne babanın ayrı olmasını, ne biliyim anne ve baba dediklerimizin aynı cinsten olmasını falan koydu da geçti. "durun, siz kardeşsiniz!" repliği kadim bir film klişesi olarak tarihteki yerini almışken, zamane kahramanları, abayı yaktıkları transseksüelin babaları olması tehlikesiyle karşı karşıya. --- spoiler ---
bush'un wasp amerikası için cesur konulara dem vuran film. 'cins değiştirme konusu var', 'aramızda her yerdeler' de diyor(!), travesti dindarlığı var(!), erkek orospuluğu var, musevilik ve hıristiyanlıkla dalga geçme var vb vb. film aslında konuya göre yumuşak çekilmiş ve mutlu bitiyor. bu filmi ispanyollar çekseydi ne olurdu onu merak ediyorum. eminim çok daha gerçekçi olurdu.
başrollerini felicity hoffman (bree) ve kevin zegers'in (toby) paylaştıkları, duncan tucker tarafından yönetilen, transeksüellikle travestilik arasındaki farktan da dem vuran bol ödüllü film. 78. oscar adayları arasında da en iyi kadın oyuncu dalında aday. --- spoiler --- her haliyle kendini kadın olarak hisseden bree'nin, psikolojik olarak kendini ameliyata hazırlama sürecinde, yıllar önce karşı cinsle yaşadığı kaçamaktan olma oğlu toby'nin hapiste olmasını öğrenmesi ve newyork'a gidip onu hapisten çıkartmaya kendini mecbur hissetmesiyle gelişen bir hikaye. oğlunun homoseksüelliğe olan sempatisi, onu kurtaranın babası değil de bir kilise görevlisi olduğunu sanması, ona saygı duymaya başlarken, cinsel organını görmesi ile de gelişiyor konu. sonu mutlu ve sıcak. --- spoiler --- oscar'a gelene kadar biraz ödül toplamış transamerica... * berlin film festivali - en iyi film * tribeca film festivali - en iyi kadın oyuncu * san fransisco fremeline festivali- en iyi film * 2006 altın küre izlediğim her oscara aday filmde olduğu gibi, beni arada derede bırakmış "evet, kesinlikle felicity götürür oscar amcayı eve" dedirtmiştir. (bkz: #9034528)
felicity hoffman'ın başarılı oyunculuğuyla baştan sona kendini izlettiren film. en az hoffman'ın ve diğer başrollerin performansları kadar, yol boyunca hikayelerine dahil olan karakterlerin yapıları ve bree'nin (kendisi aynı zamanda stanley'dir) iç dünyasının dış dünya ile mücadelesi, senaryoyu ön plana çıkarıyor. ve aslında film şunları anlatıyor; ne istediğini bilmek; toplumsal karşı duruşun ters tepme körüğü; bir çocuk için babanın, baba imajının önemi; ebeveyn - çocuk ilişkisindeki fren noktaları. stanley'deki cinsiyet değiştirme arzusu, gerçek bir baba hayaliyle yaşamış toby'e yapılacak en büyük kötülüktü. babasının ona baba olacak durumda olmaması, baş edilmesi zor bir hayal kırıklığı. bu durumu ebeveyn - çocuk ilişkilerinde sembolik olarak kabul edersek, filmi sonunda varılan nokta çok önemliydi. belki de üzerinde düşünmek ve tartışmak gereklidir. bende böyle filmleri seviyorum, düşündüren, olgun tartışma düzeyine açık; transamerica senaryo derinliğiyle etkileyiciydi; kendini sevdirdi, izlettirdi.
(bkz: trans am)
besinci afm bagimsiz film festivali sayesinde izleme şansına sahip olduğumuz; 2 saate yakın süren film bittiğinde zamanın bu kadar hızlı akmasına şaşırdığımız ve felicity huffman bu sene oscarı götüreceği film. --- spoiler --- bree'nin kadın olma yolundaki son adamı atmasını da işliyor ; zira bree belki annelik duygusuna adım atıyor en çok filmde. --- spoiler --- onun ötesinde; oldukça yumuşak bir dilde bize terminolojiyi, farkları, kavramları öğretiyor. ünlü insanlar yapılan glbt temalı filmler oldukça sınırlı. ve bu da ötekileştirilen insanların sinemasının sadece ötekileştirilen insanlarla sınırlı kalması gerçeğini doğuruyor. ve ah ve vah temasından öteye geçemiyor. film, toplumlarda en çok ötekileştirilen grup olan travesti ve transeksüellerin -transgender; f2m; m2f - dünyasına espri ve yumuşatma katmadan* çok hafif bir geçiş yapıyor. tabi burda onların ötekileştirilmesinde en önemli paya sahip olan yaratılanla oynayıp onu değiştirme -din/kadınlık/erkeklik- intikamını da doğal olarak hafiften alıyor. ve tüm bunları toplumda yerleşik homofobi çizgilerini zorlayıp, arttırmadan çok doğal bir şekilde yapıyor. -çok daha şiddetlisi, içinizi kanırtırak yapılırdı elbet, inanın, hiç zor değil - bu anlamda oldukça başarılıdır. felicity huffman'ın müthiş. ses, duruş, kararsızlık, hareketlerindeki o ürkeklik, güvenli duruşu içindeki güvensizlik/kırılganlık, sevgisini göstermedeki çekingenlik ..... iyi yapılmış; iyi ki seyretmişiz. umarım gören gözlerle seyredebilirsiniz. belki o zaman; ailesi/arkadaşları/öğretmenleri tarafından dışlanan; iş bulamayan; e5'de bedenlerini pazarlamaktan başka bir şey elinden gelmeyen bizim insanlarımıza bir farklı bakabilirsiniz. bonus: (bkz: boys don't cry) (bkz: venus boyz)
bu seneki bagımsız film festivalinin tartışmasız en iyi filmi. bir kadın transeksüel rolunu bu kadar iyi mi oynar helal olsun.
en sık kullanılan film açıklama klişelerinden olan "insanın içini ısıtan sıcacık bir film" cümlesini kanımca en çok hakeden, felicity huffman'ın (oscar çok dert değil de) büyük alkışı hakeden* performansını barındıran ve fakat tüm bunlara rağmen "acaba almodovar çekse nasıl olurdu" merak ve istemini açığa çıkaran şirin şeker film..
senaryo ve son bilinse de zevkle seyredilen herkese tavsiye edilesi bir film. --- spoiler --- cok feci spoiler verilecek olursa filmin sonunda bree'nin ameliyat olmamasi sanirim ki cogu seyircide hayal kirikligi yaratirdi, sonucta cinsiyet ameliyati dovme yaptirmak, is degistirmek gibi bir sey degil insan hayatinda bir milat, ikinci bir dogum belki de.* --- spoiler ---
felicity huffmanin rolunun hakkini sonuna kadar verdigi kanisindayim. film bende her daim bir komedi hatta absurd komedi hissi yaratti. --- spoiler --- toby: beauty is relative. bree osbourne: not my relatives. --- spoiler ---
sadece transseksüellik çağrışımlı bir film adı değildir. san francisco'daki en yüksek ticari binadır. piramit formundadır. 1972 'de william leonard pereira tarafından tasarlanmış gökdelendir. 260 metre yüksekliğindedir, tepesi üçgen biçiminde inşa edilmiştir.
(bkz: montgomery street)
felicity huffman'ın nasıl hayvani bir oyuncu olduğunu görmek için bu filmi izlemek gerek. desperate housewivesdan ben sadece iyi bir oyuncu olarak biliyordum bu hanımı. meğer o bir hayvanmış. ayrıca güzel de film.
çokça tartışılan cinsel kimlik kavramının aslında sadece arka plânını oluşturduğu, temelde çok daha hassas bir konu olan, "hoşgörü" üzerine bir film. bu nedenle cinsiyet değiştirme ya da çocuk fahişeliği/pornografisi üzerine "nip/tuck"vari sert bir dil bekleyenler hayâlkırıklığına uğrayabilirler. benim beklentilerim daha orta hâlli bir bağımsız filme yönelik olduğu için, hayâlkırıklığım da başka bir hususta oldu. film son derece sakin bir ritmle ve naif diyebileceğimiz bir minvalde akarken, bree'nin* ailesiyle yüzleşmesi itibariyle klişeleşmiş hollywood gençlik komedilerinin sululuğundan nasibini alıyor. yumuşakça tebessüm ettiren ince espriler, bu noktada surat buruşturucu bir ekşiliğe bürünüyor. bree ve toby gibi sağlam kurgulanmış karakterlerin yanında, ailenin aceleye getirilmiş, oturmamış tiplemeleri can sıkıyor. bu ufak tökezlemenin dışında su gibi akan bir senaryo ve oyunculuk görüyoruz. felicity bacımızın fevkalâde oyunculuğuna herkes gibi, ben de değinmeden geçemeyeceğim. transeksüel bir kadın olmanın yanısıra, bir de bu kadının sıradışı muhafazakârlığı göz önüne alındığında, bree'nin kimlik bunalımının sadece cinsel içerikli olmadığını görmek zor değil. bree dikkat çekmek, göze batmak ya da sıradışı görünmek istemiyor, alelâde bir kadın olmak istiyor. kendisinin tabiriyle: "i'm a transexual not a transvestite". sadece bu replik bile transamerica'nın bildiğimiz travesti filmlerinden (bkz: flawless) olmadığını anlamamıza yetiyor. filmin dolly parton tarafından yazılıp, bestelenip, seslendirilen leziz şarkısı 'travelin' thru'yu da atlamamak lâzım. şarkımız her ne kadar oscar mücadelesinde heykelciği hustle and flow'un yere göğe sığdırılamayan rap şarkısı 'it's hard out here for a pimp'ine kaptırmış olsa da, biçare gossy'nin naçiz gönlünde yatan aslandır. film cinsel kimlik farklılıklarının yanı sıra kızılderililer, kovboylar, zulular, yorubalar, navajolar, cherokeeler ve daha hakkında hiçbir fikrimiz olmayan nice kültürden bahsediyor. bir nevi amerika'nın bree'de cisimleşen dönüşümü*. böyle bakıldığında kulağa fazlasıyla amerikalı gelebilir. ancak bize hiç de yabancı olmayan bir şey bu çok kültürlülük*. bireyleri farklılıklarına rağmen -ya da bilâkis farklılıkları sayesinde- bir arada tutan şeyin hoşgörü olduğu anlatılıyor. tabii anlayana...
(bkz: transarctica)
filmin en başında transseksüeli oynayan oyuncu, yani felicity huffman ne kadar da çok kadına benziyor demiştim. sonra öğrendim ki gerçekten kadınmış. ondan sonra bu aslında bir anne-oğul hikayesi diye düşünmeye başladım filmin anlamı kalmadı.
konusu itibari ile çok daha derin ve iz bırakıcı şekilde işlenebilecek fakat klasik bir amerikan komedisinin ötesine gidememiş film. tamam felicity huffman gerçekten çok başarılı...ama yetmiyor,büyük beklentilerle gidip hayal kırıklığına uğruyor insan...
akip giden bir film. ne kadar siradisi bir konusu varmis gibi görünse de, öyle dogal ve olasi bir hava yaratmislar ki, karakterleri direkt benimsiyorsunuz ve istediklerini her neyse hayattan hemen olsun istiyorsunuz. (bkz: this is the voice i want to use)
klişelerden uzak, "ya bu da olur mu kardeşim?" denilebilecek hiç bir sahnesi olmayan, izlerken insanı duygudan duyguya götüren ve aldığı ödülleri sonuna kadar haketmiş film. --- spoiler --- klasik bir hollywood filmi olsaydı ne olurdu? bree kendisine telefon numarasını veren kasabalıyla bir şekilde beraber olur ve mutlu bir hayat sürerdi, tabii tony de ahlaklı bir genç delikanlı olup, bree ile birlikte yaşamaya başlardı. ama bunların hiç biri olmadı. filmi güzel yapan en önemli şeyler de, sanırım beklenenin dışındaki bu ayrıntılar. film ahlak dersi veremiyor belki ama, sinema adına ortaya çok güzel şeyler koyuyor. --- spoiler ---
en büyük ideali gay porno yıldızlığı olan bir evlat ile erkekliğe veda etmek için çırpınan bulaşıkçı bir “ebeveyn”inin (anne de desem boş, baba da desem boş) hayatlarından bir kesit sunan tuhaf bir yol filmi. bir kadına*, “kadın olmaya çalışan erkek” rolü verilerek eğlenceli bir nokta yakalanmış lakin filmin bitişiyle birlikte söyleyecek sözünüz dudakta, eliniz midenizde öylece kalakalıyorsunuz. --- spoiler --- bu filmden sonra hiçbir hocama dersle ilgili bir soru soramayacağım sanırım. valla adamı oracıkta…. --- spoiler ---
geç izleme firsatı bulduktn sonra, gercekten 2006 oscar i yanliş kişiye gitmiş bu dalda. harika oyunculuk. hatta gercekte nedir bu , kadin mi erkek mi, bir süre kafayi meşgul ediyor. sade ve samimi işlenen konu, gerçek yaşamdan güzel bir kesit , sessiz ama derin bir tokat gibi çarpiyor. birçok yerde gülümseten, çok güzel bir film. mutlaka izlenmesi gerekenlerden, hatta ekleyin koleksiyona. hep sonra ne olucak ne olucak acaba heyecani ile çok sürükleyici bir film.ama felicita oyunculuğu mükemmel ötesi, o kadar doğal ki. gönüllerin oscar i ni aliyor izleyenlerden.
hakkında hiçbir ön bilgim olmaksızın, tamamen şans eseri izlediğim, yer yer gülüp yer yer gerilip yer yer de duygusal anlar yaşadığım, sıradışı konusu ile olmaz olmaz deme olmaz olmaz türünden bir film. başta bree'yi gerçekten transeksüel zannettiğim için epey çirkin bulmuştum (ki bu fikrim filmin sonunda da değişmedi ama artık bunun bir önemi de kalmamıştı). holivut filmlerine pek şans tanımayan biri olarak "izlenilebilirler" kategorisine aldığım keyifli bir yolculuk. hem amerika'yı bi baştan bi başa geçiyorsunuz hem de hayatların üzerinden, kenarından köşesinden. amerikan klişeleri elbette var ama bu kez o kadar rahatsız etmiyor.
filmde erkek gibi izliyorsunuz felicity'yi. sonra ekstralara gelince ne güzel kadınmışsın diyorsunuz. "this is the voice" --- spoiler --- bree ameliyat olduktan sonra organını eliyle kontrol ederken babam içeri geldi. hiçbir şey demedi. böyle sessizlikleri sevmem. --- spoiler ---
--- spoiler --- “desperate housewives” ın umutsuz ev kadınlarından biri olan felicity hufman’ın başarıyla canlandırdığı transeksüel bree karakteri, oyuncuya belki de en yakışan rollerden biri. özellikle keskin yüz hatları ve maskülen duruşuyla bu film için biçilmiş kaftan olması huffman’ı filmde daha da yüceltiyor. film, bree’nin (doğum adıyla stanley’in) son ameliyatına -istemediği tek organından kurtulacağı ameliyata- birkaç gün kala başlar. erkek olarak girdiği tek ilişkiden bir oğlu, toby olmuştur. toby hapishanededir ve birinin onu çıkarması gerekmektedir. bree her ne kadar istemese de, psikiyatrı son ameliyatından önce bu durumla yüzleşmesini aksi takdirde ameliyatı için gerekli belgeyi vermeyeceğini söyler. bree bin dolar ödeyerek kokain problemi olan, asi, sorumsuz ve dengesiz; erkek olduğu zamanların bir utancı gibi gördüğü oğlunu hapisten çıkarır; onu üvey babasına teslim etmek üzere los angeles’a doğru yola çıkar. ancak toby’i üvey babasına götürdüğünde işler değişir. bree, oğlunu bulduğunda ameliyatlarının bir çoğu tamamlanmış ve artık tam bir kadın gibi görünmektedir. ancak tek bir sorun vardır; o da cinsel organından hoşnutsuzluğu ve hatta ondan iğrenmesi. son ameliyatında da bu sorundan kurtulacaktır ama o zamana kadar toby’den “onu” saklamak zorundadır. bree’nin kadınlık-erkeklik ve annelik-babalık duyguları arasında sıkıştığı bu yolculuk onun toby’e olan duygularını da değiştirecektir. toby’nin bree’nin ona cinsiyetiyle ilgili yalan söylediğini anlaması, sonradan onun aslında annesiyle birlikte resimleri olan babası stanley olduğunu öğrenmesi, bu 17 yaşındaki genç adamı hayli sarssa da, bu durumu kabullenmesi çok da zor olmayacaktır. onu sarsmasının bir nedeni de bu aklı bir karış havada olan çocuğun bree’den etkilenmesi, onu istemesi, hatta onunla evlenmek istemesidir! “transamerica”, bir transeksüelin neler hissettiğini, psikolojisini, kendine nasıl baktığını, giyindiğini, cinsel organını nasıl saklamaya çalıştığını, “onun” vücudunda fazlalık olduğunu düşünmesini ve bir an önce ondan “kurtulmak” istemesini anlaşılır bir ölçüde seyirciye gösteriyor. bir transeksüelin çocuğunun olması ve onun annesi mi yoksa babası mı olduğu ikilemi, doğduğunda babası olup sonradan anne kimliğine bürünebilmesi ya da bunu başarıp başaramayacağının cevaplarını araması filmin alışılmışın dışında olma özelliklerini belirliyor. film, bree’nin son ameliyatının kararını vermeden önce, bilerek oğluyla vakit geçirmesi, “tam bir kadın” olma isteğinin gerçekten doğru bir karar olduğunu anlaması, annelik içgüdüsünün geliştiğini gözlemlemesi ve bunun sağlamasını da oğlu yoluyla yapması, bir transeksüelin de “aile olabilme ” hakkını doğrulatmak istiyor sanki. bree, anne ve babasının evine ürkerek gittiğinde tahmin ettiği sonuçla karşılaşır ve seyircinin hiç de beklemediği bu geleneklerine sıkı sıkıya bağlı aile; özellikle anne, torununu bree’nin oğlu değilmişçesine sahiplenir; bree’yi de bir o kadar aşağılar; onu “o halde görmeyi” oğluna yakıştıramaz. bree’nin annesine, “ben hiç senin “oğlun” olmadım ki...”serzenişi de bulundukları durumu destekler. --- spoiler ---
bence en can alici repligi "teksas'tan kacmak mumkun degil"'dir.
felicity huffman'a hayran kalmama neden olan film.
"bir travestinin başından geçenler" cümlesiyle asla özetlenemeyecek, hoşgörü, duygudaşlık gibi önemli konulara değinen film. şekerleme tadındaki öykülemesi ve tiplemeleriyle içimizi fazlaca acıtmasa da, yüzleşmemiz gereken gerçekleri söylemekten de geri kalmıyor. felicity huffman o kadar iyi ki neredeyse tanınmıyor. özetle, özellikle çocuk sahibi olacakların izleyip, ders almaları için harika bir kaynak. çocuğu kendilerinden ayrı bir kişi, bir birey olarak görebilme yeteneğini nasıl geliştirecekleri konusunda yol gösterebilir.
soundtrack inde , idil biret yorumu chopin iceren filmdir.
aslinda bir yol hikayesi. transamerica hem amerika-asiri hem de amerika'nin transgenderlari (ve digerlerinin onlara bakisi) anlamina gelebilir. bir dogum itibariyle erkek, kendince kadin bir insanin amerika'nin dogu yakasindan bati yakasina yolculugu sirasinda gecmisiyle, yeni kimligiyle, cocuguyla, anne babasiyla barisa barisa "erkek"likten "kadin"liga yolculugunu da tamamlamasini anlatiyor. (bkz: transgender) (bkz: transatlantik)
1 nisan 2010'da cnbc-e'de dvd kuşağında yayınlanacak olan filmdir.
baştaki çekimleriyle, yolculuklarıyla fazlasıyla içine çekip götüren bir film. zaman zaman kaliteli esprilerle güldürüyor ama genelinde bir transeksüelin yaşamına bodoslama dalıp büyük bir problemi başarıyla ele alıyor. tabi bir unutulmaması gereken 2 oyunculuk var. --- spoiler --- özellikle yoldan aldıkları otostopçu hipinin gölde yüzerken, arabayı alıp götürmesi altıma sıçırdı beni. araba çalındıktan sonra "baba" ve oğlu phoenix'e kadar atan adamın daha sonrasında kart verip "aramanı bekleyeceğim." demesi de bir o kadar duyguluydu sanırım. --- spoiler ---
tam anlamıyla ironi dolu bir filmdir. filmi izlerken dışlanmışlığı ve çaresizliği iliklerimde hissettim. --- spoiler --- dr. spikowsky: how do you feel about your penis? bree*: it disgusts me. i don't even like looking at it. dr. spikowsky: and how about your friends? bree: they don't like it either. ve son olarak: toby: i'm not gonna marry you. bree: glory hallelujah!* --- spoiler ---
arabaları otostopçu çocuk tarafından çalınan ve yolda kalan bree ve tobynin otostop yaptıkları kamyona bindikleri sahnede soy infeliz çalıyor. (54. dk) mujeres al borde de un ataque de nervios filminin soundtrackinde de yer alan bu şarkıyla film, senaryosuyla olduğu kadar müziğiyle de buram buram almodovar çağrıştırıyor.
hani pansuman yapılıp üstü kapatılan ameliyat yeri vardır ya, kaşınır. siz baygın olduğunuzdan yaranızı görmemişsinizdir, dokunmak kaşımak istersiniz. ama vücudunuzun o bölgesine dokunmanız yasaktır. en azından üzerini açayım hava alsın diye kendinizle mücadele ede ede gazlı bezi/plasteri kanırtırsınız. ne alaka diyeceksiniz. bu film de öyle işte. son yüz yılda cinsiyet değiştirme ameliyatlarıyla birlikte ortaya kendisiyle daha barışık daha mutlu insanlar çıktı, ama geçirdikleri ameliyatın yarası kapanıp acısı geçse bile hayatlarında ve geçmişlerinde hala dokunamadıkları bazı yaralar var. ne yazık ki bin yıllardır bizlere dayatılan kadın ve erkek kimlikleri yüzünden aslında bu yaralara yakınları arkadaşları aile üyeleri de dokunamıyor, pansuman yapıp iyileştiremiyor. aslına bakarsanız davranışlardaki ötekileştirme ile bu yaraların bir çoğuna biz, düz/hetero/sıradan olarak anılan insanlar da sebep olabiliyoruz. aslında anne-babamızın cinsel kimliğiyle mutlu olup olmadığı, kendisine sorulsa diğer cinsiyeti tercih edip etmeyeceğini bilmediğimiz gibi evlatlarımız için de bu geçerli. işte transamerica konuya biraz bu yara örneğindeki gibi yaklaşmış. herkesin kaçındığı, çok derin ruhsal bazı travmalara sebep olabildiği gibi insanlara doğru bedende olduklarını hissettirip çok da mutlu edebilen cinsiyet değiştirme operasyonlarını sorgulamış. aslında biraz da eğlenceli yaklaşmak adına babanın anneye dönüşme süreci gibi ele alıp o dönemde ebeveyn-evlat arasında gelişmesi potansiyeli olan durumlara da yer vermiş. üstü kapalı yara benzetmesini yaptığım operasyon öncesi kararsızlık, toplum ve aile baskısı, ötekileştirilmişlik hissi gibi acı verici bazı süreçleri kaşıyabilmiş mi? hayır. ama en azından hem bu ameliyatı geçiren geçirmeyen homoseksüel bireylere, hem de onların çevresindeki ya da uzağındaki anlayış göstermesi hatta mümkün olduğunca bu süreçte onlara yardım etmesi gereken bireylere birazcık göz aşinalığı verebilmiş. bu tip yapımların homoseksüellere duyulan saygıyı arttıracağına inanıyorum. insan nasıl yaşamak istiyorsa, çevresine zarar vermediği sürece öyle yaşayabilme özgürlüğü olmalıdır. aileler, iş çevreleri ve sosyal ortamlar çok daha anlayışlı olmalı, insanların kişisel kararlarını kabullenebilmelidir. iş açısından kendilerine yeterince seçenek verilirse cinsiyet/tercih değiştirmiş hiç bir insanın fuhuşla para kazanmak isteyeceğine inanmıyorum. ve ayrıca aileleri dışlamazsa hiç biri de anne/babasından uzaklaşmak istemez. bunlar gayet insani duygular ve ihtiyaçlardır. transamerica'nın amacı çözüm bulmak değil, zaten bu tip kaç bin yılın ön yargılarıyla oluşmuş sorunları çözmek de bir tek filmin yapabileceği bir iş değil. ama birilerinin bu yarayı gözleriyle görmesi, havalandırması lazımdı, film işte bu işi çok güzel başarmış. bir problemi onu görmezden gelerek etrafından dolaşarak çözemeyiz, herkes yakın çevresine bu konuda kartları açık oynayabilme şansını tanımalı ki toplumsal iki yüzlülükler dışlanmışlıklar ötekileştirilmişler zihinsel travmalar yaşanmasın, herkes istediği bir hayatı yaşayıp mutlu olabilsin.
http://www.sinemakulubu.com/…view/transamerica-005/
--- spoiler --- beautiful dreamer isimli şarkıya ait bir performans içeren film: http://www.youtube.com/watch?v=elsf6zsbbr4 / şarkı, etkileyici sözleriyle filme duygu katar. ayrıca romantik bir sahnenin fonundadır. --- spoiler ---
