daha önce karayip korsanları'nda johnny depp ile beraber çalışmış gore verbinski'nin 2011 yılında vizyona girmesi beklenen animasyon/aksiyon filmi. filmin kadrosunda johnny depp'in rango isimli karakteri seslendirdiğin görüyoruz. bunun yanında isla fisher da yine sesiyle filme katılacakmış.
animasyon hastası biri olarak sabırsızlıkla beklediğim film. trailer'ı şuradan izlenebilir: http://www.youtube.com/watch?v=-48ujek4mwy youtube'a giremeyenler için: http://www.traileraddict.com/trailer/rango/trailer *
resmi web sitesine göre türkiye'de 4 mart 2011'de gösterime girecek merakla beklediğim animasyon. http://www.rangomovie.com/
geçen gün sinemaya gittiğimde afişini görüp vurulduğum, trailer videosunu izleyince gelmesi için sabırsılandığım animasyon.
johnny depp, gore verbinski ile filmin ön tanıtım paneli sırasında araya sokulan rango nasıl olacak ? hikayesi nedir ? sorusunu şu şekilde cevapladı. yani başka bir deyişle konusunun şu şekilde olduğunu açıkladı: " below is a look at rango, a chameleon with an identity crisis. he's a household chameleon who goes on an adventure to discover his true self. " yani kısaca rango kişilik problemi yaşayan bir bukalemun. kendisini bir kasabaya kahraman gibi göstermek isterken, gerçek bir kahramana dönüşmesi anlatılacak. yeni trailer'ı (feature trailer) çıkmış olan film. http://www.traileraddict.com/…rango/feature-trailer ülkemizde, birleşik devletler ve büyük britanya gibi bölgelerle birlikte 4 mart 2011 tarihinde vizyona girecek.
superbowl reklamı yayınlanmıştır. http://www.traileraddict.com/…rango/super-bowl-spot
sinemada fragmanını görüp vurulduğum, ergen zamanlarımda beslemeye çalışıp öldürdüğüm bukalemunumu hatırlatan, tatlı mı tatlı bukalemun. sabırla bekliyoruz...
diğer dalları bilemiyorum; ama 84. oscar ödül töreni'nde original score dalında en güçlü adaylardan biri olacağı kesin.
tüm dünya ile aynı anda bugün gösterime giren animasyon.imdb puanı şuan 7.7 gözükmekte.sanırım bukelamunu seslendirmek için daha doğru bir aktör olamazdı.(bkz: johnny depp)
türkçe dublajında bu tür işlere en çok yakışan isim olan yekta kopan'ın bulunduğu film. bu bile izlemek için bir sebep.
--- spoiler --- "everyone needs to believe in something" --- spoiler ---
uzun zamandır izlediğim en iyi karakter tasarımlarına sahip film. özellikle dreamworks animasyonlarındaki bal dök yala atmosfer o kadar rahatsız edici olabiliyo ki bazen, doku ve detay eksikliği üretilen işin aceleye getirildiğini hissettiriyo. rango, bu anlamda şimdiye kadar yapılmış (wall-e hariç, pixarları da dahil ediyorum) en iyi görselliği yakalamış bence. hele o mimikler, ifadeler falan inanılmazdı. --- spoiler --- hikaye konusunda ise, ilk bikaç sahneden sonra, neşeli ayaklar'da olduğu gibi ana akım sinemanın biraz kenarında duran, biraz daha sofistike bişiler izlicez diye heyecanlandım. bi de çizgi film menşeili olmayan yönetmenler yeni bişeyler deneyebilirler umudu da vardı, malesef ki çabuk söndü. rango ne zaman kasabaya geldi, işler o kadar rayına girdi, herşey o kadar standart bi mevzuya dönüştü ki, çok üzüldüm resmen. --- spoiler --- neyse ama, sırf rangonun suratının aldığı şekiller için bile izlenir.
son derece keyifli dakikalar vaadeden, gore verbinski western'i. animasyon olması ve başrollerinde kişileşmiş hayvanların oynaması ise bu western'i kendine özgü kılan özellikleri. gore verbinski'nin deyimiyle post-modern western. hakikaten de öyle. film baştan sona sinema tarihine göndermelerden, western'e karşı uzun bir saygı duruşundan oluşuyor desek yeridir. orjinal olmaya veya baştan sona gülmekten yere yatırmaya çabalamaktan ziyade, bugüne kadarki malzemeleri kendince uyarlamaya ve sürekli bir tebessümle ve heyecanla izlenmeye çalışıyor film. ve bunda çok başarılı. rango karakteri belki de animasyon sinemasında bugüne kadar yazılmış en dolu, en gerçek karakterlerden biri. hele filmin vermek istediği sıradan mesajı aniden baştan yorumlaması çok takdir edilesi olmuş. hani klişe ama değil gibi. çoluğunu çocuğunu götürmek isteyen ebeveynler bir an önce frene basmalı öncelikle. zira film kesinlikle bir çocuk filmi değil bence. son derece karanlık, korkutucu karakterleri ve olgun karakter tahlilleri ile çocukların keyif alabileceği alanları aksiyon dolu sahnelerle kısıtlıyor sadece hikaye. zaten benim bulunduğum seanstan ilk yirmi dakikada 4-5 yaşındaki çocuklar ve onların anneleri salonu boşaltıverdiler. buna hemen arkamda oturan ozan güven ve oğlu da dahil. gerçi onlar filmin ortasında salonu terkettiler de neyse. benzer tecrübeler yaşamamak için çocuğunuzun daha fazla keyif alabileceği filmleri tercih etmeniz önerilir. teknik açıdan mükemmele yakın bir film. daha ilk animasyon filmini yapan bir şirket için gerçekten umut verici. filmin aksiyon sahneleri çok sürükleyici ve çok dozunda. seslendirmeler de yine müthiş. johnny depp yine çok başarılı olduğu bir alanda müthiş bir performans koymuş ortaya. filmin eğlenceli olduğu ortada ancak asla salt bir komediye dönüşme çabası yok. bu da filmin bu renkli, lunapark eğlencesi tadındaki dış görünüşünden direkt olarak bir komedi filmi bekleyenleri yeterince eğlendiremeyebileceğini ortaya çıkarıyor. ancak birkaç sahnesinde de oldukça güleceğinizi belirtmek lazım. genel anlamda ise eğlenmeniz olası. sonuç olarak son derece başarılı bir film olmuş. rango gerçekten animasyon sineması için önemli bir karakter oldu bile benim gözümde. öyle inanılmaz farklı bir öykü beklentiniz veya iki saat boyunca yarıla yarıla gülmek gibi hedefleriniz yoksa kesinlikle tercih edin. bu haftanın winter's bone ile beraber en iyi iki tercihinden biri.
bir tesadüf eseri gittiğim animasyon. ama hiç pişman etmedi. başta komik, güldürüşlü bir animasyon oldduğunu düşündüğüm için de beni ters köşeye yatırdı. ortaya bambaşka bir şey çıktı. şimdiye kadar gördüğümüz animasyonlardan ayrılıyor bir kere, yarattığı karakterlerin görüntüsüyle. o kadar sevimli suratlara alıştık ki biz çirkin görmeye dayanamaz olduk artık. işte bu filmdeki karakterlerin görüntüsü gerçekten çirkin, hatta bazıları mide bulandırıcı bile olmuş. ama gerçekçi olduğunu görüyorsunuz görüntülerin, gerçeğe o kadar yakın ki sırf bu yönüyle büyülüyor sizi. western film severlerin zaten mutlaka görmesi gereken bir animasyon. bir clint eastwood görmedim desem yalan olur, o rüzgarın altındaki rango'da. yolun karşı tarafı kısmı zaten filmin en güzel taraflarından biriydi. ha bir de şunu yinelemeden geçmeyelim filmin çocuklarla hiçbir ilgisi yok. ben bile yer yer oldukça gerildim, benim olduğum salondaki çocuklar nasıl korkmadı aklım ermedi!
cuma günü vizyona yeni girdiğini bilmeden rastgele girdiğim film. vaktiniz kesinlikle boşa harcanmayacak. ileride düşeceğimiz durumlara da çok güzel değinilmiş. rango karakteri de mükemmeldi. kesinlikle bir çocuk filmi değil.
şimdiye kadar yapılmış animasyonlar arasında (pixarınkiler dahil) en farklı ve baba ışıklandırma ve gölgelendirmelere sahip olanı sanırım. railerdan anladığım bu oldu. yamuluyorsam dm atınız. bileyim izleyeyim
bu filme çocuk getirenleri sevgiyle kucaklıyorum. bize bile bazı karakterler korkutucu geldi. bir de özellikle ilk yarısına yanınıza su alıp girin, ilk yarı bitene kadar diliniz damağınıza yapışabilir. insan psikolojisi çok acayip bi şey.
doyamadığım film. rango'nun hayal gücü muhteşem, çekimler süper. baykuşlar, amigos! matrix, star wars, western gibi bir çok filmden anlar yakabileceğiniz sahneler var. normalden biraz uzun bir animasyon, ama çocuk filmi değil gerçekten.
daha afişini gördüğümde heycanlanmıştım. yeni kısmet oldu gidebilmek. diyebilirim ki "olmuş bu." harika bir film. kendi dilinde izlemedim ama türkçesi 'ice age' tadını veriyor yine. görsel olarak ise izlediklerim içinde en iyilerinden biri. izlerken, "ohaa!" diyeceğiniz yerler var, olacak. gönül rahatlığıyla "abi johnny depp seslendirmiş gidelim" diyene "yekta kopan seslendirmiş hemen gidelim!" diyebilirsiniz.
çocuk filmi olmayan animasyon. daha başında aydonlama ile ilgili felsefi göndermeler yapar. sonrasında ise çoğu sahnesi yakalayabildiğiniz kadar gönderme içerir. konusu aslında chinatown'dandır. evet oradan. ama filmi seyreden 100 kişiden 95'nin önceden chinatown'u seyretmediği tahmini doğruya yakınsa önemi de yoktur.
içinde bolca kapitalizme göndermeleri gördüğüm yada gördüğümü sandığım eğlenceli bir animasyon. --- spoiler --- başkanın suyu kendi amaçları için kullanması, bankadaki suyun miktarını kontrol etmesi, cahil kasaba halkını ilahi rituellerle avutması, başkanın etrafındaki zengin arkadaşlarının suyu hoyratca kullanmaları ve golf. detaylar bu dünya sınıf ayırımına çok benziyor. ayrıca hikayemizin dişi karakteri beans in dışındaki halkın aşırı derecede koyun olması, halkın harala gurele köstebekleri idam etmek istemeleri ile güzel anlatılmış. --- spoiler --- animasyonların baş karakterlerinin izleyiciyi güldürmek zorunda oluşu, burada da klasik "şapşal ama duygusal" karakterini yaratmak zorunluluğunu getirmiş . bu açıdan rango'nun kendi kimlik arayışı ve artık her animasyonda ısıtıp ısıtıp kullanılan "özgüvenini kaybetmiş kahramanın filmin sonlarında aydınlanması" konusu ile birleşince, senaryo için bahsediliği kadar orjinal olduğu söylenemez. ve artık baygınlık derecesine ulaşan "sahneye zbam diye dalan hatun karakterin, ilerleyen kısımlarda aşk temasında işleneceği ve şaşırtıcı şekilde cesur oluşu" bu animasyonda da karşımızda. animasyonda asıl alkışa şayan bölümler ; karakterlerde çirkinlikle sevimliliğin ustaca buluşturulması, eski western'e derin göndermeler, muhteşem gerçekçi gölge detayları ve çok başarılı produksiyon (özellikle yarasalarla savaş)
bu yılın bence en başarılı animasyonu. muhteşem bir film ayrıca. şu film oscar zamanı vizyona girseydi emin olun ödülü kapardı. en iyi film adaylığına bile sokulabilirdi animasyon kontenjanından. gülmek bir yana bu kadar eğlenebilmek ve büyük bir sinema zevkiyle salondan ayrılmak beni inanılmaz mutlu etti. sesler, müzikler, görüntü yönetimi, yönetmenlik ve senaryo o kadar başarılı olmuş ki birkaç kez daha izlesem diyorsunuz ister istemez. fevkalade görüntüler var. inanılmaz güzel müzikler var. harika enstantaneler var. kapitalizme müthiş göndermeler var. türkçe seslendirmesi de muazzam olmuş. imdb notu niyeyse 7.9'da kalmış zira en az 8.5'luk bir animasyon başyapıtıdır. western ve batı amerika dünyasını sevenlerin de kaçırmaması gereken bir film olduğunu not düşelim. benden önce zaten filmin prodüksiyon kısmına ve verdiği mesajlara değinilmiş. fazla söze gerek yok, gidin izleyin izlettirin.
içinde fear and loathing in las vegas tan tut apocalypse now a kadar birçok filme gönderme yapan başarılı bir animasyon.
bana mesaj versin diyosanız gidebilirsiniz ama eğlenceli olmadığı kesin
--- spoiler --- balik arizona dream 'e, serap sahnesi de pirates of carribean'a atif degilse sevmedim. --- spoiler ---
zor film. çocuk filmi hiç değil. sevimli tek bir karakter yok. ilginç bir deneme ama ben sevdim.
--- spoiler --- yarasaların kanyon saldırısının star wars iv: a new hope'daki death star saldırısını hatırlattığı animasyon --- spoiler ---
altyazısı da çevirilmiştir. http://divxplanet.com/sub/s/198113/rango.html
yaklaşık yüz tane-bir sinema dolusu- bebeyle birlikte izlemeye çalıştığım film. arkadaş işi, gücü asıp şu filmi izleyelim deyu yola çıktık. bilet alacağız falan. salona bakıyorum, baya büyük bir bufalo sürüsünü alacak kadar geniş bir salon. lâkin, işin ilginç tarafı, biletlerin çoğu satılmış. insan bir an gururlanıyor tabi. ''vay be, bak görüyor musun? sanata ne kadar önem veren milletiz.'' şeklinde milliyetçilik duygularımı okşuyorum. filmin başlamasına bir, iki dakika kalmış. o devasa sinemanın içerisi bomboş aga. hatta abartmıyorum, o kadar sessizdi ki cebimde duran ve kapatmayı unuttuğum mp3'ümün çaldığını fark ettik. farketmekle kalmayıp baya baya hoparlörü varmışcasına dinledik. slayer, criminally insane falan çalıyordu yamulmuyorsam(ne önemi varsa). sonra dur lan angel of death'i açayım dedim. o girişte üstadın çığlık attığı kısım var ya, kulaklıktan çıkan sesler sinemanın bütün köşelerine yayıldı. muazzam bir sessizlik. ben sinemanın en arkasındayım; ama en önde birisi oturuyor olsa ''bu ne gürültü .mına koyim, kısın şu müziği biraz ya!'' derdi. öyle bir eşik enerjisi düşün. tabi meğersem bu fırtına öncesi sessizlikmiş aga. sinemanın içerisinde 4 kişiyiz. aldığımız biletlerde ana-oğul filmi izlemeye gelmiş insanların yanına düşünce, ''ulan sinemada boşmuş, en iyisi önlere akalım.'' gibi malca bir şey yaşadık. ardından gelen yaş ortalaması 7 olan insan sürüsü, adeta bize bir ''sentinels!'' (bkz: the matrix) alarmı yaşatmadı desem yalan olur hani. koltuklarımızı kapmak için adeta ışık hızına yakın bir süratte oradan uzaklaştık. şu kadarını söyleyeyim, hani toy story 3'te kreş sahnesi var ya. çocukların gelip, oyuncakların ağzına ettiği sahne. heh, işte onun sinema uyarlamasını düşün. en ufak bir mübalağa yok babacım ya. şöyle bir diyalog bile yaşandı: velet: abi siz hangi film için geldiniz? (gereksiz bir şımarığım, fırlamayım, haylazım havası) ben: rango. velet: abi senin saçın niye öyle uzun? ben: çünkü eşşeğin zikinden dolayı. şimdi bu filmi izleyip, ''konu çok sığ!'' şeklinde yaklaşanlara ''hadi ya?'' demek istiyorum. çok büyük bir içtenlikle. sonra da gidip benim the adjustment bureau hakkındaki entry'mi okumalarını öneriyorum. okumaya üşenenler içinde kısa bir özet geçeyim. sen burada bu filme konusu çok sığ deyip, orada burada ''tarantino olum ya!'' deyu tarantino fimlerini övmüyor musun lan hacivat? dünyanın en klişe konusu da olabilir anasını satayım. ben konunun nasıl işlendiğine bakarım. --- spoiler --- filme gelince, bir kere diğer animasyona filmlere nazaran farklı bir yapısı var. rango ve diğer karakterleri neredeyse hiç stilize etmeden, olduğu gibi filme almış adamlar. hatta bazı karakterler o kadar iğrenç ki, oturup kafadan iki saat sırf bu sebeple gülebilirsiniz. ha birde gülmek amaçlı gidip, umduğunu bulamayan varmış. ben gayet güldüm abi bu filmi izlerken. senin espri beklentin, ''şöyle bir kolpaçino veya destere olsa da izlesek'' üzerineyse bilemeyeceğim onu. ha bir de zaten bir filmi ''güldüm'' veya ''gülmedim'' şeklinde değerlendirmeye alan insan, bir an önce kendi infazını gerçekleştirmeli azizim. aksiyon sahneleri ile de ilgimi fena hâlde çekti bu film. kanyondaki aksiyon sahnesinin bir star wars'tan, bir terminatör'den eksiği ne babacım? hele bana bir söyleyin. hikaye ve kurgu anlamında çığır açmamıştır elbette. zaten böyle bir şeyi holywood yapımı bir animasyon filminden bekleyen insanın burada gelip entry kasması çok hazin geliyor a dostlar. öteki taraftan, görsel efektler olsun, karakterler olsun, diyaloglar olsun çok keyifli anlar yaşatmıştır benim için. ah bir de o çocuklar olmayaydı. --- spoiler ---
çok komik bir film değil evet, çocuklar için uygunda değil, fakat izlerken zevk aldığım bir animasyon filmi.
bendeki, bütün animasyonlar çocuklara hitabeder önyargısını yıkmış filmdir.
bir kisim "buyuklerin" de zevk alamayacagi mukemmel animasyon. gorsel kalitesini, muziklerini gectim. anlatmak istedigi dert(evet var) ve bunu anlatis sekli cok iyi olmus. ha evet bir kisim ufak tefek holivud kliseleri var. ama su dakikadan sonra moon gibi tek kisilik bir gosteri olan filmlerde bu kliseler minimumda olabiliyor...
bugün gitmek için hazırlandığım film ama ankara'da en geç seansın 14:15 olduğunu görünce resmen yıkıldım. ulan insan bir tane de olsa akşam seansı koymaz mı?
çocuklarla gidip onlardan daha fazla eğlendiğim film. her şey iyi güzel de bir de orjinal altyazılı olaydı iyiydi.
--- spoilerımsı --- elektro çalan baykuş mu? çok mu düşündünüz bunun için merak ediyorum. hayatımda gördüğüm en güzel sahnelerden biriydi. eklemeden edemeyeceğim tek nokta filmde rangodan(bukalemuma daha çok benziyor ama neyse) ve çıngırağı makineli tüfek olan yılandan(!) başka hiç bir hayvanın gerçekte ne olduğunu anlayamadım. fazlasıyla garipti çünkü hepsi* --- spoilerımsı ---
--- spoiler --- "hiçkimse kendi kaderini terk edemez." --- spoiler --- etkileneceğim mi varmış bilemiyorum ama dokunmuştu vesselam.
fazlaca kapitalizm eleştirisi yapan güzel animasyon. kriz sonrası değilde soğuk savaş döneminde yayınlansaydı, gominist deyip sınırdışı ederdi amerika. sanki hafiften değişiyor gibi bazı şeyler
western havası tam oturmuş, espriler çok yerinde, hikaye gidişatı da başarılı (gerçi üç perde geçişi bariz olsa da) epeyce keyifli bir film. bir ara animasyon olduğunu bile unuttum ve müzikleri de keyifli buldum. vermek istediği mesaj çok umurumda değil ve çoğu yerinde acayip güldüm.
spoiler rangonun arabalar arasinda ucusurken kirmizi bir convertable in camina yapismasi ve araba kullanan tipleri gorunce hassiktir fear and loathing in las vegas a gonderme diye yerimden sicramami saglamistir http://www.aeromental.net/…d-loathing-in-las-vegas/ spoiler
--- spoiler --- valla onu bunu bilmem de, daha filmin başındaki fear and loathing in las vegas göndermesi için bile izlenesi bir animasyon. baykuş züppeler de çok iyiydi. --- spoiler ---
herkes ağız birliği etmişcesine çocuklar için uygun olmadığını söylüyor bu film için. birincisi her animasyon filmi, bildiğimiz ve beynimiz yıkayan aptal çizgi filmler gibi olacak demek değildir. her animasyon filmi, tom ve jerry kıvamında masumca konular işlemez. ve her animasyon filmi tüm çocuklara yönelik yapılmaz zaten. ama özellikle bu filmi çocuklar da -tamam belli bi yaşın üzerindeki çocuklar da- izleyip mesajları alabilmeliler. the hangover çocuklar için değil mesela. neden? çünkü çocuklarımız ileride alkolik olabilir bu filmi izleyip. olmadı mike tyson'a özenebilirler ki allah korusun, kötü bi şey... evet çok doğru bir çıkarım. neyse, bence film eğlenceli ve kararında mesaj doluydu. bariz biçimde propaganda yaptığı sahneler var olmasına rağmen yine de birçok mesajı güzel dile getirmiş. ana mesaj da zaten, "dünyanın amına kodunuz, şu gezegenin kaynaklarını adam gibi kullanın artık ulan yeter!". güzel film, izleyin. kafanızda bi şey kurmadan izleyin. iki, üç kez izleyin. çocuklarınızla birlikte izleyin. hatta bırakın önce çocuklarınız izlesin. öff ne dolmuşum arkadaş!
türkçe altyazılı fragmanına aşağıdaki linkten ulaşılabilen tatlı animasyon http://www.fragmantr.com/…tyaz%c4%b1l%c4%b1-fragman
belki biraz iddialı olacak ama bildik tarantino film-şablonunu tarantino'dan çok daha iyi kullanıyor.. (http://yucitek.blogspot.com/2011/06/rango.html)
bluray versiyonunu izledikten sonra her karesini ayrı ayrı wallpaper yapmak istediğim, görsellikte tavan yapmış animasyon.
tam olarak tanimlayamadim bu filmi. diger animasyonlardan farkli ama cok guzel. animasyonlarimin ilk 5'ine girdi diyebilirim. gulmek icin izlemek istiyorsaniz hic bulasmayin derim, kalite icin affetmeyin izleyin.
(bkz: #24352400)
soundtrack albümü ayrıca indirilerek uzun yolculuklarda dinlenilmesi gereken eşsiz animasyon filmidir.
linkteki video'nun ardından izlemeye karar verdim. muhteşem bir animasyon ama animasyon demeye kıyamıyorum seslendirme yapanlar cidden oynamışlar ve bu durum tüm filme yansımış kanımca. pek çok göndermesi ve muhteşem müzikleriyle kesin izlenmesi gereken bir film. bir de bir kaç gündür kafamın içinde "rangoooo rangooo !!" müziği yankılanıyor, etkisinde kalmışım biraz. http://www.imdb.com/video/imdb/vi2359925529/
--- spoiler --- beans'ın ara sıra donduğu ve özellikle geceleyin rango ile geçen konuşması sırasında yine taş kesildiği sırada rango bunu öptü yanağından, sonra rango gidince tekrar eski halini aldı. numara mı yapıyor, yapmıyor mu çözemedim bir türlü. bence işine gelince yapıyor, işine gelmeyince yapmıyor. ayrıca nedense bu karakter bana zenci kızlarını hatırlattı ya. özellikle mimikleri, konuşması felan baya hoş bir karakterdi. filmdeki tek favori karakterimdi beans. ayrıca şahin amcam pek bir karizmaydı be. gagasında böyle gümüş takmalık felan, abimin her yerinden karizma fışkırıyordu taa ki rango tarafından kıçı tekmelene kadar hehe. --- spoiler --- kısacası eğer son zamanlarda güzel bir animasyon filmi izlemek isteniyorsa mutlaka izlenmeli. batının o sıcak havası resmen şu sıcak günlerde içinize işliyor. yanınıza mısır yerine soğuk kolalarınızı almayı unutmayın. aksi takdirde film sırasında zaten aşırı sıcak nedeniyle kalpten gitme olasılığı baya bir yüksek. valla şu an kaç bardak su içtim sayamadım. en iyisi kışın izlemek bu filmi diyeceğim ama böyle ortamda izlemek daha iyi çünkü insan ister istemez kendisini filmden bir karakter gibi hissediyor. o sıcağın içinde sanki sizde susuzluktan dolay hayat mücadelesi veriyormuşsunuz hissine kapılıyorsunuz. pixiv'den sonra, animasyonları ile gerçekten şahane bir film. filmin türkçesini izlemedim ama ingilizce seslendirmesi gayet güzeldi. hele hele johnny depp seven biriyseniz, johnny abimi rango'yu seslendirirken izlemek, filmden aldığınız hazzı iki katına çıkaracaktır.
western filmlerin en sevilen abisi clint eastwoodla superlesen izledigim en mukemmel bir kac animasyondan bir tanesi. zaten insan filmin ismini rango diye okuyunca meshur django geliyor aklina. haa bi de man with no name efsanesinin dillendirilisi var tek bi sahnede- cok iyi. yolun bundan sonraki kisimlarina spoilerlarla devam edecez. --- spoiler --- mermer araba, bir cok odul ve bati ruhu deyince zaten kafaya koymusuz bir model. yolun karsi tarafina gecince kertenkele ve arkasinda oscar odullerinin oldugu golf arabasini gorunce, ustune toz bulutu icinde per un pugno di dollari filminin finalindeki gibi clint eastwoodun silueti ile filmdeki heyecanim artti cok net. per un pugno di dollariyi izleyenler* az cok bilir clint eastwood'un uzerinde pancosuyla toz bulutunun icinden cikip geldigi sahneyi. resim biraz dusuk cozunurluklu ama anlatiyor ne demek istedigimi. http://oldweststories.net/…-fistful-of-dolars-2.jpg keske diyebilecegim nokta; keske seslendirmesini de clint eastwood yapsaymis da o ani dolu dolu yasasaymis. bati ruhunu clint eastwood duysaymisiz dedim. ama karakter dizaynini yapan ekibi cok buyuk tebrik etmek gerek inanilmaz iyi olmus. ayrica rangonun "burasi cennet mi" sorusuna, "eger oyle olsaydi kim novakla cilekli corek yiyor olurduk" repligi de guzeldir. ayrica su yilanla olan son muhabbet yine per un pugno di dollarinin finalinde gecmis olan muhabbetin efsanelestilirdigi yerdir. izleyenler bilir dostlar o filmde ramon ile joe arasinda bir 45'lik tabanca ve tufegin ustunlugu arasinda bir muhabbet vardir. "45'ligi olan bir adam, tufekli bir adamla karsilastiginda tabancasi olan, olu bir adamdir" der ramon. filmin sonunda clint eastwoodun canlandirdigi joe "hadi gorelim amuga godugum 45lik mi iyi tufenk mi" der ve kazandigi duello sonrasinda 45lik efsanelesir. rangoda yilan mermi'nin uzerinde 45 yazisini gorup 0.45 kalibre merminin 45lik colt'a ait oldugunu dusunur ve soyle der ki ben o sirada orgazmdan orgazma kosar da kosarim. "bir mermi. sen haklisin. sapkamla selamliyorum seni... bir efsaneden digerine" ayrica filmdeki favori karakterler su baykuslardir. ulan bir muzik grubu bu kadar mi yakisir bi filme. ayrica soundtrack'i kesinlikle edinilmesi gerek. modern yorumlarla western ezgileri, üüüf.. --- spoiler ---
umudumuz şaban filminin animasyonu.. şaka bi yana çok eğlenceli, yer yer ciddi, yer yer geyik bi filmdi.. küçük çocukların gidip de anlayamayacağı ciddiyette iç hesaplaşmalar, sanrılar mevcuttu.. ve johnny depp sesiyle bile mükemmel oynamış.. ama favorim baykuş orkestrasıydı.. edit: filmden daha büyük zevk almak için per un pugno di dollari filmini ve clint eastwood'un oynadığı karakteri izlemekte yarar var..
bu arada kimse yazmamış; rattlesnake jake, bildiğiniz lee van cleef'tir. merak edenler için resmini hazırladım: http://i53.tinypic.com/7148pl.jpg
tim burton filmleri kadar karanlık olmasada, çocukların çok seveceği karakterler pek yok. para kazanmadığı (kazanmayacağı) bir gerçek, ama ben başarılı buldum. yalnışlıkla happy feet izlemiş animasyon severlere bir pan zehir olarak önerilebilir.
"ölümle çöl birer kankadır. ölmek istemiyorsan ona buna sataşma. bizim sözümüzü dinle, çok kalma burada. güneşin kızarttığı kemikleri bağırsaklarını yakar. kuşa dikkat et yoksa alır seni kaçar." yukarıdaki çöl türküsüyle başlayan film, bir efsaneyi anlatıyor. --- spoiler --- daha küçük yaşlarda tiyatro eğitimi almış rango, tüm hünerlerini kasaba sakinlerine gösteriyor. kolpacılık yaptığı da söylenebilir. tabii gerçek bir kolpacı her zaman en zekilerden çıkar. ilerde yaşadığımız dünya için de petrol kadar değerli olacak su, (ki şu an istanbul'da kaliteli bir damacana su 5 lira civarı) koca bir senaryonun baş elementi. kuş bandosu bir harika, onlar fenomen. kablosuz elektro gitar çalanını gördüm diyorum yav! *63. dakikadaki "kapalı gişe" esprisi. --- spoiler ---
three amigos baz alınarak yaratılmış animasyon. azıcık uzun ama western türüne ait tüm klişelere dozunda yer verip izleyenleri ve tür meraklılarını mest edebiliyor. bill nighyın performansı süper. spirit of western'le clint eastwood'un araya sokulması lezizzzz.
çok hoş ayrıntılara sahip, güzel hayvan tasarımlarıyla, baş roldeki kahramanın farklılığıyla güzel bir film. --- spoiler --- böcüklerin raongoyu yolun diğer tarafında sırtlayıp götürdükleri sahne sparrow'un 3. filminde yengeçler tarafından taşınan gemi sahnesini çok hoş bir şekilde anımsattı --- spoiler ---
rango bildiğiniz animasyonlardan değildir. şöyle gülmeceli eğlenmeceli bir 90 dakika geçirelim diye başına oturursanız yanılırsınız. zira evvela 115 dakika. ikincisi bildiğin film bu. hem de iyi bir film.
izlediğim en iyi animasyon filmlerden biri olmasının yanında -pixar halt etmiş- ayrıca senenin en iyi "film"lerinden biri. oskar'da, en iyi film dalında şansı olmayabilir, ama en iyi animasyon dalında ödülü gözüm kapalı verirdim verbinski ve ekibine. filmdeki göndermelere gelecek olursak, o kadar çoklar ki. bazılarını anlamanız -o filmi izlemiş olsanız dahi- oldukça zor. imdb'den topladıklarımla beraber, işte bazı göndermeler: --- spoiler --- rattlesnake jake'in gözleri sauron'un gözüne, yılanın tipi de lee van cleef'e gönderme. rango'nun filmin başında ön camına yapıştığı araba-içindeki iki kişi-monolog hepsi birden fear and loathing in las vegas filmine gönderme. bu da filmin kendisinden. filmdeki suyu ele geçiren gücü de ele geçirir konsepti chinatown'dan alıntı, belediye başkanı ise noah cross'un* bir parodisi. takip sahnesi öncesi, pit görevlisi kunduzun (?) başındaki kask easy rider'daki george hanson karakterine gönderme. takip sahnesi mad max 2'ye ve star wars'a gönderme. rango'nun takip sahnesi sırasında iple duvarda yürüdüğü sahne the matrix'teki sahnenin aynısı(ymış) takip sahnesinde çalan banjolu (mik-kem-mel olmuş) ride of the valkyries müziği ve yarasalı savaşçılar konsepti apocalypse now'a bir gönderme. banka'daki damacanalı sahne (rango'nun su içtiği) a wonderful life'a gönderme. böcekler tarafından taşınan rango ve sonrasında yaşadığı 'öteki taraf' deneyimi pirates of the caribbean at world's end'deki jack sparrow'un arafta (salladım ismini) yaşadıklarına gönderme. yürüyen kaktüsler lord of the rings'deki entlere gönderme. bankacının cesedi başında söylenen "birds gotta eat, too" repliği outlaw josie wales'e gönderme. rango'nun 'yol'da karşılaştığı armadillo roadkill don quijote'ye gönderme. rango'nun filmin başında teraryumundaki cansız mankenin kollarını oynatışı singin' in the rain'deki şu sahneye gönderme [2:21'de başlıyor] rango'nun çıkarttığı garip sesler (düşüneni tebrik ediyorum) odd couple'daki jack lemmon'a gönderme. şuradan izleyebilirsiniz [40. saniyede başlıyor] rango'nun gece kamp yaparlarken, havaya ateşle çizdiği resimde kiss grubunun logosu görünüyor. yine star wars referansı mevcut resimde. filmin başlarında, şahin tarafından kapılan kara kurbağasının "you son of a..." diyerek sözünü tamamlayamaması iyi kötü çirkin'in sonunda tuco'nun repliğinin neredeyse aynısı. rango'nun teraryumdaki "i will become the greatest lover the world has ever known." sözleri don juan demarco filmine (johnny depp oynuyor kendisini) gönderme. priscilla karakteri ve rango'nun "little sister" deyişi true grit'e (mattie ross) gönderme. filmdeki gıcırdayan rüzgargülü de (gıcırdayışıyla birlikte) once upon a time in the west'e gönderme. ayrıca, belediye başkanının büyük planını ilk kez görürken yapılan geniş plan çekim de bir zamanlar batı'daki flagstone kasabasına yapılan geniş plan çekime gönderme. mezartaşlarından birinde yazan "he's dead jim" yazısı star trek'e gönderme. kasabadaki 12'ye vuran saat zımbırtısı da the quick and the dead'e gönderme. rango ismi için ise: rango - tv series --- spoiler ---
karakterler bu kadar karikatürize edilmese national geographic belgeseli kadar gerçek bir şey çıkarmış ortaya. tam anlamıyla animasyon harikası. hatta bazı yerlerinde gerçekten konuşan hayvanlar kullanıldığından şüpheleniyorum.
sen gel sürüngenler aleminden feyz alıp bilindik animasyon çerçevesinin dışına çık - gerçi bu western hikayesine yerleştirme çabasının veya sürüngenlerin suya en az ihtiyaç duyan yaratıklar olmalarına gönderme yapan çapsız bir ironinin sonucu da olabilir - ama filmi ilerletmek için sürekli ona buna "selam çak", ikinci sınıf komedi öğelerinden medet um. film olarak olmamış bir yapım; mutfaktaki bütün malzemelerin içinde olduğu bir bulamaç çorbası. animasyon için ise söyleyecek söz yok her karesi itina ile hazırlanmış ve çok kaliteli. keşke animasyon emekçilerinin bu çalışmaları daha iyi bir yapımla eşleşmiş olsaydı. --- spoiler --- golf sahaları için ziyan edilen su - çapsız yapımlar için harcanan emek --- spoiler ---
bugün 2 saatimi eğlenceli kılan animasyon filmi. herkesin bahsettiği gibi animasyon açısından çok başarılı. hatta film sırasında "lan bu film animasyon değil miydi, bu da mı animasyon sayılıyor ki" gibi soruları aklımdan geçirmeme neden oldu. sanki herşeyi normal filme çekip karakterleri bilgisayarda düzenlemişler gibi duruyor.
efenim; western hastası her bireyin tatması gereken bir film. rango kardeşimizin saçma dünyasından ziyade, özlediğimiz western klişeleri ile dolu olması filme hasta olmanızı sağlar. bu filmde ennio morricone eksikliğini es geçecek olursak, tatmin olmamanız için herhangi bir neden göremiyorum. aşağıda siktir çektiğim guruha dahil değilseniz sevme garantisi veriyorum, kefilim filme. --- spoiler --- trt pazar sineması kuşağında western izleyip de kemerine yuvalar açıp, içine minik tahta parçaları dizmeyen, hele kemerin iki yanına plastik tabanca takmayan arkadaş!.. evet sen!.. siktir git shrek izle. --- spoiler ---
pazar günleri trt'de oynayan western filmleri hastası kayın babama izletsem ben bu bölümü hiç izlememiştim dedirtecek film o nasıl bir senaryodur, nasıl bir grafiktir arkadaş, sağa gönderme sola gönderme başım döndü şerefsizim, filmin başında ortadan ikiye bölünmüş armadillonun yakın çekimlerinde "ahan da bu animasyon değil şerefsizim ss alayım da panter emel'e göndereyim hayvan hakları ihlalinden yaksın yönetmenlerin başını" dedim ama yok adamlar bildiğin en ince ayrıntısına kadar çizmişler (kafayı çizmedilerse iyi). http://cineplex.media.baselineresearch.com/…rge.jpg rattlesnake jake'in gözlerine bakınca direk yüzüklerin efendisi izleme arzusu depreşti bu kadar mı keyif alır insan. http://simplywallpaper.net/…e-3-rango-wallpaper.jpg --- spoiler --- bu arada ben çok paranoyak olabilirim belki ama filmdeki batı ve doğu hikayesi günümüz amerika ve ortadoğu ilişkisine ne kadar da benziyor, rango da bukalemun hani reng değiştiriyor filan üstelik bir de şerif daha ne. --- spoiler ---
ben bundan sonra kertenkelelere, bukalemunlara çok daha farklı bakarım artık. zaten mecbur kalmazsam kıymazdım da artık hiç kıyamam yani. izlediğim animasyonlar arasında ilk beşe şüphesiz rahatlıkla girer. kullanılan metaforlara ba-yıl-dım. "ben kimim" sorgusu için bir bukalemundan daha iyi ne seçilebilirdi ki. bravo bravo... sonlara doğru kapitalist düzen içinde sermayeyi elinde tutan ile buna muhtaç olan tarafın simgeselleştirilmesi, sermayeyi elinde tutanın kötü güçlerle canı pahasına gözü dönmüş bir şekilde işbirliği...bütün bunların yanında iyi bir zekadan çıktığı belli olan ince esprilerin güldürmeye devam etmesi... vay be dedim. çocuğum olsa oturturum bunun başına, diyalogları ezberleyip, bir sonuç çıkartabilene kadar izletirim valla. zaten öncesinde şirinler'le pratik yapmış olacağından zannediyorum aklı basmaya başlar.* bir kez daha söylüyorum ba-yıl-dım.
hans zimmer'in müthiş müziklerini burada kelimelerle anlatmak yerine, albümünü indirmeyi tavsiye etmeyi daha doğru bulduğum filmdir.
rango son zamanlarda izlediğim en iyi animasyon filmi. gore verbinski ve ekibi harika bir iş çıkarmış. johnny depp rango'ya adeta hayat vermiş. su, kum, ateş gibi modellemesi oldukça zor olan öğeler oldukça başarılı görselleştirilmiş. işık ve gölge kullanımı enfes. hans zimmer müzikleri eğlenceyi arttırırken, seslendirenlerin anı yaşıyor olması çok güzel bir sonuç çıkarmış ortaya. izlemeli, izlettirmeli.. http://www.imdb.com/video/imdb/vi2359925529/
konusu vasat, hikayesi bildik bi film.. ama konuyu isleyis bicimi, karekter secimi, ses vurgulari, replikler ve benzeri teknik detaylar mukemmel. film igrenc yaratiklarla dolu, cocugum olsa kesinlikle goturmem. ingilizce biliyorsaniz, espiriler, ses tonlari, konusma bicimleri muhtesem tarif etmesi zor. muzikler de bu denli hos secilince izlemesi oldukca keyifli bir yapim olmus. iq'su 100 uzeri, 80'lerde cocuk olmus bi sevgiliniz varsa, super eglencelik 2 saat sizi bekliyor. 7/10
yeni seyredebildigim rango icin genele hak veriyorum teknik ve animasyon anlaminda suana kadarkilerin en basarilisi bence.. karakterlerin cirkin ve problemli olmasi cok daha hos olmus.. bir de her bir karakterin farkli bir aksani var ki bazilari gercekten cok zor anlasiliyo, beans gibi.. bu da cok hos olmus bence..
insan susatan film.
orjinalinde johnny depp'in, türkçesinde yekta kopan'ın seslendirmesiyle can bulan güzel ve eğlenceli bir animasyon filmi. çakma vahşi batı'da suyun peşinden giden çakma kahramanın hikayesi. (bkz: büyüklere masallar) http://www.filmarasi.com/…aspx?id=565221&name=rango(2011)
tek bir küfürün dahi yer almadığı dahi bir film. çoluk çombalak gönül rahatlığı ile izleyin. imdb'sini bilmem ama benden 7.6/10. (bkz: küsuratlı sayı vereyim de salladığım anlaşılmasın)
filmin girişinde ki rango'nun ses denemeleri, akvaryumdakileri oyuna dahi etmeye çalışması, duygusal sorunlu kızı anlayabilmesi acayip hoş olmuş. canım sıkıldıkça bunları seyreder oldum. daha çok animasyon film izlemeye karar verdiren film.
atmosferi yıllardır birçok animasyonda görmeye alıştığımızdan farklı, naif olmayan, hattâ bazıları ürkütücü gelebilen çizimlerle resmedilmiş, buna rağmen karakterlerin çoğuna kendilerine has özellikler katarak görünümlerinin iticiliğini yumuşatmasını da bilmiş olan animasyon. karelerinde şahin-rango kovalamacaları, rango'nun kasabaya ilk geldiğinde ortama uymak adına doğasına uygun sergilediği bukalemunlukları, baykuşband vb. gibi birçok komik ayrıntıyı yakalamak mümkün. özellikle beans'in güzel kotardığı güney aksanlı konuşmalar da cabası.
bir gün birisi anime cemaatini toplayıp 'ne durumdasınız? geldiğiniz nokta nedir?' diye sorduğunda gönül rahatlığıyla bu film sunulabilir, o derece farklı o derece uç noktadır.
filmi izlemekten bile vazgeçirecek kadar ucube karakterlerle dolu animasyon. 1,5/10'unda bıraktım
izlediğim en iyi on animasyon arasında sayarım; hem de ilk beşe sokarım hiç düşünmeden. konusuyla, karakterleriyle, atmosferiyle, müzikleriyle pek güzel, pek özgün ve cici olmuş. peluş hayvanı yapılacak kadar "fluffy" ve şirinlik böceği klasik animasyon karakterleri bekliyor iseniz beklediğinizi veremez tahminen çünkü "tipsiz (o da kime göre neye göreyse) olan hayvanları deforme edelim ama yeter ki şirin, böyle patates gibi tombiş tombiş burunlu cici yaratıklar olsunlar" kaygısı yok filmde; bukalemun bukalemuna; kaplumbağa kaplumbağaya; fare fareye benziyor. --- spoiler --- ilk kez gittiği dirt kasabasında barda tek kurşunla bilmem kaç kişiyi öldürdüm şöyle kahramanım böyle şahaneyim diye bol keseden atarken gelen kabadayının karşısında ne yapacağını bilemeyip de adamın ağzından yanan sigarayı alıp yediği sahneden altıma işiyordum az daha gülerken, şimdi bile gülüyorum. --- spoiler ---
johnny depp etkisinin hissedildiği western animasyon.
the adventures of tintin'den sonra senenin en iyi animasyonu. http://www.sinemakulubu.com/…vie-review/rango-2011/
yamuluyorsam düzeltin türkçe dublajını yekta kopan ın yaptığı keyifli ona buna tavsiye ettiğim film.
annie ödülleri'nden en iyi film dahil 4 ödülle dönen yapım. http://medicaljesus.blogspot.com/…e-kazananlar.html
http://www.sinemakulubu.com/…-iyileri-ves-odulleri/
84. oscar ödül töreninde oscar'ı kapmış animasyon. haketti bence!
2012 oscar larinda en iyi animasyon film odulunu kazandi bu gece.
amerikan film akademi'since 2011'in en iyi animasyonu seçilen, eğlenceli, kendi içinde derinliği olan, çok başarılı bir kapitalizm eleştirisi içeren film. johhny depp nasıl güzel seslendiriyor; karakterler, kasaba halkı, bedenlerine tek tek işlenmiş pulları/tüyleri/bakışlarındaki hisler/mimikleri ne kadar güzel yansıtılmış. loser karakterin sonunda hep kahraman olması ve daima mutlu sonla bitmesi gibi bir animasyon film klişesini de barındırmasına rağmen, bu filmi zevkle izledim. animasyonlar her yıl bir öncekinden daha iyi, daha üstün oluyor, harika bir deneyimdi... (bkz: 1080p) (bkz: full hd) (bkz: blu-ray)
dünyanın ilk oscar kazanan bukalemunu.
yapımcıları yüreklidir bence çünkü hiçte şirin yapalım aman animasyondur çocukları çekelim diye düşünmemişlerdir ve karakterler çocuklar için sevimlilikten çok çok uzaktır. ayrıca bunun yapılmışı vardır resmen, bana korkusuz korkak'ı hatırlattı nedense.
harika bir soundtrack'i vardır. http://www.youtube.com/watch?v=axfejgsildg
artık animasyonlarda esprileri büyüklerin çizimleri çocukların seveceği tarzda yapıyorlar. shrek bunu netleştiren ilk örnekti bence megamind ve çizmeli kedi'de bu türün zirvesi. ancak rango çok zekice ve klas bir film olmasına rağmen biraz fazla "dark" geldi bana. belki de yetişkin animasyonunun temelini atıyor ki bu ticari açıdan çok karlı bir tür olabilir özellikle tarihi filmlerde.
içinde sevimli olmayan ama başarılı karakterlerin olduğu ve klasik dünya düzeni hakkında da birkaç kelime etmeden geçmeyen çok güzel bir animasyondur. ve bazı filmlerde olduğu gibi karakterlerle özdeşleşip insan olduğunuzu unutur ve insanlara kızarsınız. aslında verdiği klasik mesajlarla hem çocuklara hem de içinde çocuk ruhu taşıyan tüm yetişkinlere hitap edebilmiş film. ayrıca altyazılı versiyonunda filmde resmen johnny depp oynuyor gibi lan. güzel film. --- spoiler --- my name is rango. ain't nobody going to tango with the rango. kaderinde kahramanlık olan kahramancık rango. kalan hayatında silah losyonlarını sürmeyi unutmasa bari. (bkz: swh) --- spoiler ---
müthiş bir animasyon. yekta kopan'ın dublajı da ayrı müthiş..
burundi'nin kuzeyindeki eyaleti kayanza'da (province) 51,237* nüfuslu bir yerleşim birimi (commune/township/ilçe). kayanza: goo.gl ~ 24point0.com (kaynaklar: presidence.bi ~ mbendi.com ~ geohive.com/burundi) (bkz: burundi/@onkaimeon) (bkz: kayanza/@onkaimeon)
sebepsiz güldüren animasyon. hani mesela bir ice age 4'deki gibi komik muhabbetler yok. ama karakterlerin tipleri ve hareketleri çok sempatik ve komik. başından sonuna kadar gülümsetti. izlenesi, güzel bir animasyon. gerçi oscar almış, yaptığım yoruma bak. ömer üründül gibi hissettim.
"su" üzerinden yürüyen harikulade teması, dirt kasabası belediye başkanının ağzından dile gelen, vücut bulan, abidevi bir heybetle önümüze dikilen animasyon: "suyu kontrol eden her şeyi kontrol eder" buna mukabil: üç-beş kuruş liraya dereleri sattiler
geçen yıl en iyi animasyon filmi dalında oscar almış, dublajsız izlenildiğinde johnny depp'in çok başarılı bir seslendirme sanatçısı olduğunu anladığınız filmdir.. ilk 10-15 dakikasındaki durağan ve bir animasyon filmi için fazla derin bölümünü atlatabilir de sonrasında sonuna kadar büyük bir zevkle izleyebilirseniz eğer, izlediğiniz en iyi animasyonlardan biri olması kaçınılmaz olacak bir filmdir rango.. ayrıca filmde geçen müzikler de tek kelimeyle nefistir.. sanırım yukarıda da verilmiş ama ben tek bir yerde toparlayayım istedim sountrackleri.. http://tinyurl.com/amn4gcm http://tinyurl.com/b3zyafj http://tinyurl.com/anod4w3 ilk ikisini beğenmeyebilirsiniz ama filmi izledikten sonra sonuncusunu tekrar dinlediğinizde böyle bir ihtimal olacağını zannetmiyorum..
dublajlı ve dublajsız versiyonları birbirinden güzel animasyon.
dublajsız versiyonunu çok beğendiğim filmdir. johnny depp ustalığını konuşturmuş adeta. en son ratatouille animasyon filmini seyrettiğimde bu kadar eğlendiğimi hatırlıyorum. bir çok yoruma katılarak ilk beşe rahatlıkla alınabilir demekteyim. --- spoiler --- kasaba suya kavuştuktan sonraki denize girme ve plaj sahnesine çok güldüm. en çok eğlendiğim bölüm burası oldu. elektro gitar çalan baykuş da efsane olmuş. --- spoiler ---
