sidney lumet filmi, 64 yapımı, rod steiger oynuyor. ilgili başlıkta (bkz: pawn broker) fazla değinilmemiş evvela onu anladayım, pawnbroker türkiye'de dengi olmayan bir müessese ve şöyle bir mantıkla çalışıyor: paraya ihtiyacınız var, gidip bir malı rehin bırakıp karşılığında cüzi bir ücret alıyorsunuz. anlaştığınız periyodun sonuna kadar gelirseniz malı sattığınızın biraz üstünde bir fiyata geri alabiliyorsunuz. o periyodda aldınız aldınız; alamadınız? pawnbroker artık malın rehincisi değil sahibi oluyor, tutturabildiğine satıyor malı. siz bizzat gitseniz bile malın bir zamanki sahibi olmaktan doğan tüm tanışıklık ortadan kalkmış oluyor, pawnbroker amnezik bir hoşgeldiniz çekiyor size. tabi amerikan esnafını bildiğimden değil, gider anlaşırsın adam verir aynı paraya, olmamıştır diyemiyorum şu noktada. filme gelirsek lumet, pek çok yahudi yönetmenin bir vazife addederek ele aldığı soykırımın hikayesini new yorklu bir yahudi olarak new york'ta yakalıyor ve literatürün komplikasyonuna bakınız ki yahudi soykırımından kurtularak amerika'ya gelen göçmenler üzerine yapılmış ilk filmlerden biri kabul edilen the pawnbroker'da bir rehinci olan rod steiger'i flashbacklerle avrupa'ya, 20 yıl öncesine geri yollayarak yahudiliğini yapıyor; bir yandan da flashbacklerden çıktığında onu kendi kentinin karmaşasına sokarak şehir filmlerini devam ettiriyor. tabi bu film yapıldığında ben filmin hedef kitlesine dahil değildim, benim de bu filmi göreceğim planlanmamıştı öngörülemiyordu o zamanlar ama sanki her filmin temaları beni enterese ediyormuşçasına izlemememe rağmen böyle birkaç temalı film var ki ucuz empati gayreti duymadan, rahatlıkla beni ilgilendirmediğine kanaat getirip anca ününe, yönetmenine falan itibarımdan uyarılmadan izlemiş bulunuyorum ve bir yahudi, bir new yorklu veya bir sidney lumet veya rod steiger izleyicisi değilseniz ancak sinema okullarında geleceğin sinemacılarına "bir film böyle çekilir" mantığıyla izletildiğini bilerek izlersiniz the pawnbroker'ı; adam kamerayı o kadar da güzel yerlere koymuş.
