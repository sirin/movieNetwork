el dia de los muertos. meksikada kutlanan bir festival adı. ölülerin mezarına en sevdikleri yemek falan bırakılır. bir ara discovery channel da bu günle ilgili bir belgesel izlemiştim. halloween vari bi kutlama...
(bkz: george a romero)
(bkz: day of the tentacle)
filmin açılışında, sokaklarda uçuşan dolarlar ve sallana sallana yürüyen zombiler muhteşem bir doomsday tablosu çizer. bir de zombilerin üzerinde test yaptıkları bir sahne vardı. zombi diş fırçasını tanıyıp ağzına götürüyordu falan...
ayrica; (bkz: brain dead) (bkz: dead alive) (bkz: resident evil) (bkz: re animator)
meksikalilarin kasim ayinin ilk iki gununde ve ozellikle bugun oluleri aniyoz diye suratlarini boyayip icip costugu, aztek olum tanricasi mictecacihuatl'a adanmis abuk subuk festival.
vakt-i zamanında gecenin bir yarısı cnbc e de gördüğüm ve beni epey şaşırtan bi film. açık açık insan yeme sağneleriyle suratları epey buruşturmuştur.
cogu katolik ulkede de olan bir gun. insanlar olmus akrabalarinin mezarlarina giderler. yabancilari ilgilendiren tek yonu gunun tatil olmasidir
george a romero'nun askere kin kustuğu, gerilim veya korku olayını aşmış, gore olarak nitelenebilecek tiksinç sahnelere sahip olan film. --- spoiler --- final karelerinde parçalara ayırılan askere çok acıdım ben. --- spoiler ---
fazla siniri ayıklanıp önümüze 28 days later adı altında yeniden sürülen film.
bu filmde en korkunç sahne zombilerin askerleri parçalara ayırdıkları sahneler değil, bir askerin zombiler tarafından tuvalette kıstırılınca ağzına silah sokup tetiği çekmesidir. bunu kaç insanoğlunun yapacağı da ayrı bir tez konusudur.
bir başka tuhaflık için (bkz: dawn of the dead)
asker zombi, gelin zombi, palyaço zombi , balıkçı zombi ve balerin zombi gibi enfes zombi çeşitlemelerine ek olarak sinema dünyasına "duygusal zombi bob" gibi enfes bir karakter katmış filmdir.
dawn of the dead 'den sonra çekilen dead serisinin 3. filmi. alt metiniyle insanoğlunun cahilliğini çok güzel anlatır.
beyaz amerikali askerlerin fasist, gerizekali, ongorusuz insanlar olarak, afro-amerikali karakterin kurtarici olarak resmedildigi film. ucsuz bucaksiz alt metinlerinden biri de ilkellik-medeniyet celiskisidir ve romero bati medeniyetine hic de ovguler duzmez. egitmeye calistigi zombileri cocuklari olarak goren dr. frankenstein, bob adindaki zombiye klasik muzik dinletir, odul olarak da ona olmus askerlerin etlerini verir...
kıçını bir şekilde kurtarabilmiş insanların, zombileri sollayarak birbirlerini nasıl yediklerini anlatan üçlemenin sonuncusu. geyik olarak addedilebilecek bir mevzuya sahip olan ve kimi sahnelerde yok artık nidaları attıran bir film olarak kalabilecekken, insan oğlunun en alakasız zamanlarda bile nasıl da nankör, efendim açgözlü, liderlik hırsıyla yanıp tutuşan mahlukatlar olduğunun pek güzel anlatılması bakımından alır başımın üstüne koyarım ben bu filmi ve nezdinde george a romero'yu. romero'nun bu filmi ve diğerleri insanlığımızdan utanmak, silkinip kendimize gelmek için birebirdir, zombiler hikaye...
(bkz: dia de los muertos) (bkz: pan del muerto)
(bkz: totensonntag)
derek sherinian'ın 2004 yılında çıkardığı mythology albümünün ilk parçasının adı (8:20).
sopor aeternus ' un 2004 yılında çıkan la chambre d'echo adlı albümünün 14üncü parçası... sözleri kopyala yapıştır ile ; unexpected...suddenly...as if from nowhere they appear, the monks are wearing fire-coloured gowns, their faces, friendly but determined, are hidden behind lacquered masks, painted black&white, they're having the shape of over-dimensional skulls. quickly and nimbly they are moving forward, hopping dextrously, throwing their legs like ageless jesters...so high up into the air. each of them is armed with a short, an even piece of wood, remarkably resembling...ancient worn-out washing-boards. polished to strike ritually...-this is the day of the remaining dead. on this day we celebrate the expulsion, or rebuke, of the spirits wich have unintendedly been dragged along. some of these ghosts have been forgotten, some have simply been ignored, these remnants with a gowing hunger...must be exorcised, must be removed. this ritual alway commences without warning, suddenly, therefore it cannot be assigned to a certain date of time. it rather tends to inevitably follow a chain of events, a special spiritual feature inherent in each and everyone of them. put of the sphere of influence...of the sphere of the days to be the monks are approaching, spinning on their own axis as they dance and sing and hitting every person present dard between the shoulder-blades as everyone here is dragging fidget, invisible..."appendages". as if by change, not expressly invited, we've assembled here today vehemently we are being hit...and driven through the western gates, out of the monastery in the direction of the setting sun a necessary purifying ceremony for the (fragile) days to come...
filmlerin okunuşunda yönetmenlerin niyetinin ne kadar kaale alınması gerekir bilmiyorum. 1985 tarihli bu filmin ikinci körfez savaşında batının kendi içindeki tartışmalarının bir alegorisi olarak algılanabileceğini düşünüyorum. konu şöyle: zombiler etrafı sarmış, bir askeri üs içerisinde hapsolmuş bir grup insan bulundukları durumdan nasıl çıkacakları konusunda strateji geliştirmektedirler. grup bir bilimadamı, onun asistanı olan bir kadın, iki teknisyen ve bir takım askerden müteşekkildir. çok yüzeysel okursak: rasyonellikle irrasyonelliğin çatışması var filmde. bilimadamı rasyonel, durum analizi yapmaktan yana; askerler ise irrasyonel, agresif, saldırgan. daha derinine okuyalım iki teknisyen mizantrop, yokolmakta olan dünyada son günlerini kendilerine kurdukları lüks bir yaşamla geçirmek istiyorlar. bir aksiyon planı yok, vazgeçmişler, boşvermişler. "gölge etme, başka ihsan istemem" diyorlar. aksiyon stratejisi numara bir: ne yaparsan yap hiçbir işe yaramayacağından, aksiyona geçmemek, durduğun yerde durmak, günün keyfini çıkarmak en iyisi. bilimadamı rasyonel, düşmanı anlamaya çalışıyor. ele geçirdiği bir zombiyi tekrar eğitmeye çalışıyor. rasyonelliğe olan inancı, bu eğitim esnasında zombinin "hatırlamasına" çalışmak. sokrates miydi, aristo'muydu işte hangisiydi. o işte. tüm bilgiler zaten insanda saklı, konuşarak, tartışarak o bilgileri açığa çıkartmak gerekir düsturuyla zombiye insanlığını hatırlatmaya çalışıyor. ama karanlığa bakan o karanlık içinde kendini mi görür, veya artık ne dersiniz, üzüm üzüme baka baka mı kararır? veyahut şöyle diyelim: fazla empati zararlı mıdır? bilimadamı anlamak uğruna akılalmaz şeyler yapmaktan kaçınmıyor, burada anlatmıyayım. askerler agresif, irrasyonel. tek aksiyon planları saldırı. kadın karakter en ideali. duruma, koşullara göre aksiyon planı belirliyor. bir düsturu, "programı" yok. empirik gerçekliği göz önünde bulundurarak düşünüyor yani. ırak savaşına gelelim: die zeit gazetesinde bu hafta mükemmel bir makale çıktı. özetleyip ekleyerek yazıyorum: batı içerisinde 11 eylül ile beraber bir tartışma başlıyor hemen. daha en baştan aslında kriminel bir olay veya basit bir terör olayı olarak algılanabilecek saldırı, hemen bir prensipler savaşına dönüşüyor. saldırının mahiyetini düşünmeden evvel, bir islam dünyası/batı dünyası karşıtlığı sorgulanmaksızın kabulleniliyor. ve bu noktada tartışmanın tarafları ikiye ayrılıyor: agresif saldırganlar ile empaticiler. açıkçası filmdeki kadına denk gelecek, "empirik realiteyi" düşünen yok. yani "bir saldırı halinde başarı ihtimali nedir, sonuçlar ne olacaktır, üstesinden gelinebilecek midir?" diye bir hesaptan ziyade, yani "nasıl?" sorusundan ziyade, "neden" sorusuna konsantre olunuyor, ideolojiler devreye giriyor. avrupa empatiden yana, anlamaya çalışmaktan yana, islam medeniyetinin isterse batılı olmama hakkını teslim etmekten yana. amerika empatiyi yuhalıyor, demokrasi, insan hakları gibi değerleri ön plana çıkarıp, islamla empatinin bu değerlerden vazgeçmeye hazır olmak şeklinde algılanabileceğini söylüyor. demokrasinin, insan haklarının evrenselliğinin savunucusu olmuş olan sol, birden yerelliği, farklılığı kabul ediyor. ama bu, filmdeki bilimadamı gibi "empati uğruna kendi değerlerinden sapma"ya gitmesin? diye bir kontra geliyor amerika'dan. ideolojik tartışmalar gitgide bir kamplaşmaya yol açıyor. tüm kamplaşmada, ısrarla empirik gerçekler görmezden geliniyor. amerika'nın ırak'a girmesine "insanlık değerleri" vesair adına karşı çıkılması şart değil. daha öncesi var: hedefe ulaşabilmek, empirik açıdan mümkün mü? bu soruyu hiç akla getirmeksizin sadece ideolojik formasyona göre tartışıldığında elbette sonuç hüsran oluyor, tartışmalar da boş. ırak savaşı çerçevesinde aydınlanmacı avrupalı aydın, aydınlanmanın özünün anlamak, empati kurmaktan geçtiğini; agresif amerikalı aydın, değerlerin şaşmaz bir şekilde savunulması ve yayılması gerektiğini tartıştılar. bu tartışma olayın özünden sapmak için birebirdi. kendi emperyalist geçmişinden utanan aydınlarla kendi demokratik vs. değerlerinin evrenselliğinden yana olan aydınların birbiriyle kapışmaları için bir fırsattı; bu kapışmanın maliyeti ırak savaşının yanlışlığı konusunda hemfikir olunamamasıydı. çünkü tartışılan savaşın empirik açıdan mümkünlüğü değil, ideolojik olarak gerekliliğiydi.
(bkz: day of defeat)
şu hayatta gerçekten sıkıcı bulduğum birkaç şeyden biri zombi/yaşayan ölü filmi entellektüelizmi. özellikle sosyal bilimciler ve etki alanlarındaki kişiler tarafından paylaşılan bu fetişizm sayesinde; kopan kolların, kafaların, dökülen iç organların, etrafa saçılan kanların arasından tüketim kültürünün kodlarını, ırkçılığın ve ayrımcılığın boyutlarını, ulusal güvenlik sorunlarını, sınıf çelişkilerini, toplumsal histerileri vb. tartışmak pekala mümkün oluyor. aslında zombi yerine, norman bates'i, michael myers'ı, katil karıncaları, süpersonik teknolojileriyle pis uzaylıları, attıkları savaş çığlıklarıyla barbar kızılderilileri, ellerinde silahlarla her an ormanın içinden çıkabilecek gözü dönmüş vietnamlıları koyduğunuzda da benzeri filmlerle ve benzeri film okumalarıyla karşılaşabiliyorsunuz ancak zombilerin bahsi geçen temaların tartışılmasında kapladığı yer hep başka olmuş. zannedersem bunun altında yatan da hemen her sosyal bilimin öyle ya da böyle ihtiyaç duyduğu, bütüne dair açıklayıcı bir etmen ya da metod arayışıyla illgili. bir tarihçi için tarihin aklı, sosyolog için toplumsal baskı, kültürel kodlar, siyaset bilimci için güç iktidar ilişkileri, psikolog için bilinçaltı ve güdüler bu ihtiyacı karşılıyor, ama bütüne dair konuştukça tek başına insan olmanın niteliği ya da çekiciliği de ortadan kalkıyor, sen ahmet, mehmet vs. olsan da aslen tarihin aklı ya da çeşitli kültürel kodların veya bilinçaltının ya da olmadı güç iktidar ilişkilerinin içinde bir anlam ifade ediyorsun, kendi başına bir bütün oluşturmaktansa, bir bütünün parçası olarak anlaşılır hale geliyorsun. bu genellemeci ve de aynı zamanda indirgemeci kolaylık zombi filmlerinde daha da bir kullanışlı hale geliyor, fazlasıyla kalabalık ve sayıları da hızla artan, temelde birbirlerinden ayırt edici bir özelliği bulunmayan, geçmişte ne yaptıklarının, ne olduklarının pek bir önemi olmayan, söyleyecek bir sözleri olmayan ve sürekli aynı hareketleri ve davranışları sergileyen zombilerle sosyal bilimcilerin bahsi geçen metodolojik yaklaşımları ve modellemeleri aslında birbirleriyle gayet iyi örtüşüyor, zombiler ve zombilerin tehdit ettiği insanlar üzerinden sosyal bilimlerin temel konularını, literatüre uygun bir dil ile tartışmanın çekiciliği de sanırım bu örtüşmede, benzerlikte yatıyor. bütün bunlar bir kenara koyup, day of the dead’e gelirsek, filmdeki felaketin kaynağı benzeri zombi filmlerin aksine daha basit ve daha derinde; medeniyetin yani diğer canlılardan farklı olarak, insan olarak şu dünyada yarattığımıza inandığımız en önemli farkın kendisi. romero bize bunu inandırmak için medeniyetin gelişimi hakkındaki en karanlık ve o dönemde gayet popüler olan yoruma dayanmış: sınırlı kaynakları elde etmek, elde tutmak ve de bir “düzen” içerisinde paylaştırmak için askeri(silaha dayanan) bir güç ve bu askeri gücün devamlılığını ve gelişimini sağlayacak ve aslen bu askeri güce tâbi olan bilim ve teknoloji. romero’nun da filmde verdiği mesaj gayet açık, özünde güvensizliği, tüketmeyi, yıkıcılığı ve şiddeti barındırdan medeniyet dediğimiz meret kaçınılmaz biçimde kendi sonunu hazırlamıştır. filmin 1985 yapımı olduğunu düşünürsek romero’nun dönemin atmosferinden ve karamsarlığından etkilendiği görülüyor, özellikle nükleer bir savaşla insanlığın ve dolayısıyla medeniyetinin sonunun geleceği fikri o dönemde gayet popüler. sadece o tarihte bile, nükleer savaş sonrası dünyada geçen mad max’in üçüncü filmi çekilmiş, ismi “nükleer savaşta milyonlarca insanın ölmesi” anlamına gelen süper grup megadeth ilk albümünü* çıkartmış durumda. einstein’ın üçüncü dünya savaşı hakkında söylediklerinin konferans metinlerini, ergen günlüklerini süslediği, “su toprak vs. bitince paranın yenmeyeceğini anlayacaksınız” benzeri kartpostalların piyasada gözüktüğü, nükleer tehdite karşı şarkıların sıklıkla yazıldığı bu dönemde, romero da medeniyet ve insanlık hakkında olabilecek en kötü senaryoyu benzer güdülerle zombiler üzerinden anlatma yoluna gitmiş. nasıl ki nükleer silahlar, insanlığın tüm bilimsel ve teknolojik gelişmesine, ulaştığımız medeniyet seviyesine rağmen geri dönüşü olmayan bir yıkıcılığa sahipse, filmde de aynı işlevi zombiler yerine getiriyor. bir insana 400.000 bin zombinin düştüğü bu apokaliptik dünyada, hükümet tarafından yaşanan felakete bir çare bulmak umuduyla gizli bir mağarada görevlendirilmiş olan bir grup asker ve bilim adamı üzerinden de medeniyetin karanlık yüzü bize ifşa ediliyor romero tarafından. farklı güdülere ve rasyonalitelere sahip olsalar da aslında başlangıçta iki grup da aynı şey için yani medeniyetin ya da ondan arta kalanların kurtarılması için uğraşmakta. ancak eldeki kaynaklar hem insan hem malzeme açısından çok sınırlı, ufukta da durumun düzeleceğine dair bir ışık yok, zombiler yüzünden sayıları gün geçtikçe azalan askerlerimiz daha da fazla sabırsızlanıp, saldırganlaşmaya başlıyorlar. bilim adamlarımız ise buna karşın araştırmanın sürmesi için askerleri ikna edebilecekleri konusunda ümitli. tıpkı mağara dışında yaşanan felaket, mağarada da gerçekleşiyor, tıpkı dışarıdaki medeniyet gibi içeride yaratılan mikro medeniyet de yavaş yavaş kendi sonunu hazırlıyor. askerlerimizin saldırganlıklarıyla bilim adamlarımızın ümitsiz naifliklikleri sayesinde ipler kopuyor, medeniyetin doğasını oluşturan ittifak çöküyor, olayların dışındaymış gibi görünen ve medeniyetin aslında ne olduğunu bize ifşa eden helikopter pilotuyla arkadaşı da bilim adamlarının yanında devreye giriyor, tam da bu sırada akıl ve ruh sağlığını büyük ölçüde yitirmiş bir askerin düğmeye basmasıyla(asansör düğmesine yani) zombiler içeri doluşuyor ve felaket kaçınılmaz oluyor. kulağa hoş gelse de, medeniyet hakkında oldukça basite indirgenmiş bu iddialı anlatım, romero’nun önceki iki “dead” filminde yakaladığı derinliğin ve sadeliğin çok uzağında bir filmi ortaya çıkartıyor. bu yüzeysellik ve görünüşteki keskin eleştirsellik karakterleri de fazlasıyla etkiliyor ve inandırıcılıktan uzak klişeleşmiş, stereotip karakterleri beraberinde getiriyor. askerlerimiz film boyunca, ırkçı seksist, saldırgan tavırlar sergiliyor, aptal aptal espiriler yapıyorlar, kavga edecek biri bulamayınca kendi aralarında kavga ediyorlar, aslında ordu mensubundan çok o dönemdeki afrika’daki paralı askerleri ya da ortadoğu’daki falanjistleri andırıyorlar. frankestien diye çağrılan doktor logan, roger corman filmlerindeki deliliğin eşiğinde olsa da dirayetli, güçlü görünen karakterleri fazlasıyla çağrıştırıyor. filmin baş karakteri ve güçlü kadın rolündeki sarah, alien filminden çıkıp gelmiş sigourney weaver gibi duruyor . filmin ana mesajı olan medeniyetin ne menem bir şey olduğunu anlatan helikopter pilotumuz, insancıllığı ve karamsarlığı ile kaptan swing’in kankası gamlı baykuş’un bilge kızılderililiğini sergiliyor. elinde sürekli içki şişesiyle dolanan elektrik teknisyeni de tommiks’in ekürüsi konyakçı tadında helikopter pilotumuzun yanında takılıyor. bütün bunların üstüne, filmde zombilerin varlığı da kötülerin yani askerlerin teen slashervari bir şekilde cezalandırılması için kullanılan bir dış (f)aktörden öteye(tabi bir de kopan kollar, kafalar, bacaklar, ikiye ayrılan bedenler ve de bolca kan, iç organ görmemezi de sağlıyorlar!) gitmiyor. filmin yüzeyselliğinin anlaşılacağı en iyi nokta da aslında en güçlü gibi göründüğü kısmında yani yaptığı militarizm, ordu, askerlik eleştirisinde. yapılan eleştiri, asker olmanın, silah kullanmanın yarattığı patolojik dengesizlik ile sınırlı kalıyor, film boyunca askerlerimizin çizdiği şerefsiz, aşağılık, mankafalı insan portrelerinin inandırıcılığı bir kenara, bu kolaycı yaklaşım aslında askerliğin ve militarizmin temel sorununu da geri plana itiyor. militarizm ve ordu gerçekten de filmde geçen insan tiplerini yaratma potansiyeline sahip olsa da, asıl sorun ister eğitimli, kültürlü rasyonel ve politik doğrucu insanlardan isterse de cahil cühela takımından oluşursa oluşsun ordu, silahlı kuvvet dediğimiz kurumun özünde barındırdığı irrasyonellik. tartışılmaz bir hiyerarşi içinde, şiddetin tekelleştirilmesi(ve aslında modern hukuk dediğimiz şeye göre suç isnat edilen cinayet, işkence, tehdit, gasp, yağmalama gibi eylemlerin meşrulaştırılması) şeklinde özetlenebilecek bu irrasyonaliteden ziyade tek tek askerlerin ne kadar irrasyonel, aptal ve aşağılık olduklarını göstermek çok da anlamlı bir sonuç ortaya koymuyor filmde. mesela filmin başlarında yapılan şiddetli bir tartışma sırasında, yüzbaşı rhoades bir askerinden, yerine oturmayı reddeden sarah’ı vurmasını emrediyor, askerimiz bu ağır emri ciddiye bile almayıp kendince aptal bir espriyle karşılık veriyor, anca yüzbaşı silahını ona karşı çekince verilen emri ciddiye alma ihtiyacı duyuyor. oysa ki verilen emir ne kadar saçma görünse de, askerin bu emri bir karşılık vermeden ciddiye aldığını göstermek militarizmin ve askerliğin irrasyonalitesini göstermek açısından çok daha ikna edici olurdu ama romero filmin başkötüsü yüzbaşı rhoades karakterini olabildiğince aşağılık ve irrasyonel biri olarak göstermek ve medeniyetin üstünü az biraz kazırsanız göreceğiniz yüzbaşı rhoades benzeri bir şerefsizlik, ilkellik ve vahşiliktir dedirtmek uğruna militarizmin asıl sorununu gösterme fırsatını da kaçırıyor. bir karşılaştırma yapmak gerekirse, day of the dead ile aynı yılda çekilmiş olan ve aslen zombi filmlerinin parodisini yapan return of the living dead bile tüm iddiasızlığına ve b filmi hafifliğine rağmen son birkaç dakikalık final sahnesiyle bile militarizm ve medeniyet eleştirisi konusunda day of the dead'e göre çok daha gerçekçi bir tablo ortaya koyuyor. bu kadar medeniyet eleştirisi üstüne, filmin sonundaki rüyayla karışık ada sahili sahnesi de zaten zombilerden çok medeniyetten kaçışı simgeler gibi duruyor, hani bu kadar çok gönderme yapmışken gene göndermeyle bitireyim; bu haliyle çocukluğumuzun efsanesi brooke shields’li mavi göl* tarzında bir medeniyetten kaçışı insanın aklına getiriyor ki bu kadar iddialı ve keskin eleştiriler yapan bir film için fazlasıyla hafif bir son olarak duruyor.
bu güne kadar izlediğiniz tüm politik, muhalif, protest filmleri bir kenara koyun. çünkü bu film politik açıdan libidinal bir patlamadır. nietzsche ile bu filmi birlikte izlemek isterdim. "delilik, tek tek insanlarda pek seyrektir, ama gruplarda, partilerde, halk arasında, çağlarda kural olarak bulunur." friedrich wilhelm nietzsche"
filme getirilen bir eleştiri şu yönde: "mesela filmin başlarında yapılan şiddetli bir tartışma sırasında, yüzbaşı rhoades bir askerinden, yerine oturmayı reddeden sarah’ı vurmasını emrediyor, askerimiz bu ağır emri ciddiye bile almayıp kendince aptal bir espriyle karşılık veriyor, anca yüzbaşı silahını ona karşı çekince verilen emri ciddiye alma ihtiyacı duyuyor. oysa ki verilen emir ne kadar saçma görünse de, askerin bu emri bir karşılık vermeden ciddiye aldığını göstermek militarizmin ve askerliğin irrasyonalitesini göstermek açısından çok daha ikna edici olurdu ama romero filmin başkötüsü yüzbaşı rhoades karakterini olabildiğince aşağılık ve irrasyonel biri olarak göstermek ve medeniyetin üstünü az biraz kazırsanız göreceğiniz yüzbaşı rhoades benzeri bir şerefsizlik, ilkellik ve vahşiliktir dedirtmek uğruna militarizmin asıl sorununu gösterme fırsatını da kaçırıyor." yani askerler psikopatlaşmış agresif bireyler yerine militarizmin kendilerine sunduğu yapı içerisinde hareket eden karakterler olarak gösterilse, militarizme içkin olan irrasyonellik daha iyi gösterilmiş olacak. öte yandan karargahta bulunan karakterlerin hepsinin istisnai bir durumda olduğunu da gözden kaçırmamak gerekir. çevre zombilerle sarılmış durumda ve bir çıkış yolu gözükmüyor. dolayısıyla bu mikrokozmos içinde önceden belirlenmiş sosyal rollerin çözülüşüne de tanık oluyoruz: yani bir asker komutanının emrine kelimesi kelimesine itaat etmiyor, sonuçta ortaya çıkan görüntü elbette falanjistleri hatırlatıyor; belki şunu söylemek gerekir ki, falanjistler normal koşullar altında düzenli bir emir komuta zincirine sahip bir ordunun anormal koşullar altında varabildiği bir noktadır. ordunun hiyerarşik, düzenli, disiplinli yapısının filmde gösterildiği gibi olağanüstü hallerde istismar edilebilirliğini görmek lazım. o anlamda filmin "militarizm eleştirisi yapmıyor, yapının kendisine karşı çıkmıyor" şeklinde eleştirilmesini pek doğru bulmuyorum. tam tersine film ordu mensuplarının bu "istisnai" durumdaki davranışlarını göstererek genel kaide hakkında bir yorum yapıyor diyebiliriz: istisnai durumda kontrol mekanizmaları (emir komuta zinciri, disiplin) kalkıyor ve militarizm kendi gerçek yüzünü gösteriyor. fiziksel şiddet uygulama konusundaki monopolleri ve her türlü problemin çözümünü şiddette görmeleri önemli. ha bunun dışında asker ve komutan karakterlerinin sapıkça, paranoyakça davranışlarını da "sorunu bireylere bağlıyor" olarak yorumlayamıyorum. bunu o istisnai halin (etraf zombilerle çevrili) dışavurumunu pekiştirmek için kullanılan gayet başarılı bir öğe olarak görüyorum. çünkü söylem şu: disiplin ve hiyerarşi gibi özellikler aslında kendisine böyle bir şiddet monopolü verilmiş bir insanlar için istisnai bir durum esnasında kaybolacak kontrol mekanizmalarıdır. bu kontrol mekanizmalarının devre dışı kaldığı hallerde militarizm gerçek korkutucu yüzünü göstermektedir.
day of the dead'in militarizm ve medeniyetle ilgili ortaya koyduklarını biraz daha açmak gerekiyor. şuna benzer bir eleştiri dile getirilmiş; "filmdeki askerlerin falanjistleri andıran halleri, var olan istisnai durum(etrafı sarmış ve insan eti peşindeki zombilerin varlığı) ile alakalı, aslında bu saldırgan, irrasyonel tavırları da militarizmin korkutucu yüzünü fazlasıyla gösteriyor zira kontrolden çıkan bu askerler sayesinde militarizmin gerçek yüzünü görebiliyoruz, bu yüzden de filmin militarizm eleştirisi konusunda yetersiz olduğunu söylemek çok da doğru değil." aslında tutarlı ve mantıklı gibi gözükse de, tersten düşününce şöyle bir sorun ortaya çıkıyor bu yaklaşımla ilgili; kontrol mekanizmaları(emir komuta zinciri, disiplin) ortadan kalkmadığı sürece militarizmin gerçek ya da korkutucu yüzünü görmek mümkün değil mi ya da şöyle soralım; militarizmin, insanlık tarihi boyunca yarattığı yıkım, felaket, acılar kontrol mekanizmalarının bir şekilde çözülmesiyle mi ilgilidir yoksa zaten militarzimin doğasında olan irrasyonelliğin ve yıkıcılığın mı sonucudur? ya da daha ileri gidip şunu da söyleyebiliriz,hernan cortes'in yağmacı, gözü dönmüş askerlerinin aztekler ile yaptığı savaşla, büyük britanya'nın disiplinli, eğitimli, düzenli ordusuyla kazanadığı zulu savaşı'nı militarizmin iki farklı yüzü olarak mı görmemiz gerekiyor? bu sorular hakkında adamakıllı düşünmek, bir sonuca ulaşmak için şöyle bir yaklaşımı ortaya koymak gerekiyor sanırım öncelikle; militarizmin geçmişten günümüze varlığı salt insan doğasında olan kötücülükle, yıkıcılıkla, şiddete yatkınlıkla açıklanamaz, militarizmi neredeyse insanlık ve medeniyet tarihi kadar eski yapan şey aslında gayet rasyonel amaçlar, çıkarlar, politikalar için kullanışlı bir araç olmasıdır. cengiz han'ın ordularının fethettikleri şehirlerde, kalelerde giriştikleri toplu kıyımlar sadece öç almak ya da cezalandırmak amaçlı değildi, bunun ötesinde bu kıyımlarla ilerde yapacakları muhtemel savaşlarda, kuşatmalarda düşmanlarının daha hızlı teslim olmalarını, çözülmelerini amaçlıyorlardı. tarihe geçmiş "kartaca yok edilmeli"* lafını eden sıradan bir romalı senatör ya da gözü dönmüş bir asker değildi, hukukçu, tarihçi ve filozof olarak tanınan, "bilge" lakaplı meşhur marcus porcius cato idi, neredeyse tüm kartaca halkını kıyımdan geçiren ve kalanları da köle haline getiren, kartaca topraklarını kurutan, çöl haline getiren militarist zihniyet aslında devlet mantığı açısından rasyonel bir düşünceden yola çıkıyordu, kartaca var olduğu sürece roma güvende değildir, roma'nın güvenliği kartacanın yok edilmesinden geçmektedir. fransız devriminin başlarında jakobenlerin tüm avrupa'yı karşısına alacak bir savaşa girme konusundaki istekleri militarist tutkularıyla, fetih hayalleriyle değil, böyle bir savaşın devrim sürecini ve jakoben radikalliğini meşrulaştıracağını hesaplamalarıyla ilgiliydi. japon ordusunun ikinci dünya savaşı öncesinde ve sırasında seks köleleri haline getirdiği yüzbinlerce asyalı kadının trajedisi japon askerlerinin bireysel tassaruflarıyla değil, ordunun başındakilerin ve devlet adamlarının, cinsel ihtiyaçları tatmin edilmiş askerlerin daha verimli savaşacaklarına olan inancıyla ilgiliydi, bunun için de gayet planlı ve örgütlü biçimde birçok kadın kimi zaman kandırılarak, kimi zaman da zorlanarak, üstlerinin bilgisi dahilinde(ve hatta emirleri doğrultusunda) japon askerlerine sunulmuştu. abd'nin ikinci dünya savaşı sonunda japonya'ya attığı atom bombası da öyle bir anlık çılgınlığın ya da kontrolden çıkmış düşüncesizliğin değil, rasyonel hedeflerin, politikaların bir sonucuydu, savaşın süresini kısaltmak, tüm dünyaya ve özellikle de sovyetler'e karşı askeri kapasitesini göstermek ve üretilen yeni silahların pratik sonuçlarını test etmek için tarihin bilinen en büyük yıkımlarından biri gerçekleştirilmişti. militarizmi insanlık denen mevhuma dayanarak mahkum etmek, vicdanen ve ahlaken kötülüklerini, getirdiği felaketleri vurgulamak gayet kolay hatta günümüz medeniyet jargonuna göre bir yerde gerekli ve uygun, doğru olan bir tavır ancak bütün bu örneklerde görüldüğü gibi militarizm barındırdığı irrasyonaliteye ve yıkıcılığa rağmen varlığının devamlılığını aslında politik ve toplumsal düzeydeki rasyonalite, çıkarlar, hedefler, beklentiler ile sağlamış durumda. militarizmi bütün bunlardan soyutlayarak, bir barbarlık, vahşilik, ilkellik, alçaklık okuması haline getirmek militarizme haksızlık yapmak anlamına gelmiyor ancak böyle bir yaklaşım militarizmin sadece acı, yıkıcı sonuçları ile ilgilendiğinden, militarizmin medeniyet dediğimiz kavramdaki içkinliğini, işlevselliğini, kurumsal kimliğini göz ardı ediyor ve şaşırtıcı olmayacak biçimde, militarizmin gerekli, meşru, kaçınılmaz gibi gözüktüğü dönemlerde ve yerlerde inandırıcılığını ya da tutarlılığını fazlasıyla yitiriyor(konuyla ilgili güzel bir tarihi tespit için: #11284540). militarizmi medeniyetin dışında, karşısında bir yerde konumlandırmak düşüncesi, askerlikle ilgili olmayan alanları kapsadığı varsayılan, mlilitarizmin karşısında konumlandırılan "sivil" kavramının medeniyete yaptığı etimolojik ve hermeneutik referanslarda ve vurgularda bile görmek pekala mümkün, oysa ki şahsi kanım medeniyet tarihini bir "dr jekyll ve mr hyde" hikayesi haline getirmek ve de militarizmi de "mr hyde" olarak okumak sağlıklı bir militarizm eleştirisinden öte çağımızın konformizmiyle çok daha iyi örtüşüyor. bu kadar laf kalabalığının day of the dead ile ilgili olan kısmına gelirsek, filmdeki sorun da sinemadaki bilindik "kötü adam yaratma algoritması" ile militarizm eleştirisine soyunması. filmin başından sonuna kadar askerlerimizin sergilediği ırkçı, seksist, saldırgan, aşağılık tavırlar da salt var olan istisnai durumun yarattığı baskıyla açıklanacak gibi değil. mesela askerlerin beyaz adam ırkçılığı var olan istisnai durumla pek uyuşmuyor zira etrafta din, dil, ırk, cinsiyet ayrımı gözetmeksizin insan eti peşinde olan zombi kardeşlerimiz var, istisnai durumda ortada insan-zombi diye bir ayrım varken, askerlerimizin inatla ve hiç gocunmadan ırkçılıklarını sürdürmesi baskı altında açığa çıkan bir tavırdan ya da kontrolden çıkmışlıktan çok, askerler tarafından çok daha önceden içselleştirilmiş, meşrulaştırılmış, benimsenmiş bir ırkçılık fikrinin olduğuna işaret ediyor. ya da askerlerimizin filmin tek kadın karakteri sarah'a karşı gösterdiği seksist tavırlara ve sürekli yaptıkları cinsel espirilere karşın, filmin geri kalan erkek karakterleri sanki aynı baskı ortamında değillermiş gibi sarah'a karşı olabildiğince olgun ve aseksüel bir tavır içinde yaklaşıyorlar. aslında ortada romero'nun önceki iki "dead" filminde başarıyla anlattığı sosyal rollerin çözülüşünden çok, romero'nun askerlere ve militarizme biçtiği bir sosyal rol olduğunu söylemek daha mantıklı gözüküyor. bu sosyal rol de aslında militarizmin doğasına inmek yerine, kötü adam klişeliğine sırtını dayayarak filmin ana mesajı olan medeniyetin çözülüşü, medeniyetin kaçınılmaz sonu fikrini gerçekçi kılmak adına olabildiğince abartılı ve tek yönlü biçimde kullanılıyor. bu açıdan bakınca belki filmin militarizm karşıtı bir “propaganda” yapma konusunda başarılı olduğunu söyleyebiliriz ama her propagandada olduğu gibi "day of the dead" de inandırıcılığını gerçeklikle temas ettiği noktalardan değil, kendi söylemlerini(doğru ya da yanlış, gerçeğe yakın ya da uzak) var olan gerçeklik ile değiş tokuş edilebilir hale getirmesinden alıyor.
şimdi bir yanlış anlaşılma olmuş, bundan ben sorumluyum. bugün artık ne zaman kontrol mekanizması vs dense insanın aklına freud geliyor. dolayısıyla kontrolsüz eli silahlı adamlarla düzenli ordu arasındaki fark bir id ego çatışması gibi algılanabiliyor, böyle anlatınca. tartışmanın girdiği verimli eksenden bir süreliğine ayrılayım. eli silahlı adamlar sürüsüyle başıbozuk asker arasında bir fark, başıbozuk askerle düzenli ordu arasında bir fark var bu belli. kemal tahir yorgun savaşçı'da başıbozuk askerle düzenli ordu arasında şöyle mühim bir ayrım koyuyordu: evet başıbozuk asker düzensizdir, disiplinsizdir, ne yapacağı da belli olmaz. ama kurtuluş savaşının daha mühim sorunu bir meşruiyet sorunu. düzenli ordu gücün bir merkezde toplanmasını ifade ediyor, "tanınmayı" beraberinde getiriyor. bugünün türkiye'sinde pkk'ya başıbozuk, bir avuç çapulcu vs yaklaşımları sadece bir "hafife alma" durumu değil, politik bir söylem aynı zamanda. o halde disiplinli orduyla "başıbozuklar sürüsü" arasındaki fark birinde şiddetin bastırılması, diğerinde ise insanoğlunun içine işlemiş karanlık güdülerin su yüzüne çıkması gibi birşey diyemeyiz illahaki. eğer ki başıbozuklar ordusunda veya olağanüstü bir durumla karşılaşmış ve düzeni bozulmuş bir ordu da bu tarz şiddet vakaları yaşanıyorsa (hadi bir örnek de ben vereyim: rusların ikinci dünya savaşında almanyaya girince alman kadınlara tecavüz etmesi) bu illahaki militarizmin özüyle alakalı değil. bu bir fırsattır, değerlendirenler çıkıyor; filmde de bu böyle, fırsatlar değerlendiriliyor. falanjistleşmenin militarizmin en öz halini gösterdiğini söylerken kastettiğim bu değildi. şu cümle çok şey özetliyor sanıyorum: "militarizmi neredeyse insanlık ve medeniyet tarihi kadar eski yapan şey aslında gayet rasyonel amaçlar, çıkarlar, politikalar için kullanışlı bir araç olmasıdır" akabinde verilen her örnekte militarizmin fonksiyonu daha bir açığa çıkıyor: militarizm bir metod, bir felsefe, bir araç. ne için kullanılıyor? sorun çözmek için. sorun olarak addedilen, kurgulanan her neyse ona bir yaklaşım çeşidi militarizm. şu halde filmin herhangi bir sahnesinde bir asker diğerinin emrine uymadı, ordu hiyerarşisine uymadı diye düşünmek askerlerin hareketlerini militarizmden bağımsız düşünmek için yeterli değil bence. çünkü ordu disiplini, bir kontrol mekanizması olarak insanoğlunun içinde bulunan şiddeti bastırmak için bir önlem değil; ordu disiplini, şiddeti yönlendirmek, bir merkeze bağlamak, kısaca politikanın aracı haline getirebilmek için bir enstrüman gibi gözüküyor daha ziyade. militarizm dediğimiz şey bu ayrımın ötesinde bir yerlerde olmalı, clausewitz diyor ki, savaş politikanın başka araçlarla sürdürülen devamıdır, o halde başıbozuk askerle düzenli ordu arasındaki ayrımdan sonra bir ayrım daha lazım bize: militarizmle politika arasındaki ayrım. ordu ve militarizm politika için bir araçsa, militarizm kendi başına nedir ki, politika için bir araca (hatta bir tercihe) dönüşmektedir, bunu sormak lazım. filmde askerlerle bilimadamları aynı sorunla (etraf zombilerle kuşatılmış) karşı karşıya gelip o soruna karşı farklı metodlar geliştiren iki kutub olarak gösteriliyorsa, o zaman buradan bir yerlere varabiliyoruz. bakınız alien'da bilimadamı "hizmetlerini" kapitalizme satıyordu, burada kimsenin karşı karşıya kalınan sorunu çözmek dışında bir gizli agendası, takiyyesi de yok. militarizmi en pür haliyle görmek için bir fırsat sunuluyor ve ne görüyoruz? militarizm bir dünyayı algılama, sorunları tanımlama biçimi onu görüyoruz. bir söylemden, ideolojiden öte bir sistem, kişilerden bağımsız bir işleyişi var: saldırmak veya saldırmamak şeklinde iki opsiyonlu bir dünyada yaşıyor ve herşeyi ona göre değerlendiriyor. zombilere saldırmama kararı aldığında bu sefer karargahta kendisiyle beraber bulunanları değerlendiriyor; bir sorun olarak algıladığına karşı saldırıp saldırmamak üstüne karar veriyor. militer örgüt içerisinde bir hiyerarşiye, disipline vurgu yapılması işin en özünde militarizmin kendisini pek bağlayan bir eleştiri olmuyor yani bence, çünkü militarizmin faydalandığı bir strüktür bu sadece, doldurduğu fonksiyon değil. peki nedir disiplinin, hiyerarşinin kaybolmasıyla "militarizmin gerçek yüzünün ortaya çıkması" fenomeni? yani militarizmin gerçek yüzü insanoğlunun şiddete yatkınlığı mı? arkasındaki itici güç bu mu? hayır ben bunu hiçbir zaman demek istememiştim. kastettiğim şuydu: modern dünyada, düzenli orduya sahip ülkelerde militarist politikalar bir "tercih" meselesi oluyor. soğuk savaş filmlerinde kriz anında amerikan başkanı, askerler ve dışişleri bakanı vs bir araya geliyor, askerin krizi çözme yöntemi belli oluyor: savaşalım diyor. ama bu algının bir tercih olarak önünüze sunulmasıyla, zombiler tarafından sarılmış bir karargahta bu algının size dayatılması arasında bir fark oluyor. bu anlamda ordu hiyerarşisi, disiplini bana sorarsanız militarizm konusunda çok belirleyici olmadığı gibi, filmde vurgulanmaması da isabet olmuş: çünkü apokaliptik, tüm dünyayla irtibatın kesildiği bir olağanüstü halde bu askerleri yönlendirecek bir disipline ihtiyaç duyan bir politika olmuyor. disiplin gidiyor, ama algı kalıyor. erkek egemen, şoven, seksist yan etkileri ise cabası oluyor (ama bunları yan etkiler olarak okuyabiliyorum). day of the dead'in bir "b filmi" olduğunu direk görebiliyoruz. karikatürizasyonlar üzerinden çalışıyor. bir "eğlencelik" aslında. ama filmin militarizm eleştirisinin "bir takım başıbozuklar"ı gösterme hevesi arkasında suçu sisteme değil bireye atan amerikan kolaycılığından ibaret olduğunu düşünmüyorum. başıbozukluğun, serserileşmiş asker kitlesinin arkasında militarist zihniyet kendini hala yeniden üretiyor film boyu, diğer tüm karakterler de askerlerin algısını kabul etmek ile düşman addedilip kaçmak arasında bir seçime zorlanıyorlar.
tartışmanın özüne geçmeden önce, görünen o ki filmin kendisiyle ilgili bazı yanlış anlamalar var, öncelikle bunları düzeltmek gerekiyor. filmde bilim adamlarının ve askerlerin, askeri bir üs olan bir mağarada bir araya gelmeleri bir tesadüf değil; hükümet tarafından zombi sorununa bir çözüm bulmak umuduyla buraya gönderilmişler. filmden anlaşıldığı kadarıyla da bilim adamları olası bir çözüm için zombiler üzerinde çalışırken, askerler de karargah içinde güvenliği sağlayıp, bilim adamlarının araştırmaları için gerekli zombileri yakalayacaklar. yani aslında aynı probleme karşı gösterilen farklı reaksiyonlar, yaklaşımlar yok, askerler de bilim adamları da teorik olarak zombi sorununa karşın yürütülen bir projenin parçası durumundalar başlangıç olarak. ancak bir noktadan sonra(ki film de burdan başlıyor) askerler açısından şöyle bir durum ortaya çıkıyor, bir süre sonra dış dünyayla ve hükümetle bağlantı kesiliyor, proje için zombileri yakalama işi yüzünden askerlerin sayısı gün geçtikçe azalıyor, bilim adamlarının yürüttüğü çalışmalar da kısa ve orta vadede bir çözüm sunmuyor, ki zaten içerideki kaynaklar da hem insan hem malzeme açısından azaldığı için de işlerin daha iyiye gideceğine dair bir ışık da gözükmüyor. bu noktada askerlerimizin takındıkları tavır zombi sorununa karşı militarist bir yaklaşımdan ziyade kendi can güvenliklerini öne çıkartan bir tutum, yani bencilce denebilecek bir tutumla zaten kendilerine göre geleceği olmayan bu insanlığı kurtarma projesinin neden bir parçası olmaları gerektiklerini sorgulamaya başlıyorlar. hatta filmin başlarında yüzbaşı rhodes dışarı çıkıp tüm zombileri haklamaktan bahsedince, doktor logan bunu yapmak için gerekli cephanyee ve insan sayısına sahip olmadıklarını hatırlatıyor, rhodes da bunu sessizce kabulleniyor zira zaten asıl derdi zombileri ortadan kaldırmak değil, kendi can güvenliğini sağlamak, projeye karşı çıkmasının asıl nedeni de daha iyi bir yol olduğunu düşünmesi değil, projenin kendi can güvenliğini tehdit ettiğini düşünmesi. kısaca filmdeki çatışma askerlerin militarist yaklaşımları ile bilim adamlarının rasyonel, medeni yaklaşımları arasında cereyan etmiyor, kendi canlarının derdine düşen askerlerin belki de insanlığın son umudu olan bir projeyi olabilecek en aşağılık ve ilkelce tavırlarla baltalamaları ekseninde gelişiyor, bilim adamları ne kadar sosyal sorumluluk sahibi ve idealistlerse askerlerimiz de bir o kadar bencil ve aşağılıklar, ortada bir yaklaşım farklılığından ziyade farklı güdüler ve kaygılar, sorun edilen farklı konular(insanlığı kurtarmak-kendini kurtarmak) var. bu rollere uygun biçimde de askerlerin filmdeki varlığı da militarizm çağrışımlarından öte bilindik “kötü adam” olma klişelerini hatırlatan bir içerikle anlaşılır oluyor ki filmin militarizm hakkındaki yüzeyselliği de aslen burda yatıyor. romero’nun ve filminin militarizm karşıtı bir tutum sergilemesi takdir edilecek bir tutum olsa da, bu karşıtlığın altı çok doldurulmadığından, filmin militarizm algılayışı da yüzeyselliğe saplanıyor ve ciddi bir militarizm eleştirisi ortaya koyamıyor. bahsi geçen yüzeyselliği daha iyi kavramak için aslında tersten bir analoji kurmak faydalı olur gibi gözüküyor. özellikle amerikan sinemasında the dirty dozen ile birlikte ortaya çıkmış bereketli bir askerlik, savaş filmi konsepti var; işe yaramaz tiplerin, serserilerin, ruh hastalarının, hırsızların, katillerin, kendilerine bile hayrı olmayan insanların cezalarının affedilmesi karşılığı zorlu bir askeri operasyona dahil olmaları ve aldıkları askeri eğitim ile büyük dönüşümden geçmeleri. görevini ciddiye alan sıradışı(üstleriyle ters düşen, var olan politikalardan ve stratejilerden hoşnut olmayan) bir komutanın tatlı-sert ve de duyarlı yaklaşımı, militarizmin dayattığı emir-komuta anlayışı ve savaş ortamının getirdiği görev ve sorumluluk bilinci ile birlikte bu ipe sapa gelmez tipler "gerçek" birer askere dönüşürler, militarist bir kollektivizim romantizmine uygun biçimde fedakarlığı, bir arada olmanın ve davranmanın önemini, uğrunda savaşmaya değecek bazı değerleri, kavramları keşfederler. onları sadece birer baş belası ve harcanacak birer piyon olarak gören, kaprisleriyle işleri zorlaştıran önyargılı üst rütbeliler de vardır, ama bu askerler, kendilerini eğiten o idealist komutanlarından öğrendikleriyle, edindikleriyle bu rütbelileri haksız çıkartırlar, ki zaten artık asıl amaçları da cezalarından yırtmaktan öte kendilerine verilen ikinci şansı en iyi biçimde değerlendirmek ve bir şekilde rüştlerini ispatlamaktır, görevlerinin zorluğuna aldırmadan cesurca ve disiplinle savaşıp, göz yaşartıcı biçimde birer kahraman olarak ölürler ya da yaralanırlar. day of the dead'e baktığımızda da, aslında bu klişeleşmiş kötüden iyiye dönüşüm dramatizasyonunun ters bir okumasından fazla bir şey göremiyoruz. ortada insanlığın kurtuluşu için yürütülen bir proje var, askerlerimiz de bu projenin parçası olarak görevlendirilmişler ama işler sarpa sapıyor, hiyerarşi ve emir komuta zinciri bozuluyor, kollektivizm yerini bencilliğe bırakıyor, askelerimiz de gittikçe daha da çirkefleşiyorlar, fedakarlık, dayanışma ya da insanlığın kurtuluşu yerine kendi canlarının dertlerine düşüyorlar, etraflarına karşı sürekli saldırgan, seksist, ırkçı bir tavır sergiliyorlar, bazen de kendi aralarında dalaşıyorlar, kavga ediyorlar. başlarındaki yüzbaşı rhodes karakteri de, bahsi geçen o idealist komutanın tam zıttı olacak biçimde sürekli aşağılık ve şerefsizce tavırlar gösteriyor, hatta film boyunca tekrarladığı ve bir derece kendisini mazur gösterebilecek "sizin işe yaramaz araştırmalarınız için benim adamlarım ölüyor" ajitasyonunu zombiler içeri doluşunca hemen unutuyor ve askerlerini anında satıp, kendini bir odaya kilitliyor. dirty dozenda, ne kadar aşama gösterirlerse göstersinler kahraman askerlere önyagılı yaklaşan işe yaramaz, kaprisli üst rütbelilere karşın, day of the dead'de ise askerlerin aklına hitap etmeye çalışan, gerçekten de insanlığın kurtuluşuyla ilgilenen bilim adamları var, askerlerin tüm aşağılık tavırlarına karşın projenin devamı için onları ikna edecekleri konusundaki ümitlerini koruyorlar. bu sabırlı ve iyi niyetli yaklaşım da özellikle sarah ile sevgilisi olan asker miguel arasındaki ilişkide somut biçimde görülüyor, sarah sevgilisine yardımcı olmak istese de, ondan sürekli ters tepkiler alıyor, hatta miguel'in hayatını kurtardığında bile bu tutum değişmiyor tam tersine daha da katmerleşiyor. son olarak da filmin sonunda korkak tavuklar gibi kaçışıp, ortalığa dağılan askerlerin vahşet açısından baya abartılmış ölümleri de, dirty dozen'ın göz yaşartıcılığının aksine izleyiciyi kaçınılmaz biçimde “oh olsun, onlar da haketmişlerdi” tadında bir tepkiyle baş başa bırakarak ters analoji(ilginç bir tamlama oldu sanki) tamamlanıyor. kahramanlaştırma ve yerin dibine sokma şeklinde gelişen bu iki kutup da aslında şaşırtıcı olmayacak biçimde aynı zeminden besleniyorlar, iki kutup da asıl ilgilerini militarizmin kendisinden öte militarizmin sonuçlarına, yarattığı etkilere yoğunlaştırıyorlar ve bu sonuçları, etkileri birer gösterge olarak kabul edip, militarizm hakkında(cevabı da aslında gayet belli olan) iyi-kötü şeklinde normatif bir sonuca ulaşmamızı bekliyorlar. tipik bir propagandanın ruhuna uygun biçimde iki kutup da yoğun bir dramatizasyonla izleyicinin sempati/antipati ile ilgili olan duygularına sesleniyorlar, sinema tarihinde sıklıkla görülen özdeşleştirme/ötekileştirme hilelerini sonuna kadar kullanıyorlar. sonuç olarak da iki kutup da aslında militarizm hakkında kendi yaklaşımlarını meşrulaştıracak/doğrulayacak, sağlıklı ya da ayakları yere basan değerlendirmeleri/eleştirileri(misal, militarzimin salt bir ideoloji olmaktan öte aslen reel politiğin bir uzantısı olduğu gerçeği the dirty dozen’da üst rütbeliler karşıtlığıyla parodi haline getirilip içi boşaltılırken, day of the dead’de bahsi bile yapılmayacak kadar önemsiz bir ayrıntı haline geliyor) olabildiğince konu, kurgu dışına itip, militarizm hakkında zaten önceden de var olan genel geçer bilgilerin konformizmine dayanarak karşılıklı birer “uç” olmanın hakkını veriyorlar. the dirty dozen benzeri filmlerin ortaya koyduğu militarizm resmini bir kenara koyup, day of the dead’e döner isek, filmin militarizme dair perspekifi militarizmin yarattığı canavarlar(kahramanların tam tersi) olarak karşımıza çıkıyor. böyle bir perspektif de aslında bir militarizm eleştirisi ortaya koymaktan ziyade filmin asıl teması olan medeniyetin sonu fikrini güçlendirmek için kullanılıyor. dönemin(80’lerin) ruhuna uygun biçimde, romero militarizmi medeniyetin yarattığı frankestein olarak gösterip, bilindik bir "dr jekyll ve mr hyde" hikayesini yeniden kurguluyor. dışarıyla bağlantıların kesildiği, apokalaptik bir dünyada, askerler arasındaki disiplin ve hiyerarşinin bozulacağını söylemek, askerlerin falanjistleri andıran tavırlarını belki bir yere kadar açıklıyor ancak geriye askerlerin militarist algılarının kaldığını söyletecek bir durum da yok filmde, insanlığın kurtuluşu yerine can derdine düşmüş, karşıdaki insanların tüm iyi niyet ve rasyonel çabalarına olumsuz karşılık veren askerlerin algıları militarizm ile ilgili durmuyor, insan doğası ve bu eksende militarizmin sonuçları şeklinde bir okumayla anlaşılır oluyor. romero aslında birçok militarizm karşıtının yaptığı gibi militarizm ile insan doğasının karanlık yönlerini özdeşleştirmeyi, bunları bir sebep-sonuç ilişkisi şeklinde okumayı tercih ediyor. böyle bir yaklaşımın sorunu da militarizmin tarihsel bağlamını ve medeniyet kavramı içindeki meşruiyetini ve rasyonalitesini gözden kaçırmasında, militarizmin sadece psikanalatik çözümlemelerle anlaşılabilecek, pedagojik yöntemlerle bir nebze tedavi edilecek bir hastalık, anomali olarak ortaya koymasında yatıyor. day of the dead de bu tarz bir yaklaşımın neredeyse tüm klişelerini sergiliyor, filmde buna en çarpıcı örnek olarak silah kullanmakla penis arasında kurulan sikindirik fallisizm okumalarını örnek olarak gösterebiliriz. filmdeki tek kadın etrafındaki erkeklerden asker olanlar yani silahla özdeşleşmiş olanlar olabildiğince seksist ve kaba iken, geri kalanlar da olabildiğince aseksüel ve olgun olarak resmediliyor. filmin sonlarında, kurşunu biten silahına manalı bir şekilde bakış atan olgun ve hümanist helikopter pilotumuzun silahını yere atıp yoluna devam etmesiyle de silahların patolojik etkileri üstüne bu sikindirik okuma pedagojik bir sonuca bağlanarak tamamlanmış oluyor. militarizmin kaynaklarını erkek egemen sistemde aramak belki çok yanlış bir tavır değil ancak böyle bir tavır, militarizmin insanlık ve medeniyet tarihindeki asıl yerini açıklayacak bağlama da sahip değil aslen. mesela bildiğimiz sıradan askerlerin kafamızdaki görüntüsü nasıl ellerinde, sırtlarında ya da bellerinde birer(ya da ikişer,üçer..) silahla özdeşleşmişse, düzenli odulardaki üst rütbeli subayların, generallerin, komutanların kafamızdaki görüntüsü de silahtan arınmıştır. ki zaten televizyonlarda, gazetelerde, filmlerde, kamusal hayatın içinde yer alan resimler, kareler ve görüntüler de hep bunu doğrulayacak biçimdedir. sıradan bir asker için silah nasıl bir güç, iktidar sembolüyse, bir komutan, bir general için de tertemiz, şaşaalı üniformasındaki rütbeler, nişanlar, bröveler, ulusal gurur simgeleri, madalyalar iktidar sembolleridir, silaha yer yoktur. zira bütün bu rütbeler, madalyalar, nişanlar vs. bu üst rütbelilerin hukuk ve kurulu düzen içerisindeki sarsılmaz ve tartışılmaz mevkilerini, hizmetlerini işaret eder, çoğunluğun kafasındaki medeniyet ve ordu, asker kavramları ne kadar birbirleriyle çelişse de bu protokol süsleriyle bu çelişki ortadan kalkmış gibi gözükür, hukukun ve var olan düzenin izin verdiği, kabul ettiği güç ve şiddet kullanma yetkisi ne kadar irrasyonel gözükürse gözüksün, çoğunluğun medeniyet anlayışına ne kadar ters olursa olsun, üst rütbelilerin bu resimlerinde, görüntülerinde bu irrasyonelliğin ve çelişkinin izleri, göstergeleri çoğunluğun kafasında ortadan kaybolur. bu resimlerde, görüntülerde sıradan askerlerin aksine silahların olmaması gene aynı mantık içerisinde düşünülünce gayet manidar bir sonucu karşımıza çıkartır, silahlar ne olursa olsun var olan hukuku ve düzeni tehdit etme potansiyeline sahiptir, bir generalin, komutanın bu yüzden silahla beraber kendini göstermesi kendi iktidar sembolleriyle çelişen bir durumdur, meşruiyetini tartışmaya açabilecek riskli bir tutumdur. basit bir örnek için, 12 eylül sonrası darbeci generallerin resimlerini, televizyon görünütülerini hatırlamak yeterlidir, hiçbirinde silah gözükmez, aklımızda kalan üniformaları ve şapkalarıdır, zaten istenen de budur. ki farklı ülkelerdeki cunta süreçlerinde de benzer örnekleri görmek pekala mümkündür. day of the dead'de de silaha yüklenen patolojik anlamlar da bu açıdan bakınca militarizm eleştirisi konusunda yavan kalmakta, sadece bilindik ezberleri tekrarlamaktadır. şimdi bu kadar laf kalabalığının üstüne, özet diye bir şeyler yazmaya çalışmak saçma duracak, zira yazı iyice dallanıp budaklandı! meselenin özüne dönersek, day of the dead’i ele aldığı konular ekseninde eğlencelik olmaktan ziyade cesur ve iddialı bir film olarak nitelendirmek daha doğru gibi duruyor, ancak cesur ve iddialı olması elle tutulur bir eleştiri ortaya koyduğu anlamına gelmiyor, film ayrıntılara yoğunlaşmak yerine kalın çizgilerle hikayenin gidişatını ve ana fikrini zorla seyirciye kabul ettirmek istediğinden inanadırıcılıktan ve gerçekçilikten uzak bir hale bürünüyor, hatta filmin içeriğinin eleştiriden çok propagandacı bir hava taşıdığını söylemek de pekala mümkün bu açıdan. bu sebeplerden de romero’nun önceki iki “dead” filminin özgünlüğünden ve kült seviyesinden uzak bir yapım olduğunu söylemek de elzem oluyor haliyle.
--- spoiler --- 1968 yılında night of the living dead ile george a romero ileride vazgeçilmez klişeler haline gelecek olan zombi filmleri kurallarını koymuştu. genellikle bir kısmı diğer kısmını iyi tanımayan insanlardan oluşan bir topluluk, neden ortalıkta dolandıkları belli olmayan zombiler tarafından girilebilme ihtimali yüksek olan kapalı bir mekan, sevilen insanın ısırılması neticesi yavaş yavaş zombiye dönüşmesi ile seven kişinin yaşadığı ikilem ve zombi olan sevdiceğin "artık sen o değilsin" mantığıyla öldürülmesi, final sahnesinde zombilerin mekana dolaşarak ziyafet çekmesi... ilk filmi önemli ve değerli yapan da budur. 1978 yılında dead serisinin ikinci filmi çekildi aynı kişi tarafından: dawn of the dead. peki ilk filmden farkı neydi? tek fark bu sefer kapalı mekan ev değil bir alışveriş merkeziydi. fırsattan istifade ederek tüketim toplumu eleştirisi de yapılmış olabilir. ancak insan şöyle düşünmeden edemiyor. misal ben sadece erkeklerin zombi olduğu geride kalan yaşayan kadınların da genelevde zombiler tarafından kıstırıldığı bir film yazıp; bunu da feminist altyapıyla süslersem erkek egemen toplum eleştirisi niteliği kazanır mı film? demek istediğim romero abimiz önce fikri bulup sonra bunu eleştirel hale getirecek senaryo süslemeleri yapmıştır. eleştirel fikrin üstüne olaylar örgüsünü koymamıştır. ha filme cuk oturmuştur orası ayrı konu. 1985 senesinde serinin son filmi day of the dead geldi. baştan söyleyeyim dawn of the dead'den daha iyi buluyorum kendisini. zira romero'nun türe yenilik getirerek kendi koyduğu kuralları, sınırları yıkma çabası filmin tümüne sinmiştir. her şeyden önce seçilen mekan kesinlikle içeriden birinin yardımı olmadan elini bacağını sokarak aşılamayacak biçimde zombi geçirmezdir. elemanlardan biri ısırılıyor ancak zombiye dönüşmüyor. türün olmazsa olmazı "aman allahım gönlümü verdiğim insan zombi oluyor oh shit senin beynini patlatmak zorundayım" dramatizmine yer verilmemiş. ayrıca teknik açıdan sade olan ilk iki filme göre makyaj ve efekt açıdan gösterişlidir. 1982 yapımlı the thing'i bilmesem eşsiz sıfatını yapıştırıverirdim bu özelliğine. filmin bir diğer farklılığı da sözlükte militarizm tartışması estirmiş olan "yaşayanların dayanışması" klişesi. kapalı mekanda sıkıştırılan insanlar arasında ufak tefek gerginlikler yaşansa dahi aralarında esaslı bir kötü adam mevcut olmaz normalde. romero en az dışarıdaki zombiler kadar tehlikeli bir yaşayan insan tehlikesi yaratmak istemiş. türün bir klişesini yıkmak için sinemanın klasik kafayı yemiş saldırgan askerler temasını kullanmıştır. kendisinin militarizmi eleştirmek gibi bir derdi olduğunu zannetmiyorum. öykünün gelişimin, gerilimini ve akıcılığını sağlamak adına fasilitenin içindeki askerlerin kötü olması "mecburi" istikametti. zira dawn of the dead filminde de iki tane asker var ama adamlar halim selim insanlar. neden? çünkü senaryonun selameti için iyi olmaları gerekiyor. filmin sonunda her birinin zombilerce parça pincik edilmelerinin sebebi de doğal olarak askeri kimlikleri değil kötü olmalarıdır. biraz önceki mağaza örneğinde belirttiğim gibi romero bulduğu fikri eleştirel alt metinle kamufle etmeye çalışmıştır ancak tam olarak başaramamıştır. bu yüzden militarizme tavrı net olarak okunamamaktadır. hepsi aynı bokun suyu olarak resmedilen isimsiz zombilerden birinin "bub" olarak büyüteç altına alınması filmin getirdiği bir diğer özgünlüktür. bub'ın insanlığı tekrar öğrenmesine paralel askerlerin insanlığını kaybetmeleri de enfestir. ayrıca ilk filmin olumsuz, ikincisinin belirsiz bitmesinden olsa gerek bu film mutlu sonlanmaktadır. sonuç olarak; romero'nun kendini tekrar etmemek ve geliştirmek için elinden geleni yaptığı filmdir. kendisinden sonra yapılan birçok zombi filmine detayda ve öyküde ilham kaynağı olmuştur. zombi bebek görüntüsü ve kürekle ağzından yukarısı kopartılan kafa abartılarak brain dead'de kullanılmıştır. medeni zombi bub, shaun of the dead'in finaline esin kaynaklığı yapmıştır. kıyametvari atmosferi, çılgın bilimadamı ve helikopteri olan çitlerle çevrili yeraltı karargahı da daha geçen sene vizyonda olan resident evil extinction'da birebir kullanılmıştır. eminim bilmediğim birçok filme de katkısı olmuştur. "zombie movies top 10"uma kafadan giriş yapmıştır. --- spoiler ---
steve miner'ın yönettiği, sinemalarda gösterilmeyip doğrudan dvd'ye çıkan 2008 yapımlı bir yeniden çevrimi de vardır. dawn of the dead'in yeniden çevriminde koşan ve hızlı hareket eden zombiler ya da land of the dead'deki zeka kırıntısı gösteren zombiler için "olmamış" diyenlerin bu filmdeki daha da hızlı koşan, duvarlarda ve tavanlarda hareket edebilen, insanları tuzağa düşürebilen, alet edevat (silah da dahil) kullanabilen, alev alınca toza dönüşen ya da kafaları patlayan, binaların tepesinden yere örümcek adam misali atlayıp zıplayan, laftan anlayan, ve en bombası da canlıyken vejetaryen olduğu için et yemeyen zombiler için ne diyeceği de merak konusudur. evet zombi konseptinin bokunu çıkarmıştır film.
manuel calevera'nın 2 yıl ardarda rubacava'da denize düştüğü gün. ikisinde de yaşlı velasco denizden çıkarır manny'yi...resmi tatildir bide ölüler diyarında tabi. carla gibi şanssızlar akşama kadar çalışır yine de..
2008 yapımı remake demenin romero'ya hakaret olacağına inandığım orjinaliyle aynı isimli cover bir film. steve miner yönetmiş, mena suvari oynamış. hakaret diyorum çünkü -hadi koşma, zıplama, hoplama meselelerini boşverelim- romero'nun 100 tane dead filmi çekse de hiçbirinde "zombi" sözcüğünün geçeceğini ya da ortalık oğlanı, romantik bir vejeteryan zombi karaktere yer verileceğini sanmam.
--- spoiler --- 2008 versiyonu icin; film her sahnesinde bulunan klişelerin arasında vejeteryan zombi de gördümya daha ben bisi demiyorum. --- spoiler ---
aynı zamanda carnivàle birinci sezon on birinci bölümünün adı.
--- spoiler --- evcil ve eğitebilir zombi fikri ile beni benden almış film --- spoiler ---
--- spoiler --- 2008 versiyonu için: ulan amına koduklarım atlayan zıplayan uçan zombi mi olur ? bu filmi çekenin anasına zombiler uçar inş. amin. dinimiz. --- spoiler ---
kökeni aztekler’e dayanan, 1 kasım’da guatemala’da da kutlanan bir bayramdır. aileler bayramda atalarının mezarlarını ziyaret eder, çevresinde oturup yer, içer ve sohbet ederler. çocuklar büyük uçurtmalar uçururlar. bildiğin mezarlıkta piknik yaparlar. modern dünyanın aksine ölümü reddetmez, ölmüşlerini hatırlayarak kutlama yaparlar. mezarlarında ölüm kadar yaşam da vardır. maksat hayatın değerini anlamaktır.
