"doğru tek başına kazanır" anlamına gelen söz. sadece hint sinemasının değil dünya sinemasının da önde gelen isimlerinden aamir khan'ın ilk televizyon programı. ama öyle boş beleş bir şey gelmesin akla. oynadığı filmleri bile binbir titizlikle seçen oyuncu, bu yapımında her hafta ülkenin ve insanların yaşadığı sıkıntılardan birini ele alıyor. bir hafta boyunca konu enine boyuna araştırılıyor, bu sırada çalıştığı ekip gayet iyi bir iş çıkarıyor. programı sunuşu, insanlarla kurduğu iletişim, konuşma şekli ve ikna yeteneği ile konunun ciddiyetini ortaya koyuyor. ama bu süreç hiçbir zaman laçkalaşmış konuşmalar, duygu sömüren görüntü ve ifadelerle gerçekleşmiyor, aksine izlerken o insanların yaşadıklarını anlatırken nasıl yaygara koparmadığına şaşırıyorsunuz. programın içeriğinde problemi sunuş, bu problemden etkilenmiş insanların hikayeleri yer alıyor. konuyla ilgili kullanılan veriler ve örnekler program boyunca konunun farklı yönlerine temas ediyor, böylece sorunu tek açıdan görmek yerine tamamını görüp bir çözüm yolu aramak mümkün oluyor. ekran başındaki izleyiciyi de sanki oradaymış gibi sürükleyen bir reality show nasıl yapılırmış diye ders olarak okutulası güzellikte. bugüne dek ele aldığı konular genellikle evrensel şeyler. çocuk istismarı, gıda güvenliği, sağlık hakları, ev içi şiddet gibi. bunun yanı sıra hindistan'ın önemli sorunlarından foeticide (anne karnında kız bebeklerin kürtajı), çeyiz meselesi ve kast sistemi gibi konular da yer alıyor. her bölümün sonunda ise mesajını net ve ikna edici bir biçimde veriyor, insanların görüşlerini dile getirmesini rica ediyor ve buna göre gereken yerlere başvurmak için girişimde bulunuyor. yazdığı dilekçeler ve insanların desteğiyle çocuk istismarı ve hasta hakları konusunda meclisi harekete geçirmiş bile. kişisel olarak en beğendiğim bölüm çocuk istismarının işlendiğiydi, burada uzman desteğiyle çocuklara yönelik bir workshop düzenlemiş, ve çocukların olası bir istismar durumunda ne yapmaları gerektiğini öyle uygun bir dille anlattı ki bütün anne-babalara örnek olmalı. ingilizce yazı takviyesi ile şuradan izlenebilir: http://www.youtube.com/watch?v=vyepl2tkty8 aamir khan'ın böyle bir girişimde bulunma cesareti bile takdir edilesi. belki ileride bizim televizyonlarımızda da görebiliriz böyle bir programı, kim bilir? şükran editi: program linklerini ulaştıran yako'ya gönülden teşekkürler...
