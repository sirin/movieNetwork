1988 yılında okyanus diplerinde geçen iki film çevrildi. bir tanesi konu ve efektleriyle bir kült statüsüne yükselirken diğeri ikinci sınıf bir korku filmi olarak unutuldu. sean s. cunningham'ın yönettiği deepstar six bu filmlerden ikincisi. james cameron'ın arkadaşı lewis abernathy'in öyküsü ve senaryosunu yazdığı film, cameron'ın aynı yıl the abyss'i çekmesi ve bir sonraki sene gişede büyük başarı kazanmasıyla gölgede kaldı. abernathy ve cameron'ın daha sonra ancak titanic'te yeniden barışmalarını sağlayacak kadar aralarını bozan deniz dibi rekabeti sadece öykünün bir filmi kurtarmaya yetmediğinin göstergesi. the abyss ne kadar kusursuzca ele alındıysa deepstar six de o kadar kusurlu. bu iki film için neredeyse birbirlerinin zıt ikizi diyebiliriz. filmin konusu kısaca şöyle: amerikan donanması için okyanus tabanına füzeler yerleştirmeye çalışan ekip çalıştıkları yerin altında kapalı dev bir mağara keşfeder. mağaranın ağzını dinamitle patlatıp açınca ışık görünce saldıran (bkz: photomigration) anthropod türü bir yaratığı da serbest bırakırlar. tansiyonun yavaş yavaş yükseltildiği film 90 dakikanın biraz üzerinde. efektleri the abyss ile kıyaslanamayacak derecede ilkel. türkiye'de kısa bir dönem sinemalarda "derinlerde dehşet" ismiyle de oynamış olan filmin eğlenceli sahnelerinden biri miguel ferrer'in acil tahliye gemisiyle okyanus dibinden kendini büyük bir hızla yüzeye fırlatırken basınç değişikliği sebebiyle geminin içinde patlayarak ölmesi. yani b-movie sevenler için gayet kanlı yerler de mevcut. cips, kraker vs. eşliğinde izlenebilir, sürekli sanat filmi tercih ederek burun büyüme hastalığına yakalanmış olanlara şok terapi niyetine kullanılabilir. "bütün yaratıklar uzaydan gelmez. son nefesinizi saklayın....bağırmak için" gibi iddialı bir sloganı da vardı bunun.
şuradan izlenebilir: http://www.youtube.com/…=stmru3gev2g&feature=g-vrec
