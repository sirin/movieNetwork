ayn rand'in bir mimarın modernistliğini ifade ederken cektigi sikintilari ve hayatini anlatan romani.
filmi de cekilmiştir. yonetmen king vidor, oyuncular patricia neal ve de gary cooper. kitabı kadar etkileyememiş, bir nebze hayal kirikligina yol acmistir film.
(bkz: fountainhead)
sinan çetin de bir yayınevi kurmuş ve ilk basacağı kitap bu olacakmış. konuyla ilgili haberde sinan çetin'in "solcular sıkıcı kitaplar basıyor. kitap nasıl yayınlanırmış göstereyim dedim" mealinde bir açıklaması vardı. (gazetenin yalancısıyım)
ayn rand'ın uzun bir kitabi, tabi en uzunu değil. (bkz: atlas shrugged)
türkçesi sinan çetinin yeni basımı nedeniyle yaratılan dünyadan hayatın kaynağına çevrilen kitap
(bkz: leonard peikoff)
orijinal ismi "the fountainhead" olan kitap ilk kez 1943'de yayınlanmıştır. geleneksel ve standart olana karşı özgün yaratıcılık için mücadele veren genç ve tüm hırsı mükemmeli yaratmak olan bir mimar * hakkındadır. geleceği projelendiren ve kazanmaya oynayan mimarın önünde bir istinat duvari gibi örülmüş, en uygun mimari çözümleri gerektiren bir başka proje dikilmektedir. bu proje aşktır... edit: bu entry buraya çeşme kafa başlığından yönlendirilmiştir. olsun.
elimde "howard roark, yetenegi, aski ve yasami" adiyla 1996 yili basimi bulunan kitap. cevirisini de sule sencan yapmis. herhangi bir yayinevi belirtilmemis ve nesil matbaacilik tarafindan basilmis.
ayn rand' ın türkçeye pınar ismiyle çevrilen kitabı. hani bazı kitaplar vardır; biraz unutmayı, biraz da yılların değiştirdiği sizin nasıl bulacağı merakının oluşmasını bekleyerek kitaplığın en görünen kısmına koyarsınız onları. aradan yıllar geçtikten sonra tekrar elinize alıp okursunuz. ve genelde hala seviyor olduğunuzu farkedersiniz. öyle bir kitap işte bu!
hıncal uluç'un sinan çetin'le birlikte gönüllü tanıtımını üstlendiği kitap. okuyanlara tavsiyem ilk başlarda sıkılsanız da kitabı bırakmamanız zira yazar sonradan açılmış hissi veriyo insana. benim en çok aklımda kalan yerleri insana zaman zaman klasik bir eser okuduğunu düşündürten diyalogları. howard roark karakteri kannatimce de abartılmış biraz ama anlatmak istediklerini onu kullanarak anlattığından yani bi nevi yazarın tek tabancası o olduğundan normal karşılamak lazım durumu. bi de insanda feci derecede mimar olma hissi uyandırıyo... ayrıca (bkz: ayn rand)
hayatın kaynağı'nın kahramanı howard roark, dünyanın en muhteşem insanlarından biridir ancak kendisine gerçek hayatta rastlamak pek mümkün değildir.
1943 tarihli olmasına rağmen 4-5 ay önce eskişehir'de sorduğum tüm kitapçılarda "abi dün bitti." veya "haftaya gelecek" şeklinde yanıtlar aldığım, hatta bir kitabevi sahibinin "3 keredir okuyayım diye kendime ayırıyorum ama müşteri istiyo satıyorum ondan sonra" şeklinde yorum yaptığı, okuduğum en ilginç kitaplardan biri. (sonrasında istanbul'a dününce ideefixe'den sipariş etmiştim)
üzerinde tartışmaktan en hoşlandığım kitap olmasından ötürü, çevremdeki herkese okumasını önerdiğim, yaptığım baskılar sonucunda önerdiğim insanların yarısından fazlasının okumasını sağlamış olduğum,eskişehirde kitapçı gezmeye neden olduğum için baskının dozunu mu kaçırdım acaba diye düşünerek, sırıtmama neden olan; lakin okuyanlardan olumlu geribildirimler aldığım, ayn rand'ın olağanüstü kitabı.
çok etkileyici bir kitaptır fountainhead, bir değil birkaç kere okunması gerekir, insanın kararlı ve istekli olduktan sonra, tüm olumsuzluklara rağmen herşeyi yapabileceğini ve ideallerimizden asla vazgeçmememiz gerektiğini gösterir. kitabın en önemli kahramanı diyebileceğimiz howard roark, istediği ve inandığı binaları yapabilmek için herşeyden vazgeçebilmektedir. istediği binaları yapamadığı için aç, işsiz gezmektedir ama doğrularına aykırı şeyleri yapmayı kesinlikle kabul etmemektedir. yani idealinin bedelini bir şekilde ödemektedir. herşeyin bir bedeli vardır ve insanlar idealleri uğruna gerçekten bedel ödemek zorundadır.
anarko-kapitalist, antikolektivist manifesto. bir felsefi basyapittir. edebi niteligi yer yer vasatin uzerine cikar ancak tavana vurmaz. zaten roman boyunca yazar (bkz: ayn rand), edebi kaygidan cok felsefi kaygiyi on planda tuttugu izlenimi verir okura. bu oncelik seciminin kaybettirdigi estetik degeri ortalamanin cok uzerinde kalitedeki betimlemeleriyle telafi etme cabasi icine girerek yazar, okuru onemsiyor olmasinin acik isaretlerini verir; cabasinda basarili da olur. psikolojik tahliller etkileyici olmakla beraber, romanin bir roman icin fazla sayilabilecek nicelikteki karakterlerinden cok azi okurda yasamin icinden ciktigi dusuncesi yaratir. cogunlugu olusturan kismin her bir uyesiyse birer prototiptir. utopik kisilik yapilariyla donatilmis balmumu heykeller gibidir bircok karakter. bu durum kimi okurca bir zayif yon olarak karsilanacaksa da romanin okuma surecinde bir aksatma yaratmaz; aksine onu ilginc sekilde cazip kilar. bu noktada bir ironi vardir: rand objektivizm denen mantik altyapili dusunce mekanizmasini ogrencilerine-okurlarina benimsetme ugrasi verir 'the fountainhead' de, ne var ki bu ugrasta arac olarak mantik altyapisindan olabildigince uzak, fantastik denebilecek bir roman kurgusu ve roman karakterleriyle karsimiza cikar. bu durus kanimca rand in bilincli olarak sectigi bir durustur: okur kitlesinin azimsanamayacak paya sahip kisminin, romanin kotu, yontulmasi gereken karakterleri olarak lanse ettigi prototiplerin bir ortalamasi olacagini ongordugunden olacak, bu kitleyi kendi mantik-disi silahlariyla sarsmayi denemistir. the fountainhead uzun bir metindir. gelin gorun ki, romanin son episodunda yer alan bir monolog, okura 788 sayfanin tumden damitilarak verildigi bir oz suyudur, esanstir. soz konusu pasaj ellsworth toohey adli karakterin bir mimara yonelik nihai hitabidir. bu hitap, yapitin vermek istedigi mesajla antagonist calisir. yazar, burada bir karsi fikre acilim getirerek okura kiyaslama yapma olanagi sunar, bu noktada kimilerince objektif bir hal takinir, kimilerince de retoriklesir. bir anlamda olmayana ererek yapitinin finalini gerceklestirir. (bkz: olmayana ergi) (bkz: ayar almamak icin fikrine zit aciklama eklemek) roman ve rand in cizgisi genel olarak ele alindiginda, george orwell in 1984 uyle ilgili filizlenen uc soylemleri andiran sorulari duyumsamak ya da direkt savunmak soz konusu olabilir. the fountainhead tam da 1940 larin basinda, hitler nazizminin stalinist sosyalizmle kafa kafaya geldigi doneme rastlamak suretiyle bilincli ve cok amacli olarak kaleme alinmis bir bireyci seslenis midir? o, ikinci dunya savasi nda birbirini kirmak uzere hazirlanan sosyalist ve nasyonal sosyalist halklara amerikali bireyin vakit gecirmeden verdigi bir yanit midir? bu tur acilimlar elbette yuzeysel bir bakis olusturuldugunda romani konumlandirabilir. ama yazarin bicemindeki ictenlik ve sasirtici olarak soz konusu filozofun bir kadin olusu beni, 'the fountainhead' i icerdigi belli-belirsiz politik dokundurmadan ziyade asirlar sonra da tartisilabilecek ve klasiklesmeye yuz tutmus evrensel cagrisiyla ele almaya iteklemistir. john locke, insan zihninin yasama bos bir levha olarak basladigini dile getirmekteydi. locke un gorusunu referans aldigimda, soz gelimi bir tolstoy ya da dostoyevski yapitinin bu levhada duz ve derin bir tek cizgi birakacagini soyleyebilirim. 'the fountainhead' ise duzlemi dogrusal olmayan, uzerinden gecilmis, tirtikli ve abuk subuk silik cizgilerle doldururken onceden var olan derin cizgilere de kollar, bacaklar ve birer kafa ekliyor (bkz: cinali). sag alt koseye de bir babafingo ekleyiveriyor isi bitince; howard roark imzasi gibi. kimbilir, belki de rand yapmak icin yikiyor. karamazov kardesler i felsefe ve edebiyatin insanlik tarihi boyunca gerceklestirilmis en kusursuz harmanlarindan biri olarak ela alalim: o bir kardan adamdir, govdesi muazzam beyazlikta ve puruzsuzlukteki kar kutlesinden yapilmistir. iste karamazov kardesler in edebi sigasi bu kar kutlesidir. kafaya kondurulmus iki kucuk komur parcasi ve bir havucsa onun felsefesidir: kendini hep belli eder, ama iskeleti olusturmaz. o havuctan burun gibi siklikla one cikar, 'ben buradayim' diye seslenir karamazov kardeslerde felsefe. gene de govdeye, yani edebiyata bagimlidir; anlamlanmak icin yapittaki edebi estetige, kardan yapilmis govdeye ihtiyac duyar. rand ise adamimizi havuctan ve komur parcalarindan yapmis 'the fountainhead' de. sonra havuctan yapilmis bu govdeyi iki kat karla sivamis, mukemmel de sivamaya calismis. uzaktan bakinca bir kardan adam gordugunuzu zannediyorsunuz, sahip oldugu tek havucunsa o burnu olusturan havuc oldugu yanilgisina dusuyorsunuz. ama yanina iyice yaklasip govdesine bir el attiginizda gercegi kavrayiveriyor ve dehsete kapiliyorsunuz: bu dupeduz bir havuc adam, uzeri karla kaplanmis ve icindeki havuc epey lezzetli. ozetle, 'the fountainhead' salt felsefi metin olarak okunmasi gereken bir basyapit. aksi takdirde ondan alabilecekleriniz rand ne kadar ugrasmis olsa da, erotik sahneleri olmayan, yarim kalmis bir harlequin romanindan alacaklarinizdan oteye gitmeyecektir.
gerçek dışı, çelişkili karakterlerine ve kurgusuna rağmen; akıcı ve güzel bir kitap. ayn rand kitapta insan egosunu cok iyi analiz etmiş ve bunu karakterlerine çok iyi yansıtmış ne var ki butun olarak baktigizda karakterleri yaratırken, fikirlerini savunmak için gerçekçiliği feda ettiğini görüyorsunuz.
karakterlerinin hiç birinin geçerli bir tarihselliği olmayan, her birinin, her bir olayın ve kitaptaki her bir cümlenin okuyucuyu çok da belirgin bir yöne itelemeye kalkıştığı, yazarının yazarlık yeteneklerine kurgusuna, bütünlüğüne ve akıcılığına hayran kaldığım ama savunduklarıyla ve bana anlatmaktan öte (hatta biraz sinsice) inandırmaya çalıştıklarına temelinden kökünden karşı çıktığım ve fakat okumaktan büyük keyif aldığım roman. aynı zamanda hem felsefi hem de psikolojik açıdan üzerine uzun uzun sohbetler etmek istediğim bu sohbetlerin de kişinin kendi bireyciliği ve bireyselciliği açısından önemli açılımlara yelken açacağına inandığım da bir roman. okunması gereken bir roman. ama tuzağına düşülmemesi gereken de bir roman.
"bencil kişi salt anlamda bakıldığında kendine başkalarını feda eden kişi değildir.başkalarını herhangi bir şekilde kullanma ihtiyacının üstüne çıkmış kişidir."
(bkz: #6072310)
durustlugu, adamsendeciligi, abi piyasa bunu istiyor, yapsatciligi, inadi, aski, ihtirasi, macerayi, hüznü, ve mutlu son'u bulunduran kalin bir kitap.
ayn rand in olungunluk dönemine denk gelen harika kitabi.
ayn rand mayn rand anlamayan bir cehalet abidesi olan benim için 1996 tarihli the bluetones güzelliğidir; expecting to fly albümünden.
ayn rand'ın felsefesini en iyi şekilde savunduğu ve amerika'da incil'den sonra en çok okunan kitaptır. bir de estikçe trt2'nin de yayınladığı filmi var, howard roarkı gary cooper oynamakta olup filmde de mesaj açıkça verilse de elbette kitap çok daha teferruatlı ve filmde gösterilmeyen önemli detayları içermektedir. insanın kendini* unutup, hayatını kendisi* için değil de başkaları için yaşamaya başladığında kendi değerini anlayabilmesi için okuması gereken kitap.
plato yayınları tarafından yapılan baskıda, kötü bir kapak tasarımı yapılmış kitaptır. kanaatimce ne içeriğini yansıtmaktadır, ne de üzerinde düşünülmüş, zeki bir grafiğe sahiptir.
etkileyici,sürükleyici bir kitap...herkese göre birşeyler var kitapta,gerçekten hayat gibi.etrafta olan onlarca aptal şeyin nedenlerini anlatıyor kendi dilince.yalnız kitapta grinin olmaması,kitabı gerçek hayattan koparan tek nokta belki de. okuduktan sonraa eskisi kadar basit bakmak kolay olmuyor insanların alkışladığı yöne.
mukkemel bir modernizm manifestosu. herkesin kolay kolay okuyup sindiremeyicegi ama okuyanin da kolay kolay birakamiyacagi tam bir bas yapit. howard'in egoism olarak gordugu bence korkunc bir humanizmle kaplanmis durumda. boyle bir ego ve insan ruhu olamaz gercekten. mimari gibi insanin dogaya ustunlugunun en somut hallerine hayran hayran bakarken insan, kare dikdortgen ve ucgenin sadece insana ait kesifler oldugunu ve doga da bunlarin bulunmadigi da kitaptan cikarilan diger dip notlar.
bugunlerde okumakta oldugum 'kitap'...metroda bir kac durak daha ekstradan gitmeme, merdivenlerden yukari cikarken bir basamagi 10 dakikada cikmama sebep olmakta..elimden birakamamaktayim...bazi anlar oluyor, gozlerim kosturuyor alt cumlelelere, paragraflara, hemen kiziyorum engelliyorum..o kadar derinine ve temeline inilmis ki olgularin, ismi bile gecmiyor mesela ask ' in..varligini oyle yogun hissetiriyor ki oysa, iciniz urperiyor..elimi cimentolara batirip batirip cikarasim geliyor..siva yapmak, duvar ormek, temel kazmak, granit kirmak istiyorum..henuz yarisindayim, her ne kadar merakimdan catlasam da, su anda bitse bile yeridir benim icin..gercekleriyle, cirilciplak.
çerçeveletip duvara asılması gereken kitap; ayn rand'ın her kitabı gibi. ayn rand'in ne olup ne olmadığını bilmezken, sadece "oku bunu çok güzeldir" tavsiyesiyle okunduğunda zihni alt üst edebilir. hazırlıklı olmak lazım. atlas vazgeçti'nin altlığı, biz yaşayanlar'ın üstlüğü.
(bkz: http://www.amazon.com/…/104-6698614-8303967?ie=utf8) (bkz: http://www.imdb.com/title/tt0041386/)
ayn rand'in yazdigi kitap. o kadar begendigimi soyleyemem su anda - zira kitap okuyucuya dusunme firsati tanimiyor onu ozgur birakmiyor. roark karakteri kapitalizmi simgeliyor - eyvallah tamam olabilir ama ne toohey ne de diger "karsit tarafin savunuculari" arasinda bir iyi adam yok. iyi derken kastettigim tez'e karsi onun agirliginda bir antitez yok. bu kadar mi kotu olabilir bir insan grubu iyi gorunurken. bu rahatsiz ediyor insani, yani ikna etme cabasinin bu derece aleni olmasi anlamsiz. buradan da sunu cikartiyorum izninizle - ayn rand kapitalizmin kotu yanlarini gostermek istememis cunku yokediciler o ikna cabasini, yaratilmis o iluzyonu yokedecek derecedeler. bu yuzden hic deginmeden geciveriyor. bir yazarin eseri tabii ki yazardan bagimsiz degildir. sovyet rusyasinda iyi seyler gormemis olabilir - ki gayet mumkundur - ama eger bir felsefe eseri yaziyorsa bir yazar - denildigi gibi bir harlequin yazmiyorsa eger- boylesi demagogsal bir tavir sergilememelidir. hicbir felsefe eseri "ben en dogruyum" demez. ha sonucta dusunur "yahu hakikaten adamin dedikleri cok dogru" derseniz amenna. ve bir felsefe eserinde karsit fikirler de en az hakim fikir kadar savunulur - "birseyi kanitlamanin yolu onu curutmeye calismaktir" -popper.
frank lloyd wright'ın hayatından esinlenilerek yazıldığı söylenen hikaye. --- spoiler --- ilginç kısımlarından biri de sadece fikirleri uygulansın, uygulandığı sürece ne olursa olsun mantığındaki ütopist mimarın projesinin altına arkadaşının imza atmasına bile aldırış etmemesi, abartı olduğu kadar idealistti de. --- spoiler ---
ayrıca lost adlı dizinin 3. sezonunun 12. bölümünde sawyer karakterini bu kitabı okurken görebiliriz...
plato yayınlarının yerinde olsaydım kapağına kocaman bir gökdelen koyacağım kitaptır. fakat bu gökdelen alelade bir gökdelen değildir, şöyle bir şeydir: http://upload.wikimedia.org/…n/4/42/theillinois.jpg
... "aslında bakarsanız, insanoğlundan asıl nefret eden kişi, herkesi seven, her yerde kendini evinde hissedebilen insandır. çünkü insanlardan hiçbir şey beklemez o. bu nedenle de, hiçbir kötülük, hiçbir bayağılık onu kızdıramaz."
gercekten cok guzel bir romandir. teknik acidan cok basarilidir, insan elinden birakamaz. sahsen ben birkac gun icinde nerdeyse uyumadan bitirdim. ama neresinden bakarsaniz bakin bence iyi bir bestsellerdir o kadar. bir klasik olamaz gibi geliyor bana. ozellikle aba altindan sopa gosterip, sovyet kollektivizmini yermesi biraz fazla mesaj kaygili. bence en muthis kismi howard roark'in henry cameron ile bir konusmasiydi. cameron maddi ve manevi acidan bitmis bir mimar, roark ise onun izinden giden, ona hayran tifil bir ogrencidir diyelim. cameron bu hayallerini yakip, evini isitmasini, adam gibi bir ise girmesini ister roark'tan. roark ise kabul etmez. cameron dayanamaz ve kendi sefaletini gosterir ona, kalbini acar. maddi sefalet hicbir sey degildir ama anlattiklari daha baska. benim gibi mi olmak istiyorsun, bana bunu soylettin iste. niye bu kadar acimasizsin diye sorar cameron. roark'in cevabi beni cok etkilemisti. "eger 30 yil sonra sizin su an oldugunuz durumda olursam, bunu haketmedigim bir onur sayarim."
sekizyüzküsür sayfanın anlattığından fazlasını içinde geçen iki satırda söyleyen kitap... cameron, uzun bir konuşmanın sonunda roark'a şöyle söyler: "sokaktaki insanlara hiç bakıyor musun? onları oluşturan madde, işini seven insanlara duydukları nefretten ibaret. tek korktukları tip o. nedenini bilmiyorum..."
bu kitabın salt kapitalizm övgüsü olduğunu düşünenlerin, gail wynand ile ilgili olan üçüncü bölümü tekrar okumaları gerekir.
kendine ait bir düşüncesi olmayan, beğenileri: kendisine benzer başkalarının beğenileriyle sınırlı, zevkleri: günlük kavgalardan, çıkarlardan, güç ve para arzularından öteye geçmeyen, işleri: orijinal değil ama binlerce kez yapılmış olanın kötü bir taklidi, kopyası, hatta aynısı, gerçekten farklı, yaratıcı ve orijinal eseri kendi varlığına karşı bir tehdit olarak gören, anlamayan, anlamak istemeyen tüm değersizliklerin, aşağılıkların ve kişilerin iktidarında yaratıcı, dürüst, sadece kendi olan bireye ve özgünlüğe övgüdür bu kitap. yaratıcı işlerde çalışan herkesin başucunda durması gerekir.
toplumla nasil oynanacagini, basini elinde bulunduranlarin kendi düsüncelerini insanlara nasil empoze edeceklerini insanin gözüne sokan bir eser. ben kendimce böyle bir anlam cikarttim. ama johnny bakiyorum da herkes kendi mezhebine göre yorumlamis; bireyselligin yüceltilmesi, bencillige övgü vs. kitabin sinan cetinin sirketi tarafindan basilmasi ilginc. hincal ulucun tanitimda yer almasi daha ilginc. sinan cetinin yazdigi önsöz komik. kapak hic olmamis. arkadas o kapagi tasarlarken hic mi okumadin kitabi.
bir ara epey aradığım, en sonunda bulduğum gary cooper ın howard roark ı canlandırdığı 49 yapımı sinema filmi.
mad men isimli dizide bir avuç dünyayı kurtardığını sanan kazmaya bile "heey sen bencilsin, ne güzel, al şu kitabı oku tam senlik adamım" diye tavsiye edilen, ne yazık ki ayağa düşmüş muhteşem kitap.
--- spoiler --- kitap aslinda dominique francon/keating/wynand etrafinda doner. kitabin dort bolumunden ucu de bu kadinin adamlarinin isimleri altinda ayrilir zaten. dominique ile howard'in ask oykusu zaman zaman, icinden butun felsefeyi, butun dusunceleri cikarirsam, kendimi basit bir turk filmi olay dizisini takip ediyormusum gibi hissettirdi. bu yorumla ayn rand'in dominique'e yaptirdigi secimleri kotulemiyorum. fakat kendimden suphe duydum her 'ah dominique ne yaptin?' dedigimde. bu secimlerin romanin gidisati icin ne kadar onemli oldugunu anliyorum, fakat bu onemin tek sebebi dominique'in bu secimleri yapmadaki sebepleridir. gelelim gail wynand'a. kendisinin de dedigi gibi, howard roark ve gail wynand gercekten de ayni noktada baslamislardir, ve roark wynand'in olabilecegi fakat olmamayi sectigi kisidir. roark her ne kadar ben de dahil bir cok kisiyi kendine hayran biraksa da, wynand roark'un gercege daha yakin, dominique'e daha uygun halidir bence. hatta bir ara dominique gail/howard/dominique uclusunun birbirlerine ait oldugunu dusununce kitaptan bambaska bir son beklemistim. fakat evet siyah beyaz bir kitap bu, bu nedenle uzlasmaya acik olan gail'a yer yok en sonda. dominique'in de ogrenmesi gerekti zaten. howard roark, austen heller, mike, steven mallory hatta peter keating gibi bir cok insanin hayatini degistirdigi gibi benimkini de degistirmistir. insanin icinden mimar olamasa da ne ile ugrasiyorsa ona bir howard roark kadar deger veresi gelir. bunun icin tek sorun yetenektir. howard roark'un basindan beri sahip oldugu tek sey yetenegidir, ve ne yazik ki cogunlukta bu siradisi yetenek yok. toohey'e gelirsek, aslinda kitabin bir baska kahramani da ellsworth m. toohey'dir. o okul arkadasinin uzerine hortum tutmasindan itibaren the banner'a donene dek her sey diledigi gibi olmustur. gail wynand the banner'i kapasa da toohey kendi topluluguyla diledigine hep ulasacaktir. tekrar gail'i dusunursek. benim icin onemli bir karakterdir. ola ki dominique'i veya howard'i tanimasaydi, roark kadar basarilir biri olarak yasayacakti, bu da bir baska 'ask'tir kitapta anlatilan, ve wynand'in tepkisizligini bozmasina neden olmustur. bu roark veya dominique'in varliklarinin gercek olmasi gail'a umut verir. sonuc olarak roark'un da dedigi gibi, insanin once bir 'ben'i olmalidir ki sevebilsin. gail kendini roark icin feda etme hatasini yapmistir, fakat bu da onun askidir. --- spoiler --- pek unutulmaz bir kitap benim icin.
pınar, öyle bir pınar ki, yaşam pınarı ve son olarak da hayatın kaynağı olarak çevirilmiş ayn rand kitabı. plato yayınları tarafından yapılan baskısında berbat ötesi bir kapak ve kitap tasarımı bir yana son kısımlarda muhtemelen gözleri kaymış redaktörden kaynaklı ama neden kaynaklı olursa olsun sinir bozan paragraf tekrarları ve atlamaları vardır, tekrarlar neyse deyip geçebiliyorsunuz ama korsan olmayan bir kitapta hele benim elimdeki baskının beşinci baskı olduğu göz önünde bulundurulursa bu tür hataların olması kabul edilemez ve ayıptır, umarım bir sonraki baskısında özen gösterilir. bir de mümkünse sinan çetin' in önsözü ve kısaltılmışı olan son sözü yayınlanmasın. gerekirse ön ve son söz eksik kalsın, kitap görünüş olarak sahip olması gereken yalın çizgiye kavuşsun. grafikerlik denen bir meslek var, değil mi? bulun bir grafiker yaptırın, karşımıza kapak illüstrasyonu* adı altında kalplerle gelmeyin, ayıp denen bir müessese var, değil mi?* her mimarın ve de tasarımcının özellikle okuması gereken kitaptır aynı zamanda. şiddetle tavsiye ederim*.
okurken içindeki tüm kötü karakterlerden nefret ettiren, bunun yanında tüm iyi karakterlere sevgi besleten bir kitap. okuduktan sonra insan fena halde gaza gelir, ben güçlüyüm, istediğim herşeyi başarabilirim diye ortalarda dolaşır. okunmalı okutturulmalıdır ama, başlamadan önce de gaza gelmek gerekir zira 788 sayfalık bir kitaptan bahsediyoruz. *
sinan çetin'in yazmış olduğu önsözle uzaktan yakından alakası olmayan, arka kapağı okunup "bu ne böle?" denilmemesi gereken, okunulası kitap.
romanı okumuş genç üniversite öğrencileri howard roark'ın idealizme hayranlık beslerler, roark'ı baş tacı ederler, yol gösterici kabul ederler. roark, bütün amerika'yı, mimarlık camiasını karşısına alarak dünyaya fantastik boyutlarda meydan okumaktadır. bazen hiç konuştuğu olmaz, bazen kısa cevaplar verir, insanlarla pek iletişim kurmayı sevmez. ama sonra ne olursa olur, insanlar arasına karışmak ister, insanlarla horoz dövüşü tutar, düşmanlarına meydan okur, düşmanlarına silah çekmesi hamlet-laertes düellosuna dönüşür. kalın kitaplar yazma hobisi edinmiş ayn rand bu kitabı asla avrupa edebiyatını, goetheleri dostoyevskileri balzacları desteklemek amacıyla yazmamıştır. istediği şey, yetiştiği coğrafyanın ihtiyaçlarına cevap verebilmekti. bildiğimiz amerika'dan sesleniyor bize işte. incil'i yorumlamak, savaş anılarından söz etmek, daha yerel örnek vermek gerekirse komşuya oturmaya gitme alışkanlıkları yok onlarda. romanın konusu baba filmindeki vito'nunki gibi bir başarı hikayesi işte. rand'ın istediği de amerika'nın üretim-tüketim değerlerini yansıtmaktır. kesinlikle başarılı da olmuştur. şimdi kitabın en büyük destekçileri sinan çetin ve hıncal uluç olmuştur. manidar bir durum. hayatın kaynağı'nı okurken dar ve karanlık sokakları değil de center binaları, sırt sırta vermiş iş kulelerini ve holdingleri gözünüzde canlandırırsınız. birbirini çiğneyerek güç kazanan bireyler vardır kitapta. ama benim için en önemli kriter 788 sayfasını tek satır atlamadan okuduğum bu kitabı okuduktan sonra tümüyle unutmak oldu. şunu çok iyi anlamak gerekir: bu kitabı okuyan kişi ya sever ya nefret eder. ortası olmaz. seven sadece kazanacağı paraya, ikili ilişkilerine değer verdiği için sevmiştir. en iyimser ihtimal kandırılıyordur. nefret eden de basit diyaloglar kullanıyor, kapitalizmi yüceltiyor diye burun kıvırmıştır. seneler önce okumuştum kitabı, rafa kaldırıp unuttum, bir başlıktan yönlendirilerek kitabın adını tekrardan hatırladım, evvela kitabın kalınlığı aklıma geldi. demek ki bu kitaptan benim beklentim ikinci küme içindeymiş. kitabı beğenen okura laf edilemez tabi. onlar da uçak biletini alıp kennedy havaalanına iniş yapabilirler, olmadı amerika'yı buraya getirebilirler.
ayrıca bu kitap ile ilgili olarak ilginç bir anket sonucu ortaya çıkmış. 2004'te 20. yüzyılın en iyi kitabı diye bir anket düzenlenmiş. yazarlar ve okurlar ayrı ayrı cevaplamışlar soruyu. yazarların beğenisi kategorisinde the fountainhead romanı ilk 100 kitabın bulunduğu listeye girememiş. okurlar ise kitabı 100'lük listenin birinci sırasına yerleştirmişler.
her kadın okuyucu sonunda bir howard roark beklemek uzere dominique francon oluyordur mutlaka.
"başını masaya dayamak, hareketsiz yatıp dinlenmek istiyordu.ama onun ihtiyaç duyduğu türden dinlenme var olan birşey değildi. uykudan daha derin, hiç yaşamamış olmanın dinlenmesiydi. bu istek onu rahatsız ediyordu; çünkü kafasını çatlatan ağrının bunun tam tersine işaret ettiğini, hareket istediğini biliyordu."
biryerlerinde bana maslow'un ihtiyaclar hiyerarsisini hatirlatan kitap. roark mevcut piramidin en ustu, keating bir alti gibi sanki. yalniz teoriyle kitap arasinda zaman zaman iliski kurulabiliyor olsa da, kitap bu teoriyi diger bir yandan acikca basasagi ediyor. teoriyle kitabin ayni yila denk gelmesi de ayri bir detay tabii. bir de link vereyim madem: http://aaron-ng.info/blog/images/maslow.png
kitap sayfası ve sıkıcılık konusundaki doğru orantı önyargımı kırmış kitaptır. henüz yeni başlamama rağmen bazı konularda özellikle de iş ile ilgili düşüncelerde howard roark'a paralellik göstermem benim kitaba bağlanmamda büyük bir etki olmuştur. ilerleyen sayfalarda howard roark ibne bile çıksa fikrim değişmeyecek*
güzel kitaptır. tabi bir 'anna karenina', 'suç ve ceza' ya da 'martin eden' değildir. aynı edebi beklentilerle okunmaması gerekir. ayn rand de bir tolstoy ya da dostoyevski değildir zaten. akıcı sayılır ama fazla konuşan bir kitaptır. güzel şeyler söyler ama bunları defalarca tekrarlar (bu konuda b.kunu çıkarmanın müstesna bir örneği için bkz.: atlas shrugged). ergenlik çağında okunursa hayatınızı değiştirebilir (bu iyi mi olur, kötü mü; orasını bilemem!). daha ileriki yaşlarda okunur ise "vay be" dedirtir, "böyle olmak lazım, şöyle yaşamak lazım... vs.". belki azıcık düzenlemenize yol açar hayatınızı, bir takım kararlar alırsınız filan, ne biliyim. howard roark tapılası bir insandır. böyle biri bir yerlerde gerçekten yaşıyorsa tanışmak isterim; tabi dominique francon'la da... işin ironik yanı, ayn rand'e ve bu kitabına adeta tapan sinan çetin'in howard roark'a değil; romanın zavallı kaybedeni peter keating'e benziyor olmasıdır. bu ne yaman çelişki anne!
okurken hayal etme güdünüzü aynı tempoda tutmayı başarabilen, sürükleyici bir kitap. kahramanlarının kişisel tercihlerindeki tutarlılık, birçok abartıya rağmen sizi etkiler. zaman zaman unutulan ben kavramını canlandırmanızı sağlar.
keşke duygularımı yazıyla güzel ifade edebilme yetisine sahip olsaydım da anlatabilseydim bu kitap için hissettiklerimi ama çok zor maalesef çünkü yazma yeteneğim fazla yok* o yüzden olabildiğince anlatmaya çalışıcam. --- spoiler --- öncelikle söyleyeyim kitabın sayfa boyutu biraz ufak olduğundan 925 sayfaydı ama kitabı bitirmem sadece 2.5 günümü oldu o da çoğunu işte okuduğumdan dolayı, belki evde okusam 2 günde bile bitirirdim. yani demek istediğim; kitap son derece akıcı bir dille yazılmıştı 1 cümlesi bile fazla değildi tam olması gerektiği gibiydi. ayn rand'ın mimari bilgisine ve tasvirlerine hayran kaldım, az buçuk mimariyle ilgilenen biri olarak okurken oldukça zevk aldım diyebilirim.karakterlerin anlatılması adeta hani şiir gibi derler ya öyleydi. hele de karakterler arasında geçen diyaloglar! benim favori ikilim howard roark ve gail wynand idi. ikisinin ettiği muhabbetleri anlatan bölümler en sevdiğim bölümlerdi. dominique* , howard ve gail'in beraber anlatıldığı bölümde de gözümde vicky cristina barcelona canlandı adeta. sanki üçü bir aradayken aralarındaki "o" herneyse tamamlanıyor gibiydi. biraz karakter tahlili yapalım, peter keating: gerçek dünyada bol bol rastladığımız bir karakter. hani okulda parlak çocuklar olur inek tabir ettiğimiz, çalışarak bir yerlere gelmeye çalışırlar son derece hırslıdırlar ama yetenekleri kısıtlıdır. peter da aynen böle biri, o yüzden hep howard'ın gölgesinde kalmanın ezikliğini yaşıyo ve kendini topluma kabul ettirebilmek için karakterinden bol bol ödün veriyo. (egosunu siliyo demiyorum çünkü ego tanımı konusunda bayan ayn rand'la görüşlerimiz pek uyuşmuyo ona aşağıda değinicem ayrıca) toplumun yargılarına o kadar çok önem veriyo ki hayatında gerçekten tek değer verdiği kişiyi (catherine) kaybediyo. ellsworth toohey: belki de gerçek hayatta karşımıza çıkabilecek en kötü tiplerden birisi çünkü ellsworth toohey insanlara direk kötülük yapan biri değil aksine insanları tatlı diliyle kandırıp onları amaçları için kullanan birisi. bu onu kötünün de kötüsü yapıyor. tam bir ikiyüzlülük abidesi. oysaki ne tuhaftır kitabın başında henüz karakterlerin derinine inilmemişken kendisini bir saint gail wynand'ı ise adi bir herif olarak görmek çok mümkün. işte burda iyilik-kötülük kavramlarının ne kadar göreceli olabileceğini bir kere daha görüyoruz. benjamin linus bu adamdan manipulasyon dersi almış besbelli* dominique francon: hem çok güzel hem çok zeki hem de çok çetin ceviz bir ablamız. aynı zamanda son derece dürüst ve pesimist, yaşadığı çevreyi ve hatta dünyanın durumunu beğenmeyen birisi. o yüzden kendini bütün dünya nimetlerinden uzaklaştırmış. ne dünyaya bişi veririm ne de alırım diye takılıyo ortalarda. hatta o yüzden seks bile yapmamış frijit bir şekilde yaşamını sürdürürken karşısına howard roark çıkıyor ve dominique hayata roark'la dönüyo. onu tüm benliğiyle seviyo hatta o kadar çok seviyo ki onu nefret ettiği dünyadan korumak için ona zarar bile veriyo. böyle tuhaf bi kızcağız bizim dominique. allahtan sonunda hakettiği mutluluğa kavuşuyo. gail wynand: kitapta en sevdiğim karakter, neden bilmiyorum. ilginç çocukluk ve yaşantısı mı desem, son derece bayağı bir gazete sahibi olmasına rağmen düzgün bir karakter olması mı desem bilemiyorum. gail wynand, küçükken o kadar acı çekmiş o kada hayal kırıklığına uğramış ki ne insanlığa ne de dünyaya inancı, sevgisi kalmamış biri. bence o da bu yüzden kendi gerçek değerini dünyayla paylaşmak yerine the banner gibi adi bir gazete çıkararak, inancı kalmadığı insanlığa "siz ancak buna layıksınız" mesajı göndermeye çalışıyor. insanları o kadar küçük görüyor ki, parayla başarılı insanları satın alıp onların kariyerlerini olmadık şeylerle mahvediyor. ( bu konuda oldukça yaratıcı olduğunu söyleyebilirim) o da aynı dominique gibi roark'la tanışınca insanların sandığı kadar da umutsuz vaka olmadığını görüyor ve yıllar sonra ilk defa kendini huzurlu ve mutlu hissediyor. roark'la wynand gerçekten muhteşem bir ikili oluşturuyorlar. gail wynand karakteri ünlü media mogulu william randolph hearstden esinlenerek yaratılmış. howard roark: gerçek hayatta bulunması neredeyse imkansız birisi. sadece idealleri için yaşamakta. öyle ki beş kuruşsuz kalmasına rağmen gene de kendi modern çizgisi dışında herhangi bir bina yapmayı reddediyor, değerlerini para için satmıyor. o kadardüzgün o kadar idealist biri ki; yaptığı evlere dışardan müdahale edildiğinde o evleri patlatmakta beis görmüyo. şimdi gelelim ayn rand teyzeyle ayrıldığımız noktaya: ayn rand howard roark'u egoist ve bencil biri olarak tasvir ediyo. egonun ve bencilliğin eser yaratmak için mutlaka gerekli olduğunu savunuyo. eğer olur da birgün kişi egosunu silirse tamamen bilinçsiz biri haline geleceğinden bahsediyo. oysaki bu yanlış bir düşünce bence. zira insan egosunu bir tarafa bırakmayı başardığı an gerçekten özgür kalır adeta aydınlanır. roark' da bence tamamen bu aydınlanma hali içinde. adamın egoyla o kadar işi kalmamış ki, etrafta ismi duyulsun duyulmasın, reklamı yapılsın yapılmasın hiç umrunda değil çünkü egosunu beslemesine gerek yok. ön yargılardan arınmış, diğer insanların yaşantısına burnunu sokmadan sadece sevdiği işi doğru bir şekilde yaparak hayatını geçiriyor. ego'yu silip atmak sanıldığının aksine karaktersiz kalmak değil aksine zihninin egemenliğinden kurtulmak demektir. ben roark'ta tamamen bunu görüyorum. işte o yüzden etrafımızda roark gibi insanları görmemiz neredeyse mümkün değil çünkü egodan kurtulmak çok çok zor bi iş. ayn rand egoyu adeta benliğimiz gibi gösteriyo ve egomuz giderse aynı peter keating gibi içi boş bir kabuk haline geleceğimizi daha sonra da sürü psikolojisini benimseyip kolektivizme yöneleceğimizi gözümüze sokuyor. oysa ki bence işin aslı bu değil çünkü insan asıl egosunun etkisinden çıkınca gerçek benliğini bulur, gönül gözü derler ya onunla hareket etmeye başlar, iç huzuruna kavuşur, artık etrafındaki insanları mutlu etmek adına kendinden ödün vermez, daha sağlam bir karakter olur. peter keating egosunu sildiği için bu durumlara düşmüyor aksine o kadar egosunu beslemeye çalışıyo ki sonunda beğenilmek, övgü almak uğruna kendi beğendiklerini değil insanların beğendiklerini yapmaya başlıyor, insanlar neye değer verse onun şekline giriyo tamamen egosunun köpeği oluyo amiyane tabirle. roark'a geri dönecek olursam aynen kitapta da dendiği gibi gerçekten bir insan hem roark'un gösterildiği kadar bencil hem de aynı anda iyi kalpli olamaz. bu da tezimin doğruluğunu kanıtlıyor kanımca. howard roark'un frank lloyd wright'dan esinlenilerek yaratıldığı söyleniyor. son değineceğim nokta ise rand'ın desteklediği sistem kapitalizm. kendisinin laissez-faire kapitalizmi desteklediği söyleniyor. çünkü hanfendi rusya'da doğmuş o yüzden de komünizmden tiskinmekteymiş*. oysaki ben bu kitabı okuduğumda kapitalizmden daha da bi nefret ettim ki bu da ayn rand'la ayrı düştüğümüz bir nokta. denilene göre roark kapitalizmi simgelerken, sürü psikolojisi içinde benliğini kaybetmiş olan keating ise komünizmi temsil etmekteymiş! ne münasebet efendim! burda kapitalizmin köpeği olan biri varsa o da kendini para, şan şöhret adına rezil eden keating'dir bence. roark, kapitalizm denen makinanın içinde ufak bir çark olmayı hiçbir zaman kabul etmezdi bence ki etmedi de. sonuç: çok sürükleyici bir kitap, insanın beynini çalıştırıyor, düşünmesini sağlıyor, böyle güzel yapılmış karakter tahlillerini, mimari tasvirleri okumaktan zevk duyuyo insan ama yukarı da saydığım bazı aksaklıkları da mevcut elbette. ben bu aksaklıkları kitabın 1943 yılında yazılmasına bağlıyorum. ne de olsa kapitalizmin güneş gibi doğduğu yıllardı. ayn rand bu devirde yaşasa, aynı şeyleri savunur muydu çok merak ediyorum. mutlaka okunması gereken bir kitap, demedi demeyin. --- spoiler ---
siyah beyaz zamanlarda filmi izlemiştim , çocuk kafam öyle bir etkiye maruz kalmış ki yıllar içinde bazı anlarda geri dönüşlerle filmi hatirlardim , bilhassa dominicik in taş ocağinda roark'i şöminenin kirik mermer denizliğini değiştirmesi için eve çağırdığı sahnesi , roark odaya girer , iyice kıramamışsınız der ve bammmm. film bir yerden sonra kitaptan ayriliyor , filmde yanilmiyorsam roark empire state inşa ediyordu. kitap , derin etkiler bırakıyor şuurda , görüş açınız çarpılıyor , kışın buz gibi bir denize çivileme atlayip sinuzlerin açılması misali bir etki , şok edici , 300 wattlık ampul karşısında gözlerin kamaşmasına denk bir etki.ayn rand in dusuncelerine katilmamak mumkun degil , pek tabii onun gozuyle bakiyorsaniz , lakin rand başka bir gerceklikte yasiyormus gibi yazmis romanini , romandaki olaylar ne yazik ki biz insanlarin dunyasinda gerçek kilinacak unsurlardan müteşşekkil degil , sürrealist bir ressamın soyut bir tablosuna benziyor daha çok !
http://kitaplog.net/…/21/ayn-rand-the-fountainhead/
çevremde adını çok sık duyduğum bir sırada oturup bu 800 sayfalık kitabı okudum ben. üstüne iki kelam etmeden gidersem çok üzülürüm. kitap size şu iki insandan biriymişsiniz gibi hitap ediyor: bir-) "hep başkalarının ağzına bakan, kendine ait bir tutkusu veya zevki veya doğruları olmayan insan." eğer öyleyseniz size daha doğru ve mutlu bir yaşam için içinize dönmenizi tavsiye edip bencilliği yol gösteriyor. iki-) "birinci sınıfa zaten dahil olmayan ve dolayısıyla (bak bak bak) howard roark gibi empati yoksunu bir karakterde kendini bulacak olan insan." eğer bu kategorideyseniz, howard roark'un asosyal tepkileriyle tatmin olup, yazarla da kol kola girip muhteşemliğinizi kutlayarak kendinizden geçebilirsiniz. ben ise kitabı okurken sürekli olarak aptal yerine konduğum hissinden, okuma lambamın üstüne eğilmiş ayn rand hanımın "işte şimdi can evinden vurdum" şeklindeki bakışlarının hayalinden kurtulamadım. sapıkça da bir haz verdi bana bu. herşeyden önce, az önce "karakter" demiş olsam da, kitapta gerçek anlamda bir karakter yok gibi birşey. üstelik kahramanlarımızın çocukluklarına da gidiyoruz, ama sadece salıncakta sallanırken bile ne kadar asil ve bencil yüz ifadeleri olduğunu görmek için. kişiler değişmiyor, gelişmiyor, tipleme olmaktan kurtulamıyor, sahip oldukları özellikler adeta "kanında var" demeye getiriliyor. tamam, diyelim ki bütün bunların bir sebebi var, amaç edebiyat değil, fantastik olma pahasına, sembollerle felsefe yapmak. öyleyse nasıl olur da howard roark'un karşısına onunla tartışacak donanımda bir karşı karakter koyulmaz? nasıl olur da howard roark'un alternatifi olarak bize sunulanlar, sürüngenler, zavallılar, sinsiler, art niyetliler ve fedakar-mış gibi yapanlardan ibaret olur? nasıl böylesine kaçak dövüşülür? "kendini gerçekleştirmek ve bir parazit olmamak" paketinin içinde; empati özürlülüğü, ancak gelişmemiş bir çocuğun sahip olabileceği gülünçlükte egoistliği ve benmerkezciliği kakalamaya çalıştı bu kitap. sanki birbirinden ayrılamayacak prensiplermiş gibi. bid bid bid: beni endişelendiren kitabın toplumu nasıl etkileyeceği diil de, okuyucuların hayatlarında howard effect geçtiği zamanlarda küçük çaplı dramlar yaşama ihtimalleri oldu. giderayak: kitapta güzel betimlemeler, benzetmeler, hatta kitaptan bağımsız olarak düşünüldüğünde gayet de güzel olabilecek alıntılanası cümleler var. kurtarmaya yetmemiş.
açıkçası çok iyi bir kitap değildir. bazı mantık hatalarını kapatacak kadar da sürükleyici olmamıştır benim için. bana çok şeyler hissettirmemiştir. hala ve hala mimaride aynı sıkıntıları yaşadığım ve bunun için hafiften dışlandığım halde beni benden almamıştır. gereğinden uzundur ve romandaki karakter 50-60 sayfa önce söylediği şeyin tam tersini de diyebilir. biraz daha yumuşak ve boşvermişlikle okumak gerekir ki bana göre değil. bir de kollektivist diyorlar bu kadın için. evet kağıt konusunda haklı olabilirler.
ayn rand'in atlas shrugged'dan once antrenman olsun diye yazdigi soylenen romani.
daha önce bununla ilgili bir özet ve kısa bir eleştiri yazmıştım, klasörleri kurcalarken buldum. bilgisayarda duracağına burada dursun hemi. öncelikle kitabın yazarından biraz bahsetmek faydalı olacaktır. hayatını biraz incelediğimizde ayn rand rusya’da doğup büyümüş, ülkesindeki bolşevik devriminden kaçmış, tekrar dönmüş ve sonunda dönmemek üzere a.b.d’ye taşınmış ve hayatının sonuna kadar orada yaşamaya karar vermiş bir kadındır. bu aslında şu anlama gelir; ayn rand kollektivizmin, sosyalizmin beşiği diyebileceğimiz zamanın rusya’sından kaçıp kapitalizmin beşiği olan a.b.d.’ye yerleşmeyi tercih etmiştir. bu yüzden yazarın sıkı bir objektivizm (kısacası kendi mutluluğu doğrultusunda bir şeyler üretmek, mantıksal davranmak vs.) ve anti-kollektivizm (ortaklaşa faaliyetlere dayanan sosyal yaşayışın zıttı, bireyselciliğin ön planda olduğu bir sistem görüşü diyelim) savunucusu olması doğal karşılanabilir. işte kitapta da yazarın felsefi görüşleri -daha çok bireyselcilik- ön plana çıkmaktadır. kitapta yer alan 5 önemli karakteri ayrı ayrı inceleyelim; peter keating: bu kişi üniversitenin mimarlık bölümünü 1.cilik ve yüksek onur derecesiyle bitirmiştir. çok hırslıdır. mezun olduktan sonra guy francon’un en prestijli ve tanınır mimarlık firmasında çalışmaya başlar. fakat mimaride biraz gelenekçidir. çok yetenekli ve yaratıcı olduğu söylenemez. beraber okuduğu howard roark’u sevmemekle birlikte howard’ın kendisine olan güvenini ve yaratıcılığını, modernistliğini kıskanmaktadır. ve istemese de zaman zaman howard’a muhtaç olmakta, onun fikirlerini paylaşmaya hatta ona kendi projesiymiş gibi proje yaptırmaya ihtiyaç duymaktadır. çünkü kendisi daha önce yapılanlardan -söz gelimi 2000 yıllık yunan mimarisinden, antik katedrallerden, toplumun benimsediği o klasik yapılardan- pek öteye gidememektedir. kendisi en prestijli mimarlık firmasının ortağı olsa bile howard kadar yaratıcı ve ideallerini savunan bir insan olamadığı için kendini biraz zavallı görür. mesleğinde diğer insanları olduğu gibi howard’u da kullanmaya çalışır ve sonunda da bu işten zararlı çıkar. dominique francon: bu kişi hayatından pek memnun olmayan, içsel olarak inzivaya çekilmiş ama zekice, güzel ve zengin bir kadın olarak karşımıza çıkmaktadır. fakat howard roark’un hayatına girmesi ile tekrar hayata bağlanmaya başlar. toohey gibi o da zengin işadamı olan gail wynand’in gazetesi olan the banner’da yazılar yazmaktadır. daha sonra istifa etmek durumunda kalır ve gail wynand ile evlenir. aslında wynand’i sevmez ve bunu ona belli de eder zaten. takdir edersiniz ki aslında ana karakterimiz olan howard roark’u delicesine sevmektedir, onun modernist mimari anlayışına hayran kalır ve onun fikirlerini kalıplaşmış mimari anlayışını benimseyen halk yığınlarına karşı savunmaya çalışır o da. evli olduğu gail wynand ve howard roark ile birlikte enteresan bir üçlü olurlar sonraları. en sonunda gail wynand’ın hayatlarından çıkması ile birlikte hayatının adamı howard roarkla olma hayalini gerçekleştirmiş olur. ellsworth toohey: bu kişi aslında biraz önce de bahsettiğimiz yazarın karşı olduğu kollektivizmin bir simgesi diyebiliriz. aslında kötü bir örneği diyelim biz ona. “the banner” adlı gazetede mimari ile ilgili etkili köşeyazıları yazmaktadır ve bir nevi yazdıklarıyla toplumun düşünce yapısını belirleyebilecek ve yönlendirebilecek kadar güçlü bir kişidir. aynı zamanda çevresi oldukça geniş, tanınır bir köşeyazarıdır. kitapta ilerleyen zamanlarda ters düştüğü howard roark ve gail wynand’e karşı kampanyalar düzenleyerek ve howard’a karşı peter’in imzası ile dava açtırarak rahatça etkilediği toplumu da arkasına alaraktan kendi amaçlarını gerçekleştirmeye çalışır. gelgelelim bunda nihai olarak başarısız olur. gail wynand: küçüklüğünden beri büyük sıkıntılarla karşılaşmış bir insan olmakla birlikte tabiri yerindeyse ekmeğini taştan çıkaranlardandır. en alt kademelerden başladığı gazetecilik hayatında en tepeye -sonradan ismini vereceği “the banner” isimli yayın organının patronluğu konumuna- çıkmayı başarmıştır. aslında kitabı okurken başta çok kötü bir karakter izlenimi veren ve insanları parasıyla oynatabileceğini düşünen ve onları zaman zaman hor gören wynand, howard roark’la tanıştıktan sonra ondan etkilenir ve o da bir nevi kendi gücünü topluma göstermek için mücadele verir. howard’un kendi tasarımını yaptığı ve daha sonraları havaya uçurduğu bina sebebiyle mahkemede yargılanmasından hemen önce, sahip olduğu “the banner” yayın organı aracılığıyla howard’u savunmaya çalışır. fakat çakal toohey’in önderliğindeki kamuoyu baskısına ve gazeteye karşı yapılan protestolara dayanamaz ve sonrasında onun aleyhine -howard’a satış koyarak demiyelim de o da aslında kendi bireyselciliğine dayalı idealizmi doğrultusunda hareket ediyor- davranır. sahip olduğu maddi-manevi birçok şeyle birlikte dominique ablamızı da baş kahramanımıza kaptırır ve howard’dan da son bir ricada bulunur. ondan newyork’un en uzun gökdelenini yapmasını ve kendi adını vermesini ister. howard da bu teklifi kabul eder ve son defa howard’a şöyle bir şey söyler ve kafasına sıkar:(kitapta sıkmıyor gerçi filmde sıkıyor) “sizin sahip olduğunuz ve benim de sahip olma fırsatına ulaştığım o ruha bir anıt yapın.” sonraları howard onun bu isteğini yerine getirir ve wynand binasını bitirir. howard roark: ana karakterimiz olan howard roark da peter keating gibi stanton üniversitesinde okumaktadır. o sıralar geçimini çok kolay sağladığı söylenemez. stanton’u bitirmek üzereyken üniversiteden ani bir kararla atılır. bunun sebebi howard roark’un o hep karşısında durduğu alışılmış antik yunan mimarisi özentisi birbirinin benzeri yapılara karşı kendi orjinalliğini taşıyan modern tasarımlardır. bu uğurda üniversiteden atılmayı ve geri dönmemeyi göze alır ve hayranı olduğu efsane mimar “henry cameron” ile çalışmayı ister. kendisi gibi inatçı olan ve zamanında insanlardan yediği kazıklarla geri plana itilen ve artık çok ta müşterisi olmayan yaşlı kurt cameron bu gençteki yeteneği hisseder ve onu işe alır. howard roark’ta daha sonraları işleri tamamen bırakan cameron’un da öğütlerini alarak büyük şirketlere -başta francon/keating şirketi olmak üzere- rağmen ayakta durmaya çalışır. uzun bir süre müşteri bulamaz ve zor şartlarla karşılaşır. toohey başta olmak üzere insanların ondaki farklı yeteneği görmesi ile adı gazetelerde yavaş yavaş çıkar ve tasarımlar yapmaya binalara kendi mimarisini yansıtmaya başlar yavaştan. bu noktada howard’un hatta -tüm kitabın diyelim- sloganına değinmekte fayda var. uzun zamandır maddi olarak zor durumda olan howard’a proje yaptırmak isteyen iş adamları ile arasında geçen diyalog hatırladığım kadarıyla şu şekildedir: - toplum bizim genel standartlarımız olan klasik mimari anlayışını benimsemiştir ve bu herkes tarafından kabul görüp sevilmiştir bay roark. - ben bunu kabul edemem. - fakat bizim genelgeçer normlarımıza karşı mı çıkıyorsunuz? - ben kendi standartlarımı koyarım. - tüm dünyaya karşı mücadele etmeyi mi planlıyorsunuz siz! - eğer gerekirse evet. - fakat neticede biz sizin müşteriniziz ve sizin göreviniz bize hizmet etmektir. - ben müşterilerimi kazanmak için inşa etmem, kendi inşalarımı hayata geçirebilmek için müşteri kazanırım. (off kavgada söylenmez) sanırım howard’un beş parasız kalma uğruna sarfettiği bu laf kafa yapısını biraz daha iyi anlayabilmemiz için yeterli olmuştur. bu mantalite ile işinde ilerleyen howard için çok önemli bir binanın tasarımını yapması için fırsat doğar. iş aslında peter’in dir fakat peter howard’dan bunun modern tasarımını kendisi için yapmasını aralarındaki çıkar ilişkisine dayandırarak ister. howard da kabul eder. daha sonra daha önce de bahsettiğimiz şekilde proje howard’un tasarladığı şekilde hayata geçmez. yatırımcılar alışık oldukları antik mimarinin izlerini görmek istemektedir. buna içerlenen howard inşası devam eden binayı minik aşkı dominuque’nin de yardımını alarak gece gizlice havaya uçurur. daha sonra adeta “mimariden sorumlu devlet bakanı” modunda ortalarda gezinen toohey bunu howard’un işini bitirmek için bi fırsat olarak düşünür ve tırsak peter’i de howard aleyhinde yazı yazmaya zorlar ve mahkemede yargılanması için zemin oluştururlar. fakat mahkemede egoistçe davranarak hem projeye hem de mimarinin geneline zarar vermekle suçlanılan howard mahkeme salonunda kendi inandığı tüm değerleri içeren sarsıcı manifestosunu (bu kısımlara da yer vermek isterdim ama bir hayli uzun olurdu, imkanı olan açsın okusun ya da izlesin) dakikalar boyunca mahkemeye sunar ve sonunda suçsuz bulunur. bu sayede toohey başta olmak üzere kamuoyunun geneli karşısında bir nevi “bireysel başarı” zaferi elde etmiş olur. son olarak ta biraz önce bahsettiğimiz gail wynand’in son isteği olan newyork’un en uzun binasını inşa eder. ve dominique francon ile birlikte mutlu mesut bir hayat yaşarlar. son cümle fazlaca klişe oldu ama olsun. şunu belirtmek isterim ki roman’ın aşılamayı amaçladığı, daha doğrusu benim anladığım “ben” olgusu ya da “bireyselcilik” bana göre salt bir egoist hayat görüşü değildir. buradaki bireyselcilik etrafındaki insanları sömürmeden, onlara ihtiyaç duymadan da bir şeyler üretilebileceğini, hayatta daima kendisine muhalefet eden ve görüşlerine değer vermeyen kitlelere karşı kendi hayat görüşünün doğruluğunu kanıtlamak için elinden gelenin -dolandırıcılığın olmadığı, paranın fikirlerin ve amaçların önüne asla geçemediği, ama kimseye de zararı dokunmayan bir idealizm anlayışı ile- yapılabileceğini göstermektir. bu şekliyle düşündüğümüzde yazarı yahut yazarın çaktırmadan aşılamaya çalıştığı anti-kollektivizm, kapitalizm ya da objektivizm görüşlerini sevsek te sevmesek te kendimize yine de güzel bir ders çıkarabiliriz diye düşünmekteyim.
roark ve dominique arasında geçen diyalog kitabın ruhunu özetliyor; ne zamana kadar... roark?" roark' un ile ilerdeki sokağa doğru uzandı. "bütün bunlardan nefret etmez olduğun güne kadar. bunlardan korkmadığın, farkına varmamayı öğrendiğin güne kadar."
--- spoiler --- --- spoiler --- kitabın asıl ismi the fountainhead'in anlamı ancak kitap okunduktan sonra kafanızda oluşmaktadır. kitabın sonuna kadar howard roark'un yapacağı son binayı aklınıza getiriyorsunuz; dev bir gökdelen en ucunda bir fountainhead. aslında bi gökdelenden daha çok yüz elli katlı koca bir "fountain", anlamlı bir "head" (belki dominique'in heykeli) mükemmel bir son olarak düşünmüşsünüzdür kafanızda. ama ayn rand kitabın sonunda adamı ters köşeye yatırarak bırak kardeşim bu materyalizmi biraz ruhsal düşün the fountainhead o mükemmel yaratıcı beyin demiştir. --- spoiler --- --- spoiler ---
ayn rand ın en ünlü romanı olmakla beraber aynı romandan uyarlama 1949 yapımı bir filmdir de. filmin yönetmeni king vidor . fakat maalesef romanın filmi bir hayal kırıklığıdır hem de ayn rand'ın çekimler boyunca bizzat film setinde bulunmasına rağmen. düşük oyuncu performansları ve sıkıcı düz anlatımıyla, romanı bilmesem kesinlikle şans vermeyeceğim bir film olurdu. merak ediyordum, görmüş oldum, görmeseydim de birşey kaçırmayacakmışım.
kitabını okumaya başladığımda ayn rand hakkında çok az bilgiye sahiptim ve kitap hakkında hiç bir fikrim yoktu. başladım, "aaa bu mimariyle ilgiliymiş.." oldu ilk tepkim. sonra "hmm herşeyi tekrar edip gözümüze sokuyor, ne sıkıcı bir tarz.." dedim. beğenip beğenemediğime bir türlü karar veremedim. sonra "bence bu kadının doğru düzgün bir fikri yok, tek bi cümleyi farklı şekillerde söylüyor sadece." dedim. bütün karakerler birbirinin ne düşünüyor olduklarını söylemeden evvel kestirip konuşmaksızın gözleriyle birbirlerini yiyorlar idi. dolayısıyla kitabın sonunu tahmin etmek zor olmadığı gibi, 900 sayfa boyunca 3-4 cümlenin tekrar ediliyor oluşundan ötürü bir şey öğrenmek de imkansızdı neredeyse. 2 yıl geçti kitabı okuyalı. ben böyle bazen sinirim geçsin diye bi kaç yıl beklerim birinin başka kitabını okuyacaksam/kitabın filmini izleyeceksem. konuyu falan herşeyi unutmuştum, filme başladım, aynı hisleri aynı sırayla tekrar tekrar yaşadım. daha film bitmedi, ben yine sinirlendim ama. önyargı güzel bişeydir arkadaşım, neden yıkmaya çalışıyoruz ki?
az önce filmini tüketmiş bulunduğum ayn rand eseri. taze tazeyken bir-iki bişi yazmak istiyorum unutmamak için. bi kere en az kitabı kadar sinir bozucu. en az kitabı kadar güzel-mi-yoksa-dandik-mi karar verilemez bişey olmuş. hep birbirinin lafını tahmin eden insanlar, karizmatik cevaplar, karşındakini punduna getirip cevab veremedi pozisyonuna sokmalar, elemanımız özlü söz söylesin diye çeşit çeşit kombinasyonlarla çeşit çeşit zorlu durumla karşı karşıya bırakmalar. bu kadar dandikliğe rağmen yine de beğenilecek şeyler çıkıveriyor nasıl oluyorsa. neyini beğendim, kitaptan farklı olarak filmin havası hoştu, havası hoştu işte, daha ötesi yok. bunun türkçesi de yok, havası hoştu. dominique francon bence(kendi içindeki yaratılıştan gelen dandikliğinden ayrı olarak söylüyorum) çok iyi bir uyarlama olmuş, karakter olarak kitaptaki karakterle çok fena uyuyor. tip de uyuyor yine. çok görkemli bir kadın profili çiziliyordu kitapta, evet aynen öyle bir ablamız var filmde de. muhtemelen bu kitap hayatınızın en birinci kitabı oldu ise, filmi de çok beğenirsiniz yine, ama benimle aynı sebeplerden ötürü kitap sizi rahatsız etti ise yine film de aynı şekilde rahatsız edecektir.
1943'ten bu yana tüm zamanların klasiği olacağı hususunda herkesin bilgi edinmesi gereken bir kitaptır ki, insan tiksine tiksine ve maalesef utançsız bir kabullenişle okur roark'ın savunmasını.
ihanetkârlar için uyandırma servisi.
benim anlamadığım şey, bu kitap bildiğin kafam kadar. okuması kolay değil, sinan çetin önsözlüsü 900 sayfadan fazla, ve öyle dandik best seller kitaplar gibi büyük büyük harflerle yazılmış değil. karınca duası gibi yazmışlar. çok uzun yani kitap. ama işte, bu kadar uzun bir kitabı okuma kabiliyetine sahip insanlar, bu kitabı beğenebiliyorlar. düşüncelerin ne kadar basit, ne tutarsız ve geçersiz olduğunu, ayn rand'ın kitap boyu kendini tekrar edip kayda değer hiç bir şey söylemediğini anlayamıyorlar. nasıl oluyor, çözemedim cidden.
1943 yılında yazılan ayn rand romanı. ayn rand’ın felsefi fikirlerini kitaptaki karakterleri fazlaca ideal yaparak sunmasından dolayı insanlarda “sürekli tekrar ediyür” gibi bir sanrıya yol açar lakin ki öyle değildir. makalelerini falan okumadan tek kitapla yorum yapılınca bu kadar oluyor. fikirler çok ham denilebilir en nihayetinde kitap 1943 yılında yayınlanmıştır. hatta beğenilmez “bu fikirler benim kafama yatmadı aga olmaz böyle bir iş” denilebilir, fikirlerdeki eksik ya da yanlış bulunan noktalar tartışılabilir ama “bu kadın doğru dürüst bir fikri yok lan kayda değer hiçbir şey söylemiyür” demek ya cahilliktir ya da anlamamazlığa gelmektir. sonuçta ayn rand bir felsefenin* öncüsüdür. (bkz: objektivizm) sanki oturup hergün yeni felsefi fikirler öne sürüyoruz akım yaratıyoruz anasını satayım. doğru dürüst fikri yok ne lan?
filminin daha iyi olduğunu düşündüğüm kitap, howard roark'ın modernizm üzerine idealist bakış açısından bahseder. ayn rand'ın kafasına kapitalizm kadar taş düşsün.
bir ayn rand kitabı almak için kitapçıya gitmiştim. 2 adet kitabı vardı kitapçıda. ince olanına yeltendim. kitapçı "bence fountainhead'den başla. yoksa bir şey anlamazsın" dedi. aldım kitabı. 1000 sayfaya yakın olmasına rağmen soluk soluğa okudum. bittiğinde, sanki değişmiştim. howard roark idolüm olmuştu, gerçekten çok etkileyici bir romandı. başım ne zaman derde düşse ya da gelecekle ilgili içinden çıkılmaz bir noktaya gelsem, howard roark ve onun inanılmaz kararlılığı geliyor aklıma. bazen kitaba ihanet edip salaklıklar yaptığım oluyor tabii.. 1949 yapımı bir de berbat bi filmi vardır. oyuncuların bu kitabı okuduğundan bile şüpheliyim. yönetmen ise, her şeyi aceleye getirmiş, amaç salt "kitabın filmini çekmek" olmuş. oyuncular derinlemesine incelenmemiş. kitabın anlattıkları çok yüzeysel kalmış filmde.
ayn rand ın edebiyata uzaklığının, çözüm üretmeyen felsefesinin 1000 küsür sayfalık kanıtı. bir de televole reklamı izliyormuşuz gibi her cümle 50 kere tekrar da tekrar, karakterler desen deney tüpünde üretilmiş gibi. yinede keyif almıştım okurken nasıl oldu bende anlamadım. francon roark a meyletsin, roark karizma yapsın, francon sinirinden şömineye sıçsın diye beklemekle 300 sayfa geçiyor zaten. filmide bir yüzeysel bir yüzeysel, diyeceksiniz kitap ne kadar derin. o da doğru.
lisa simpson'a göre sağcı eziklerin incilidir. the bible of right-wing losers.
kitapla ilgili daha önceleri bir şeyler yazmıştım. şunu da ekleyeyim dedim: her ne kadar ateş püskürsem de okuduğum için mutluyum kendisini. sebebi de popüler kültürdeki, ya da popüler olmayan kültürdeki sürüsüne bereket the fountainhead göndermelerinin böylece anlam kazanması. simpsons'dakileri bir kenara koyuyorum, dirty dancing'deki "kötü kalpli" çocuğun kendini savunmak için the fountainhead'i uzatması gibi gayet karikatürize bir sahnede karşımıza çıkabildiği gibi, philip k. dick'in a scanner darkly'sinde intihar eden bir uyuşturucu bağımlısının, vücudunu bulduklarında onun aslında "anlaşılamamış, toplum tarafından reddedilmiş bir süpermen" olduğunu anlamaları için kucağına the fountainhead'i alması gibi alt üst eden sahnelere de anlam verebiliyor.
toplum icindeki insan cesitlerini bir hikaye icinde gorup tanimamizi saglayan romanlardan biri. okumaya baslamadan once felsefe dozu agir kacmis, kafa karistiran bir kitap oldugunu dusunup gozum korkmustu ama okumaya basladiktan sonra ne kadar tanidik seylerden bahsettigini gorup zevkle okudum kitap; cikarcilar, aferinciler, "aman sende"ciler, guc pesinde kosanlar, yobazlar, akilli gorunen aptallar, toplumdan dislanmak pahasina inandiklari seylere tutku ile baglananlar kisacasi hayat icinde herkesin hergun gordugu insanlarin ic dunyalarina bir yolculuga cikartiyor. bu kitap icinde yapilan sanal yolculuk insan denen varligin karmasikligi ve yaptigi bazi seylerin anlamsizligini gozler onune seriyor oldugun gibi gorun mantiginin karsidan bakildiginda karmasik geldigi dolayisiyla toplum tarafindan dislandigi, palyacoluk yapip alkis tutulanlarin sahte kollarla kucaklandigi bir dunyada kendilerini herseyden soyutlamis iki insan inanclarindan odun vermeden asklarini yasamaya calisirken onune cikan engelleri alisilmadik yontemlerle savusturmalarina ve sabirlarina hayran kalmamak mumkun degil... kitabin tek kotu yani yeni basimlarindaki yazıların cok kucuk olmasi (eski basimlarinida gormedim gerci
ülkemiz öyle * güzel ülkedir ki, ayn rand'ın bu güzide kitabının türkiye baskısının ön sözünü yazan kişi ile ali ağaoğlu'nun yeni konut sitesinin reklamında oynayan kişi aynı kişidir. matematiksel olarak incelendiğinde nefis bir eşitlik verir bu ilişki, ayn rand / sinan çetin = howard roark / ali ağaoğlu (bu entriyi yukarıdaki 4 isimden hangisinin altına girsem diye düşündüm gecelerce düşündüm, ve en entel dantellisi olan, kitabın ismi the fountainhead'e girdim, varlığım bireyselcilik* varlığına armağan olsun!)
her mimarlık öğrencisine avrupa mimarisi dersi veya (mimarlık tarihi 2) dersleri kapsamında okuması tavsiye edilmesi gereken, modernizm sorgulaması sınıfında değerlendirebileceğimiz nadide bir başyapıt. howard roak abimizin mimarlık öğrencileri üzerinde bırakacağı etkinin polat alemdar'ın ucundan ülkücü türk genclerine bıraktığı kalıcı kokudan daha güçlü olacağını ve belki de bu yüzden çok idealist mimarlarımızın yetişebileceğini tahmin etmek zor değildir. --- spoiler --- kurgu,ilk başlarda çok etkileyici ve akıcı bir biçimde iken kitabın yarısından sonra bir yeşilçam edasıyla ilerliyor ve nihayet mutluya yakın bir son ile bitiyor. --- spoiler --- yazarın yaşadığı dönemler de göz önüne alındığında dönemine ışık tutan bir belgedir aynı zamanda.
insanın düşünce biçimini sarsan , herşeyi baştan sorgulamanıza yardımcı olucak bir çok güzel bir dille yazılmış bir eser. kitabın içeriğinin tersine plato yayınlarının seçtiği kapak tasarımındaki kalp resmi gerçekten çok kötü. elinizde kitabı görenler " ne okuyorsun böyle, aşk romanı mı? " gibi sorularla sizi sinir edebilir. --- spoiler --- howard roark ın hikayenin sonundaki mahkeme salonunda verdiği savunmada modern düşünce yöntemini çok net bir şekilde ortaya koymuştur. --- spoiler ---
(bkz: pınarbaşı)
tıp dünyasında gregory house varsa bizde de howard roark var dememizi sağlayan kitaptır. ayrıca madem furya * almış yürümüş, okuyacak olanlara ufak bir tavsiye; tutunamayanlar 'dan bile zor biter, ona göre başlayın.
türkçe çevirisi, kitabın mizanpajı, kağıt seçimi, boyutu gibi özellikleri ile okuyucu dostu bir kitaptır türkçe baskısı. sinan çetin'e kızılıyor ama bu adam paralı bir reklamcı olduğu için güzel oldu bu kitabın türkçe sunumu. ali ağaoğlu ile olan muaşakası beni germiyor. ben zaten kitabı satın aldığım günün akşamı önsözün basıldığı sayfaları zarifçe, zarar vermeden ciltten ayırmıştım. ama bu, sinan çetin'e ayn rand serisini iyi hazırladığı için teşekkür etmeme engel değil. içeriğe dönelim; bir kitap okudum hayatım değişti diyorlar ya hani? bu kitaptan sonra da bu iddialı cümlenin düşük hacimlisini kuruyor insan: bu kitabı okudum, binalara bakışım değişti, diyor.başkalarını bilmem ama ben kitaptan sonra, uzun bir süre sokaklarda başım yukarılarda, balkonlara, çatılara, krişlere, pencerelere baka baka yürüdüm. sayfalar boyunca mimarideki anakronik tasarıma ucube muamelesi yaptığı için dikkatim epey bu minvalde oldu. karşıma çıkan ilk örnek de beşiktaş'taki barbaros harettin paşa iskelesinin eski görünümlü ama yeni binasıydı. (sonra o tasarım yayıldı. tüm istanbul iskeleleri aynı şekilde inşa edildi, hatırlarsınız) bir de sezai karakoç'un bir şiiri var. balkon diye. nedense okurken arada o da gelmiş idi aklıma.. nedenini biliyorum aslında. bu anakronik tasarım yuzunden. (bkz: balkon/9)
en az yuzuklerin efendisi kadar fantastik bir kitaptir. howard roark ise en fazla elfler kadar gercektir. sazancanlar atlamadan ben söyleyeyim, kotu bir sey yazmadim. sadece, gercek hayatta howard roark olmak icin kasmayin, sonunda kendinizi ellsworth m. toohey olmus bulabilirsiniz, demek istedim.
the fountainhead'le dalga geçen popüler kültür göndermelerine devam. kevin smith'in yazdığı 2008 tarihli batman cacophony'de joker kendisini arkham'dan kurtarmaya gelen deadshot'a acele etmesini, elindeki the fountainhead'e* daha fazla dayanamayacağını söylüyor. ayrıca kitap serüvenin sonunda bir kez daha aynı karakterin elinde gözüküyor. deadshot ise joker'e biraz saygılı olmasını, the fountainhead'in onun favorilerinden olduğunu söylüyor. birkaç kare sonra ise deadshot headshot yiyor. (spoiler verdim ama naapiim)
filminde şu ifade geçer; "kabul etmeliyim ki, size çok kötü davranıyorum. çünkü dürüst olmak büyük zalimliktir."
mimar incilidir. baslamadiysaniz söyleyeyim.. buna ayiracaginiz kiymetli vaktinizi tutunamayanlari tekrar okumaya ayirin.. zira bu kitap; ask tesadüfleri sever filminin biraz daha felsefik versiyonunun yaziya dökülmüs halinden baska bir sey degil..
1. bi nevi idealist olma rehberi. 2. ayn rand tutkunu olma sebebi.
kitabi edebi görüslerine deger verdigim birinin tavsiyesi üzerine okudum. cünkü ayn rand'den okudugum diger seyler kendisine sempatik kalmami engelledi. eger baska biri tavsiye etse okumazdim kitabi zaten. romani tabii ki biliyordum, insanlarin yücelttigini de biliyordum ancak okumamistim. su an okumus durumdayim ve kitap kesinlikle overrated. son sayfaya gelene kadar citimi cikarmadim. sonrasinda da düsündüklerimi söyledim. beni sasirtan seyse, kitabi bana tasiye eden de aradan zaman gecince bana benzer düsünüyordu. roark, wyanand, dominique, heller gibi karakterlerin hepsi bireyci ve birbirleriyle iyi anlasiyorlar. digerleri, özellikle sosyalist, toplumcu toohey'in temsil ettikleri de karsi taraf. bir de arada bir ask hikayesi var. efendim? kitabi bu kadar basite indirgeyemez miyim? peki, o zaman kitaba kisaca bakalim bir. howard roark gercekci bir karakter degil. bir tanri. degisimi, insani yönü yok. basi da sonu da ayni. zamanda nereye giderseniz gidin hep ayni. peki bir karakterin tanrisal olmasi kötü bir sey mi? duruma göre degisir. edebi ve estetik acidan bence basit bir sey, ama bu benim görüsüm. onun disinda bireylere önem veren ve toplumculugu bu kadar kücümseyen bir kisinin bireyi bu kadar silmesi onu sadece bir ideadan ibaret degilmis gibi göstermesi neyin sonucu? degisimden kastim peter keating'in sonlara dogru dedigi "degistim ben" meselesi degil. keating'den filan bahsetmeyecegim bile, yazacagim seyler olsa bile. toohey'e gelelim, o kötülük abidesi toplumcumuz... bir karakter, sanirim ancak bu kadar didaktik kaygilar sonucu tek yönlü olabilir. toohey iyi bir karakter olmak durumunda degil. bir insan kötü olabilir. ancak o mimarlik üzerine verilen ilk düsünceleri, sonra yaptiklari, topladigi insanlar, yegenine söyledikleri, vs. kisaca her seyi tek bir fikri desteklemek icin suni bir bicimde bu karakterde toplanmis. bireyin yok olusunu her seferinde alakali alakasiz tekrar eden, hayatini buna adamis bir insan kendisi. her karakter ve olay icin ayri ayri böyle seyler yazabilirim. ancak gerek yok. demek istediklerim sanirim anlasiliyordur. kitap ideolojik bir manifesto gibi. kolay okunuyor. bir günde rahatca bir kac yüz sayfa okunabilir. ama kötü bir sanat. buna tezat olan seyse yazarin sanat eserinin ne oldugunun farkinda olmasi. roark'in savunmasi, wyanand'in koleksiyonu üzerine dedikleri ve odayla ilgili yaptiklari, vs. bunlar ortada bir sanat anlayisinin oldugunu gösteriyor. kitap insanlari etkilemistir, anlarim. cünkü mutlak degerlere, bos ahlakciliga saldiriyor ve insanlar nasil para icin degisecegini anlatiyor. buna ragmen degismeyen tek insan var, bu da insanlari etkiliyor. toplum basit, silik insanlarin, birey olamamislarin sigindigi ve her seyi mesru kilan bir "sey". birey olabilmislerse hep kendi kendilerine yetebiliyorlar. bos, mutlak ahlakciligin arkasina saklanma ihtiyaci duymuyorlar. onlar birey olarak varlar. kendileri, var oluslarinin nedeni. var olmak icin baska seylere ihtiyaclari yok. bunlara ragmen o karakterlerin hicbiri yok. hicbiri var olabilecek "sey"ler degiller. hafif ve basitler. herhangi bir ideolojiyi desteklemek icin yaratilmis, kendi baslarina var olamayacak olusumlar. eger bir kitabi bu nedenlerden dolayi övüyorsaniz kitabin kendisinin de bunu karsilayabilmesi lazim. ben bunlari yazmak durumunda degildim. her kitap bir dostoyevski olmak zorunda degil. ancak bu kitaba öyle bir ilgi gösteriliyor, kitap o kadar hayranlikla okunuyor ki sasiriyorum. kitap toohey'nin satilmasini sagladigi yazarlarin kitaplarindan cok farkli degil. herkesin de kendini roark gibi bir birey görüp, sonra da kitabi toplumla ayni sekilde algilamasi güzel bir ironi. birey-toplum cekismesine girmedim bu arada farkindaysaniz. daha cok kitabin kendisi beni ilgilendiriyor.
