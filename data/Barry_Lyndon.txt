stanley kubrickin muhteşem bir filmi.
1975 yilinda yapilmis bir filmdir. 18. yy'da gecer. redmond barry'nin sinif atlama calismalarindan yola cikarak donemin ingilteresine goz attirir. genel olarak candide ile büyük benzerlikler taşır. hatta ortam olarak bize patrice leconte'un ridiculesini hatirlatabilir belki de. her zamanki kubrick filmleri gibi uzundur*. ama yine canimiz sıkılmaz. barry lyndon'u ryan o neal canlandirmistir.
gorselligin yaninda isitsel olarak da hayli keyifli bir film, shubert'in inanilmaz piano trio in e flat'i film siriasinda sık sık calar, aklımıza kazınır. aynı zamanda mozart, haendel,bach gibi muzik tarihinde ismi pek duyulmamış adamların besteleri vardır*.
yine kubrick'in cekmis oldugu a clockwork orange filminin theme'ine de esin kaynagi olmus olan henry purcell'in "funeral music for queen mary" bestesine olan benzerligiyle de dikkat ceken haendel'in "sarabande"sinin bol bol kullanildigi kubrick* filmi. ayni muzik, ntv'nin cesitli programlarinda ve yeni levis reklaminda da kullanilmistir.
uvey oglunun barry'e hakaret ettigi sahnede adamin heyttttt yeter ulan baslarim centilmenliginize diyip irlandali kaninin kabarmasiyla , cocugun uzerine atladigi sahne ve filmin sonunda ekranin birden kararip theme muzigi ile birlikte directed by stanley kubrick yazmasi ile beni benden alan film.
(bkz: lyndon b johnson)
zamanlama hatasi nedeniyle gecenin 1'inde izlemeye ba$ladigim , saatlerin $u an itibariyle 04'ü geçmesi ve bendenizin yarin bir vizesi olmasi hasebiyle beni benden almi$ bir film.
yüksek ögrenim kariyerimi ziyadesiyle zedelemi$ , baltalami$ insandir.
ustanın namı yedi düvere ermi$takıntılarını göstere göstere sergilediği ve bize sadece izleyip golü yapmanın dü$tüğü ders gibi bir film... peki ders çıkarılması gereken konular nerlerde yatmaktadır?.. eğer bu soru film bittiğinde hala sorulmaktaysa kar$ımıza üç adet tokat çıkıverir bu filmde... birincisi senaryo cenahından iner.. filmdeki dı$ ses gelmi$ geçmi$ en iyi dı$ ses kullanımlarından biridir. filmdeki yerinin ilginçliği de bundan kaynaklanmaktadır.. zira dı$ ses kullanımı her yapımda gerzekçe sırıttığından burada tamamen filmin hamuruna sızan bir yağ olarak varolması tüm bir senaryo yazarı gürhuna ayar üstü ayardır.. ikinci mesele ise göselliktedir. $imdi kubrick manyak mıdır ki arkları, daylightları, tungstenleri dayamak varken tutup da "kör gözüm gör hadi" $eklinde mum ı$ığıyla uğra$sın?.. buradaki mesele kendi deyimine göre dönemi $imdiden ayırmak, gözlerimizin alı$tığı o sıradan görüntüye sinemada nasıl yabancıla$mı$sak, sinemadaki o görüntüye de mekan ve tarih dokusuna ula$abilmek için yabancıla$ma sağlamak ve tüm bunları yaparken de belli bir fotoğrafik çerçeveden çıkmamak... evet topu topu adamın amacı filmin tamamında görsel açıdan budur... ve üçüncü: tüm bu olması gerektiği için varolan unsurlara rağmen filmde kubrick'in imzası vardır... film bittiğinde daha önce sadece bir kez renkli bir kubrick filmi izlemi$ olan ve bu filmin yönetmenini bilmeyen biri bile bunun bir kubrick yapıtı olduğunu anlar...
(bkz: yedi yil savaslari)
kubrick'in teknik dehasını konuşturduğu şahane bir 18.yüzyıl filmidir daha çok. zeiss tarafından nasa için tasarlanan ve geliştirilen; uydu fotografçılığında kullanılması planlanan mercekleri, filmde oldukça yer kaplayan mum ışığı sahnelerinde kullanarak, hiç alan derinliği yaratmadan görüntü elde etmiştir. film, kaliteli bir kayıtta izlendiği taktirde karelerin enfesliği es geçilecek gibi değildir. ayrıca zoom merceğini kullanması -bu mercekler görüntüyü tablo gibi düzleştirir- dönemin atmosferini yansıtmak için kullandığı metodlardan en önemlisi ve bence en ilgi çekici olanıdır. bu teknik detaylara bir de filmin akıcılığı, oyuncuların gayet şahane olan performansları eklenince tadından yenmez. velhasıl kelam, özgün bir stanley kubrick filmidir, başyapıttır barry lyndon...
karakterlerin hiçbiri tamamen iyi veya tamamen kötü değildir; her biri her iki özelliğe de sahiptir; bunlarin dengesi kosullariyla degisebilmektedir ve bu filmde kesinlikle çok çok iyi gösterilmistir. görüntülerin kusursuzluğunun yani sira kanaatimce filmin zamani mükemmel akmaktadir. zamanin günesle ölçtüğümüz nesnelliği degil tabir-i caizse tutkularla ölçülen öznelliği yansitilmistir. benim için izledikten sonra gittikçe zihnimde daha da berraklasan ve önem kazanan bir film olmustur. bir stanley kubrick saheseridir.
her bir karesi wallpaper edilesi benden büyük film. bana çok beden büyük o ayrı mevzu. lakin teknik yoksunluklardan mıdır nedir, bazı yerlerde ışık değişiklikleri gözlenebiliyor filmde. tabi biz o zamanlar babamızın henüz yemediği portokalda vitamindik. yoksam iki el atar, çanak çömlek ışık filan tutardık.. durup durup insana "ulen bu kübrik nasıl bir insanmış, insan nasıl bu dünyayı bu kadar güzel görebilir, demek ki baktığı gibi görüyor insan... len ne güzel bakıyor bu adam" dedirtir bu yapıt. baş yapıt, hoş yapıt..
4 oscarli bir stanley kubrick yapimi. kitap okurcasina cekilmi$. daha dogrusu izleyende oyle bir his birakiyor. duru duru oturdugunuz yerden kitap okuyorsunuz. harika bir film.
ustanin, savas sahnelerini satosunun bahcesinde cektigi film
netten indirilebilitesi düşük bir filmdir. lakin fazla paylaşan yoktur; çünkü fazla kişide bulunmaz* *.
gün itibari ile dvd sinin megavizyonda 17.5 ytl'sine satıldığı film.
a clockwork orange'in siirsel deliliginin kökenini anlatir gibi, barry lyndon perceval misali kendini yollara vurmustur, anlattigi masallar gibi bir masalin ortasinda dogmus, sadece sinirlari asmistir ama cocuguna anlattigi masallardaki o büyük kaleyi asla asamamistir, cünkü oedipus gibi anne askiyla yanip tususan üvey evladi, mordred misali babasiyla savasip onu alt edecebilecek yasa geldiginde karsisina dikilecektir. kubrick'in karakterleri ne kadar güce ve deneyime sahip olsalar da sapsaldir, acemi sansi onlara yol gösterir. bu filmde sürekli iskambil kagitlariyla kumar oynanir, tipki düello yapar gibi, tipki düsmanin üstüne üstüne giderken üzerlerine dogru gelen kursunlara karsi şans kalkanini geren, aslinda hayata kaderci yaklasanlarin bir tarafina giren bu kursunlarin filmin sonundaki "egalite" sözünden cikmasi, kubrick'in diger filmlerinde oldugu gibi, mükemmeliyetciligi ile birlesip bana bir kez daha orgon yasatmistir.
stanley kubick'in gece yatmadan yaniniza gelip, winamp'e o kendi tarzindaki film muziklerinden birini koyup masal anlatmasi gibi bir duygu birakir izleyende. o donemin ingiliz ya$antisini en bi sindirerek anlatan filmlerden biridir ayrica. sahnelerin tablomsu halleri ve ingilizlerin kiyafetlerinde gozu kalir izleyenlerin..
dvdsini gidim gidim izleyerek 3 gun icinde bitirdigim film. sorun filmi gece yarisi izlemeye baslamaktan kaynaklaniyo. biraz izledikten sonra, filmin muhtesem muzikleri ninni gibi geliyo gozunuzu bi kapatiyosunuz bida acinca dvd menusune donmusunuz. ama hakkini vermek lazim guzel filmdi, dr. strangelove dan sonra izledigim en basarili kubrick filmi diyebilirim. filmin her karesi gercekten ozenilerek cekilmis, yani ekrani dondurun bi screenshot alin, print ettirip duvariniza asin.
bana nedense kurosowanın rashomonunu hatırlattı. biraz usun olsa da,kubrick in baş yapıt izleme hissi veren yapıtlarından. savaşın insan psikolojisi ve onun karakteri üzerine olan etkileri, full metal jacketin aksine daha hafif ve uygulamaya dönük olarak verilmiş. müzikleri de gayet sürükleyici ve masalsı olan bir film ayrıca.
(bkz: sarabande)
stanley kubrick dışında kimse bu filmi böyle çekemezdi. kendi disiplininive mükemmelliyetçiliğini o kadar işlemiştir ki filme, filmi "aa bak burası kötü olmuş" diye eleştiremezsiniz, eleştirmeye çalışsanız da. ağzınız açık izlersiniz tabii bir yandan müzik ruhunuzu fethetmiştir. ayrıca filmdeki ryan o'neal'ın oyunculuğuda göz doldurmaktadır. bakışlarının yumuşaklığı karakterini öylesine yansıtmıştır ki bu rolü de onun dışında kimse oynayamazdı diye düşünürsünüz.
kitap gibi film. oyle bir dil ki; "hele bir bakayim sonra genis genis izlerim" le yaklasildigi halde dahi nasil oldugunu anlamadan saatler suren bir sanat olayini eda ettiginizi bitince anca farkedersiniz. uygunsuz saatlerinizi hesapsizca eline alir oylece kalakalirsiniz.
tabiri caizse, tipik bir rise and fall filmi barry lyndon. esas oğlan, redmond barry iken, daha bi eğlenceli gidiyor film. bir sahne sonra nereye atlayacağınızı kestiremiyorsunuz. zaten filmin görsel yüzü sizi daha baştan sarıp sarmalamışken, saatlerin nasıl geçtiğini farketmiyorsunuz bile. gece 1'de başlamışsınız, 2'de başlamışsınız pek fark etmiyor. filmin bu kısımları aynı orta okulda, lisede osmanlı yükselme dönemini öğrenmek gibi zevkli geliyor. herşey yolunda, eğlenceli... ancak redmond barry, ömr-ü hayatında kısa sürede pik yapıp, barry lyndon'a dönüşünce herşey kararıveriyor sanki. sonra da duraklama ve gerileme dönemi, akabinde de trajedi. scarface'de tony montana'nın paranın .mna koyup milyoner olduktan sonraki çöküşü gibi.
soundtrack cd kapağının ayrı, soundtrack listesinin ayrı bir izleme isteği uyandıracak filmdir.* http://www.archiviokubrick.it/biblio/cd/cdblb.jpg http://www.archiviokubrick.it/biblio/cd/cdblf.jpg
gündüz çekimlerinde doğanın bütün güzelliklerini göstermesiyle, geceleri ise mum ışıklarının oluşturduğu masalsal silüetleri ve yansımalarıyla, müziğin cazibesiyle, senaryonun akıcılığı ve şaşırtıcılığıyla muhteşem bir kubrick filmi. yanlış zamanda yaşıyorum duygusu uyandıran görsel bir şölen.
kesinlikle stanley kubrick' in en iyi filmi. senaryosu, goruntuleri, oyuncularin performanslari, soundtracki tek kelime ile harika. tabiri caizse filim'in her yerinden kubrick fiskiriyor.
şu sinema sektörü irlandalılar olmazsa ne yapardı merak ediyorum. küçücük bir adanın yüzlerce hikayesi var ve dünyanın en iyi yönetmeni de onlardan birisinin hikayesini anlatmış. irlanda da başlayan hikayemiz ingiltere ye, fransa ya, hollanda ya gitmek isterken almanya ya, orta avrupa ya, tekrar ingiltere ye ve en sonunda "acıyana acımazlar" dercesine yine irlanda ya dönüşle son bulur. filmin başında toy bir delikanlı olan kahramanımız, bacaksız bir halde ata topraklarına gelmiştir. kubrick, dünya savaş tarihini filmlerinde anlatır. spartaküs ile kılıç ve oklu savaşları, path of glory ile tam bir destansı savaş türü olan siper savaşlarını, full metal jacket ile de günümüz çatışmalarını hikaye eder. bu filmde de şu iğrenç ingiliz disiplinin bir ürünü olan sıralı tüfek ateşleme sahneleri vardır. seyredilesidir.
sinematik orgazm. 3 saate yakin suresi var, izledikten sonra 3 dakikaymis gibi geliyor. tanrım, keşke hiç bitmeseydi. ne yazsam, nasıl anlatsam hepsi boş. izlemeniz lazim. bir detayı vurgulamam lazım. şimdi ben bu filmi 7-8 yıl önce buldum, bir köşeye koydum, içimden bir ses, bekle zamanı değil, hazır değilsin, pişmen lazım diyordu. kubrick dosto gibidir, dostoyevski. olgunlaşmadan evvel -tamamen anlamak gibi bir iddiam asla olmadı- anlayabilmek, tadına varabilmek imkansızdır. mükemmeliyetciliği, kusursuzluğu, dehayı, yeteneği harmanlayan bildigim en büyük yönetmen. bir stanley kubrick filmi izliyorsaniz, film ne kadar uzun olursa olsun, asla zamanın nasıl gectigini anlamazsınız, anlayamazsınız. filmleri başladıktan bir iki dakika sonra icine alıyor, sonuna kadar bırakmıyor. eyes wide shut'ta bu süreklilik, içine alma detayinı yakaladığımda korkudan koltuğa sıkı sıkı sarılmıştım. sinemada müzigi en iyi kullanan yonetmen, sinemada kamerayı en kullanan, en iyi yerlere koyup, en iyi hareketlerle kullanan yönetmen.. en iyi goruntuler, en iyi senaryolar, en iyi oyunculuklar. hersey hersey iyi, iyiden öte kusursuz.. iste barry lyndon boyle bir film. oturup sinema orgazminin dibine varmak icin izlemek gerekiyor. muazzam, muazzam. (not: heyecanım gecince, belki daha guzel seyler kaleme alırım.) --- spoiler --- "they are all equal now." pesinden "written for the screen produced and directed by stanley kubrick" ve o unutulmaz, büyük müzik. of of of. boyle bir filme boyle bir final olabilir mi, son, mutlak, bitirici darbe oluyor. duello kaybedeni gibi yıkılıp kalıyorsunuz, kubrick ustanın kurbanısınız. --- spoiler --- özel not: filmi görüntüsüz olarak, sadece sesleri dinleyerek playlistte çalabilirsiniz. sesler, sesler ile birleşen müzikler o derece güzel. müzik yaratıcılarının isimlerine bakınca kubrickle eş, kubrick'in bile ötesinde adamlar olduklarını görünce şaşırmıyorsunuz. en iyi film müziklerini kapsayan soundtracklerden birisi olmasının yanında, filmin akışı ile en büyük uyuma, uygunluğa sahip müzik seçimleri.. işte bu stanley kubrick'tir. daha ne yazsam boş, sevgiler usta, sevgiler..
"barry gelecegini elde edebilecek kadar zeki dogan, ama bunu koruyamayacak kadar yeteneksiz biriydi" demis kubrick usta
--- spoiler --- filmi izlerken, tamam herşey mükemmel ama neden alakasız bir yüzyıldan bilinmeyen tipler, amaç ne soru(gu)su, son sözde bağlanır. "onlar güzel, çirkin, zengin, fakir, iyi, kötü mücadele ettiler. artik hepsi esitler." büyük usta film boyu cesitli boyutlarda deli ettikten sonra son karede filmi baglar. insanlar hangi cagda yasarsa yasasın, mucadeleleri ortaktır, sonlarının ortak oldugu gibi, kavganın sonunda herkes eşitlenir. yeni adaylarla döngü devam eder. yüzbin yıl boyunca var olmus, gecmis insanlara ve bu formatta sürdügü müddetçe gelecek tum insanlara bir selamdir. kubrick'in sonsuz insan sevgisinin yansımasıdır. üstadın guzelliği, cirkinliği, maddiyat telaşını, masumiyeti, aski, nefreti, sinif mücadelesini, burjuvaziyi, militarizmi, dinsel inanışı, toplamda kilit duygu ve kavramlari en iyi sekilde -duygusal ve gorsel anlamda- anlatabildigi icin bu yüzyili sectigine inanıyorum. --- spoiler --- önemli not: şarap tadıcısı gibi ustalaşmış, sinema'dan özel zevk alan, her kareyi, detayları dikkatle takip eden izleyicileri göredir. özeldir, sanat eseridir. eğlenmek için izlenilmez.
yedi yıl savaşları sırasında ingiltere'de geçen bana gogol'un ölü canlarını anımsatan hikayeye sahip film. tabii biri çarlık rusyası'nda geçiyordu diğeri ingiltere'de. etkileyici bir fona sahip aslında bu film. her ne kadar üç saat sürmesi bakımından yer yer sıksa da kesinlikle herkesin izlemesi gerektiğini düşündüğüm film. hayatın tarih kitaplarında okuduğumuz kadar donuk değil canlı oduğunu anladığımız gayet gerçekçi bir film. filmin sonunda barry'e biraz üzüldüm. aslında kötü bir karakterdir bence ama nedense hayata tutunmaya çalışan birinin çırpınışlarının sonuçsuz kalması ve sonlara doğru fazlaca mazlum bir ruh haline bürünmesi bende fazlasıyla barry'e karşı acıma oluşturdu. sonuçta her insanda vardır biraz yaşadığı sosyal statüyü yükseltme isteği, geleceğini garanti altına alma güdüsü. barry biraz da bu güdüyle aslında kötü adam haline gelmiştir. kişisel hırsları da bunda rol oynamıştır tabii ama büyük oynamak için soğuk kanlı olmak gerektiğini unutmuştur aslında planını sonlandırma aşamasındayken. burada osmanlı'daki valide sultanların padişahların kafalarına nifak tohumu sokmaya çalışması gibi, barry'nin de hazin bir sonla bize veda etmesi, yine annesinin iktidar hırsı yüzünen olmuştur. kubrick, o sahnede de aslında bu durumu gayet güzel bir geçişle süslemiş bence. film sanatsal değil, gayet gerçekçitir bence eğer sanat için sanat gibi mantık güdülüyorsa. şahsen, ölmeden önce izlenmesi gereken filmler arasına koymayı tavsiye ederim. uzunluğu konusunda ise kendinizi hazırlamalısınız. kesinlikle sıkışık zamanda izlenecek bir film değil., benim koca bir pazar günüme mal oldu diyebilirim brütte.
stanley kubrick filmleri, hadi itiraf edelim, bir wong kar wai veyahut anthony minghella filmleri gibi seyirciye zevk yasatan filmer degildir. kubrick filmlerinin hep ama hep seyrciyi rahatsiz eden, yoran, izlemeyi zorlastiran yonleri vardir. barry lyndon 3 saatlik suresi itibariyle ki seyirci ilk golu buradan yer, anlattigi hikayesi, karakterlerinin kompleksligi, net olmayan mesaji ile seyirci icin br gorev halini alir ve 3 saatin sonunda bu gorevi tamamlamayi basaranlar icin baska hicbir seyde bulunmayanlar elde olunur. stanley kubrick yine yapacagini yapmis ve sizi durtuklemis, harekete gecirmis, yormustur. barry lyndon sunu kanitlar, stanley kubrick kendinden önceki ve sonrakilerle asla kiyaslanamaz, onlara benzemez. donem filmlerinin tamamini alin, inaniyorum ki cogunlukla birbirne benzeyen ogeler barindirir ama barry lyndon yonetmeni stanley kubrick gibi halefleri ve seleflerine benzemez, ayridir, bambaskadir.
bu filmin son sahnesinde sakinlikle görünen yazı aslında bu filmin ana fikridir; yaşıyorsun, uğraşıyorsun, didiniyorsun, kimilerinden nefret ediyorsun, kimilerini seviyorsun, çabalıyorsun, yalan söylüyorsun, aldatıyorsun, aldanıyorsun, saçma sapan şeylerin ortasına düşüyorsun ama en sonunda seni bu duruma düşürenler de, bu duruma düşürdüklerin de, sen de aynı yere gidiyorsun. öyleyse önemli olan nedir? önemli olan ''anlar''dır. film de baştan aşağı anlar'dan ibarettir. her anı, sindirerek insanın içine döşeyerek verir. bu, filmi yavaş bir film yapmaz. sadece filmin akışı nerdeyse gerçek hayatın akışıyla aynı boyuttadır. bir dönem filmi olarak düşünülse de, aslında kubrick, hemen her döneme ait çektiği filmlerde hep aynı şeyi işler; doğallık. doğaya olan yakınlığımız. varlığımızın kutsal olmadığı aksine ölüm gibi bir gerçek varken, uğraşlarımızın ne denli anlamsız olduğu. eninde sonunda gelinecek noktanın anlamsızlığı. çabalanacak şeylerin başka şeyler olması gerekliliği. işte bu nedenle bu filmin bir mesajı yokmuş gibi görünebilir. mesaj vermeye çabalayan filmlerden olmadığı içindir ki, barry lyndon, karakterlerinin farklılığı ve çok katmanlılığı ile insanın kendisini anlayabilmesini sağlayacak ender filmlerdendir.
kubrick birkaç sahnede 18.yy ressamlarının eserlerini canlandırmaya çalışmıştır. zaten filmi izlerken aynen o hisse kapılıyor izleyici. bir film değil de, güzel müzik eşliğinde bir slideshow izliyormuş gibi. sarabande'i günlerce aklınızdan çıkaramayacaksınız.
martin scoresese'nin film hakkında "kubrick'in en cesur filmi" demesiyle ne anlatmaya çalıştığını anlayamadığım lezzetli film. şimdi marty amca stan'e cesur film yapmıyor mu demek istemiş yoksa, bu filmde hakktaten de çok cesur davranmış demek mi istemiş? yine de ne marty'yi ne de stan'i sorgulamadan izleme fırsatı bulamadığımız filmlerini izlemeye devam edelim biz.
william makepeace thackeray'ın the luck of barry lyndon romanından uyarlanan gerçekten de roman gibi bir film. bir insanın yükselişini ve düşüşünü anlatırken muhteşem müzikleri ve görselliğiyle kendinizi 3 saat boyunca 18. yüzyıl avrupa'sında hissedersiniz.
bu filmle ilgili tek hatırladığım şey bir düellonun olduğu, sanırım bu yetiyor filmi tamamlamaya.
(bkz: oyun bittiginde sah da piyon da ayni kutuya girer)
kubrick'in ne kadar büyük bir yönetmen olduğunun ispatı filmlerinden biridir. izlerken kendinizi bir müze ya da galeride 18. yüzyıl ingilteresindeki resimlere bakarken buluyorsunuz. ilginç yanı hep tarih kitaplarında görülen o tabloların içinde karakterlerle birlikte yaşıyorsunuz, öncesi ve sonrasını görüyorsunuz . bu anlamda senaryoyla, oyunculuklarla, ışıkla, kurguyla ve tabi ki müzikle tabloların ruhudur bu film aynı zamanda. film kadın temasıyla başlar ve umutsuz aşk hikayesi sonrası,kaçış, savaşlar ve barry'nin mücadelesini anlatır.zaten filmde 2 bölümden oluşmaktadır ilk bölüm barry london'ın ünvanını ve tarzını nasıl kazandığını ikinci bölüm ise barry'nin başına gelen talihsizlikleri ve dramını anlatır. bir insanın hayatla mücadelesinden ünvan ve zenginlik hırslıyla nasıl düştüğünü barry'nin gözünden anlatırken bir yandan da lord bullingdon'ın üvey babadan gördüğü şiddetle geçen çocukluk, onun olması gerekenlerin elinden alınması sonrası onuruna ve hakettiği servetine kavuşmasını anlatır. tekerlekli sandalyeye mahkum charles lyndon'ın ölümü sonrası, barry'nin lyndon'ın karısıyla evlenmesi ve lord bullingdon'ın buna tepkisi ve filmin sonunda barry'nin bacağını kaybetmesi de filmi ilginç kılan özelliklerindendir.aynı zamanda filmin sonunda değinilen artık hepsi eşit görüşüyle paralel seyirdedir. ve tüm bunları yaparken dönemin toplumunu, şatafatlı soylu hayatlarını ve tabi ki savaşı da eleştirmeyi ihmal etmeyen filmdir barry lyndon. son olarak filmden bir alıntı: "centilmenler, şövalyelik devrinden söz ederler ama şövalyelerin emrindeki köylüleri,kanunsuzları ve yankesicileri unutmayın.işte büyük savaşçı ve krallar dünyadaki canice işlerini bu acıklı piyonlar aracılığıyla yerine getirirler." bir şey çağrıştırdı değil mi
(bkz: marisa berenson)
aslında hiçbir kubrick filmini de ayırmak istemiyorum birbirinden ama benim için üçü bambaşkadır: a clockwork orange, 2001 a space odyssey ve barry lyndon. a clockwork orange'ta yaratılmış olan süper karakterler, onların davranışları ve hayatları çok etkileyicidir. 2001 a space odyssey'de anlatılmak istenen düşünce ve bana göre aktarılabilen ve aktarılabilecek olan en güzel şekilde anlatılması sevdirir kendini. bunlar hakkında yazmıştım zaten bişeyler uzun uzadıya. barry lyndon'sa benim gözümde tam bir sinema filmidir. beyaz perdeye en çok yakışandır. buna o kadar uzun şeyler yazamayacağım ve anlatamayacağım da büyük ihtimalle tam anlatmak istediğimi. ışıklandırması olsun, dış sesi olsun, mekanların seçimi olsun, karakterlerin seçimi olsun, müzikler olsun tamamıyla mükemmel bir filmdir bana göre. yine uzun bir kubrick filmidir ve yavaş ilerlediğini düşünen insanlar olacaktır ama sinemayı gerçekten seven bir insanın bu filmi sevmemezlik yapamayacağını düşünüyorum. ne biliyim 2001'de anlatılanlardan hoşlanmazsın, sıkıcı gelir; clockwork orange'ta tipleri sevmezsin, ayıp şeyler var dersin izlemezsin. gerçi ben yine sana karşı bi soğukluk hissederim ama bu filme karşı nasıl bir bahane bulunabilir bilemiyorum. --- spoiler --- hele hele barry lyndon ve üvey oğlunun düello hazırlıkları ve arkadan gerilimi tavana vurduran sarabande. ve niceleri.. --- spoiler --- bi de müthiş bi ingiliz aksanı var tabi oyuncularda. onu da unutmamak lazım.
öyle bir filmdir ki barry lyndon, eğer içine girebilmişseniz, eğer o insanların hemen yanı başında olduğunuzu hissedebilmişseniz olay bitmiştir. geride ne film kalır, ne oyuncular ne de o kusursuz planlar. artık o loş salonlarda, eski zaman elbiselerinin eşliğinde başka bir çağın ruhuna şahit olmaktasınızdır. aslında hayatın geçiciliği üzerine yazılmış bir şiir. bir ömrün özetidir barry lyndon. şayet siz de benim gibi o genç adamı sevmişseniz, eminim filmin sonunda bir de derin iç çekersiniz.
izlerken, şahsıma, sanki yıllardır izliyor hissiyatı veren filmdir. barry'nin hayatıdır bu film kuşkusuz ama değil hayatının sadece dönemlerini, ben barry'nin her gününü yaşadım bu filmde. bu sebeptendir belki de, film biterken ruhen ben de yaşlandım. çünkü çok garip bi gerçekçilik var bu filmde. yani yıllar geçiyor, ama yıllar geçtikçe sadece saçlar ağarmıyor. kişilikler de değişiyor. yüz ifadeleri, davranışlar da barry'nin yaşının gerektirdiği hallere bürünüyorlar. olgunlaşıyorlar, sertleşiyorlar, yumuşuyorlar, kimi zaman çocuklaşıyorlar... --- spoiler --- redmond barry'nin gençliğiyle başlıyorum izlemeye. gençlik heyecanı var tam. aşık, cesur, biraz mahcup ama gururlu. sonra büyüyor barry, cesareti katlanıyor, mahcubiyetinden eser kalmıyor ve o gurur hali bu kez yerini kibire bırakıyor. sonra bakıyorum ki yaşlanmış. evladını kaybetmiş bir baba oluyor bu sefer. ama hala cesur, kibirli... yalnız bu kez biraz yorgun. --- spoiler --- barry bir şeyler yaşıyor, evet. ama görüyorum ki, yaşadığı şeylerin izleri üzerinde duruyor. işte böyle bir gerçeklikle izlerken kayboluyor insan içinde. sanki redmond barry ile büyüyor, beraber yaşlanıyor gibi...
tüm sinema "sanatçı"larına, stanley kubrick tarafından "gerçekçi karakterler nasıl yaratılır ve resmedilir?" şeklinde verilmiş ders...
stanley kubrick'in en iyi filmidir demek bir clock work orange'a, bir full metal jacket'a ayip etmek olur. lakin bu film kubricki'i en iyi anlatan filmdir, ona eminim.
--- spoiler --- filmi hangi teknik veya içeriksel açıdan ele alırsanız alın harikadır. fakat filmin bitimindeki: http://img121.imageshack.us/…p2010060702h09m53.png/ yazısı, damağınızda güzel bir tat bırakır. they are all equal now. --- spoiler ---
kubrick'ín ne de guzel anlayabildigim filmi, eger bir 2001'le mukayese ederseniz daha bir anlasilir olacak demek istedigim. bu klasmandaki diger filmi de spartacus'tur diye dusunuyorum ,klasmandan kastettigim izle zevk al dusunme.
düello sahnesindeki sarabande olmasa o kısım tam fiyasko olabilirmiş aslında. oraya gelene kadar teknik olarak yapabileceklerinin en iyisini yapan kubrick orada, yani düelloda takılmış gibi duruyor. çok dandik bir gidişat olmuş. ama handel o kadar yukarıdan iniyor ki sahnenin üzerine, iyi kötü çirkin'in finalini izliyormuşuz gibi hissediyoruz. kubrick'le sergio leone'nin doğumdan sonra ayrı düşmüş ikizler olduğunu söyleseler hemen inanmaya hazırım bu arada.
sınıf atlama çabalarının ve herşey aslına rücu eder olgusunun barok tarzda işlendiği bir kubrik başyapıtıdır. gerçi kubrick'in bütün filmleri bir başyapıttır diyebiliriz. ve bence bu başyapıtlarının içindeki taçdaki pembe inci tanesidir. patrick magee ile hardy krüger'in çatır çutur oyunculuk dersi verdiği - bana nedense ikincisinin canlandırdığı karakter canaris'i anımsattı, hayır olsun- buna ferahça frank middlemass'ı ekleyeceğim filmdir. dandik birşey hakkında binlerce vuruşluk yazı ve yazılar kaleme alınabilir. ama iyi kalite şeyler hakkında ise çok az şeyler kaleme alınabilir. denibilecek ne var ki daha? izleyen ihya olur izlemeyen pişman hatta pişmaniye olur diyerekten satırlarımı noktalıyorum.
stanley kubrick' in hemen hemen tüm filmlerini izlemiş biri olarak şunu çok net söyleyebilirim ki bu film en duygu yüklü ve sıradışı filmi.filmin gerek tarihi atmosferi olsun, oyunculuklar olsun sadece size bu sinema resitalinin karşısında bitmesin diye bakmak kalıyor filme.ağır bir temposu olmasına rağmen adeta uyuşturulmuş gibi filmin atmosferine kapıldıktan sonra bulunduğunuz ortamdan kopuyorsunuz ve adeta 1700'lerin ingiltere'sine yolculuk yapıyosunuz. yönetmenin görsellik noktasında adeta bir resim sergisi açtıracak kadar bolca enfes kare çektiğini rahatlıkla söyleyebilirim.kostümlerdeki kusursuzluk, müziklerin dönemin atmosferine geçişi kolaylaştırıcı havası, konunun işleniş biçimindeki sadelik ve dinginlik bu 3 saatlik filmi sıkılmadan izlemenizi sağlayan en temel unsurlar. filmin her karesinde bir düzen, disiplin, sadelik, huzur var. mekanlar arası adeta birer tablodan tabloya geçiş havasıyla film bir başyapıt olmayı fazlasıyla hakediyor.barry lyndon'ın hazin dolu hayatı ve ruh hali, çocuğunun duygusal havası o kadar güzel yansıtılmış ki sanki ailenizden birilerini trajedisine ortakmışsınız psikolojisi içine düşüyorsunuz ister istemez. sözün özü titizlikle ve asil bir ruhla emek verildiğine inandığım mükemmel bir başyapıt olmuş.
baudrillard'ın, "dahice bir artefact, daha iyisi yapılamayacak olan hatasız bir simülasyon örneği" olarak nitelediği; zehirli tüm ışınların temizlenip, gerekli malzemelerin kusursuz bir şekilde yerine oturtulduğu görkemli sanat eseri.. kubrick, filmini bir satranç tahtası gibi görmekte ve tarihi işlemsel bir senaryoya dönüştürmektedir; bunun sonucunda filmden estetikle ilişkisinden ziyade, denklemsel-güdümlenmiş bir keyif alınmaktadır..
stanley kubrick tarzini hic sevemedigim bir yonetmen olmasina ragmen beni benden alan film. barry lydon un kaypakligina soz bulamiyorum heralde sinema tarihinde boyle rezil kaypak bir adam olamaz. sadece karakterleri bize hissettirmesiyle bile defalarca izlenebilir.
bir kubrick hayranı olarak belirtmek isterim ki bu film gerçekten sıkıcıdır. kötü değildir ama o tarihi atmosferiyle insanı daraltır ve kendinize iyiki o zaman yaşamamışım dedirtir. sinematografi açısından bence stanley kubrick'in en iyi filmidir. bu sıkıcılıkla bile sürekli izlenebilecek bir filmdir. edit: imla.
kubrick'in seyirciye dayak atmayı ihmal etmediği bir diğer filmi kendisi. bittikten sonra insanı araba farı gören tavşana döndürür. bi kaç saat daha boş gözlerle bakıcam sanırım (bkz system failure). bu kadar görsellik, dram, büyü olmamalı bir filmde. bir film bu kadar etkilememeli, kitap gibi okunmamalı. biraz insaf diyoruz..
kubrick'in, sinemayı resim sanatının emrine verdiği, her bir sahneyi adeta bir ressam gibi çizdiği filmi.
haydan gelen huya gider temalı film. biraz ağır işliyor ama genel olarak çok başarılı ve teknik yönden dolu olduğunu düşünüyorum. ve diğer bütün kubrick filmlerinde olduğu gibi harika müzik seçimleri yapılmış.
forrest gump'a, barry lyndon'ın daha şanslı ama daha salak hali olarak bakabiliriz. ve sonunda görürüz ki şans olmadan zeka bir işe yaramıyor, bazen salağa yatmak gerekiyor. ah be barry, yaktın kendini. bak forrest evlendi çoluk çocuğa karıştı. leylek gibi tek ayak üstünde göçeceksin bu dünyadan.
tolstoy'un anna karenina'yı yazması nasıl ki roman yazmaktan öte, her sayfaya tek tek can üflemek gibi bir şeyse stanley kubrick'in barry lyndon'ı da sadece "film çekmek" olarak görülemez. insan yaratmış, ona hayat vermiş ve izleyen herkesi buna tanık etmiştir. bu yüzden bittiğinde insanın göğsünün üzerine fil gibi oturan ender filmlerdendir.
2000lerin boktan olacağını önceden anladığı için 99'da çekip giden stanley amcanın her şeyi anlattığı filmi. barry, kırık kalbinin saf adımlarıyla yola koyulduğu vakit kubrick'i çok iyi tanıyanlar hemen tahmin edecektir ki barry, filmin 25. dakikasından sonra artık aynı barry olmayacaktır. zaten neredeyse üç saatlik filmde barry doğaya aykırı şekilde değiştikçe kubrick izleyicinin kafasına şunu sokuyor: lan gerzek, bak işte sen busun. kendin olmayı hiç beceremiyorsun, kendin olmanın dünyanın neresinde olursa olsun bir eksiklik bir eziklik olduğunu düşünüyorsun. filmdeki tüm kimlik bileşenleri- değişimleri vs 20.yüzyılın edebiyatında da mevcut olan insanın ne olduğu ve tanımının nerede başlayıp nerede son bulacağı hususunun köküdür. barry'nin özündeki saflık korkuyu ve çekingenliği manipüle ederek ona büyük bir fırsat bağışlar: yükselmek için yalan, aşkın amaç dışı kullanımı, dolandırıcılık yetecektir. ve tüm bunları yaparken de barry gibi gerçek kişiliğini çok fazla öne sürmeyeceksin. insanın kötü doğası gerçeğin yanında olmaz hiç bir zaman. tarihteki tüm öykülerin sahipleri kötücül düşlerin kahramanlarıdır. ama gerçekten kaçıp, doğanın sana biçtiği rolle yetinmezsen, o gelir senin kapını çalar. - oğlundan da olursun bacağından da onurundan da.
6. kez izlendiğinde bile ilk izlenme anındaki heyecanı yaşatan bir film. her karakter ne çok güzel ne çok çirkin. olması gerektiği gibi çok gerçek. konu içinde konu, karakter içinde karakter, fotoğraf içinde fotoğraf. dolu dolu. herhangi bir film gibi esas oğlan/kızın hayatının sadece bir kısmında geçen bir olay değil de,bir insanın çocukluğundan ölümüne kadar süren tüm değişimleri,bu değişimlerin etrafındakileri nasıl etkilediği, bu etkileşimlerin sonradan kendisine nasıl döndüğünü bir hayal yada kurgu gibi değil de gerçek gibi yansıttığı için bu kadar güzel bir film.
insan doğasının sınırlarına işaretler bırakan film. en güvendiğiniz anda buz gibi bir söz, davranış, düşünceyle tüm fikirlerinizi altüst eden insanlar; kimsenin masum, kimsenin suçlu, kimsenin erdemli, kimsenin dürüst olmayışı; karakterlerinde bunca geçiş barındıran insanların toplumda bunun aksine çok net ünvanlara, konumlara sahip oluşu gibi vurucu yönleri olan; 18. yüzyıl avrupasını ve asillik kavramını sorgulatan, militerizme dokunan, yoğun fikir barındırırken görsel şölen sunan, amatör bi sinema izleyicisi olarak karar veremem tabi ama, sinema filmi uzayındaki ideal nokta olabilecek film.
(bkz: stanley kubrick) yapımı,1975 yılına göre çok üstün bir teknikle çekilen,ustanın en iyi filmi.
filmi çekmek için kubrick nasa nın kullandığı 0.9 diyafram açıklığına sahip objektiflerden kullanmış. yani 1.2 diyafram açıklığına sahip objektife giren ışığın 2 katı daha fazla ışık alan bir objektif oluyor kendisi. bu sayede bazı sahneler sadece 7 mum ışığıyla aydınlatılmış.
biraz kitap gibi bir film, biraz fotoğraf albümü gibi. ama en çok bir konser gibi. http://www.youtube.com/watch?v=r7ixgaowciq
kubrick! ah kubrick ah. öyle bir filmdir ki barry lyndon, hikaye daha anlatılmaya başlanır başlanmaz içine çeker sizi. bir merak rüzgarı içinizi kaplar. kubrick böyle başlangıçları çok sever zaten. aynı tadı sergio leone filmlerinde de alırsınız. ancak kubrick başkadır. en ciddi sahne de bile bir mizah saklıdır. (bkz: ölmeden önce izlenmesi gereken film)
http://infolab.stanford.edu/…asanna/dmc/hofsees.htm
stanley kubrick tarafından 1975 de çekilen içerisinde inanılmaz etkileyici çekimler bulunan atmosferi ile sizi çeken bir filmdir. stanley kubrick'in diğer filmleri kadar bilinmese de çok başarılı olduğu bir gerçektir. edit : imla ve bkz
senelerce adını barry london diye okuduğum film. bugün bir başlıkta bkz. ı dikkatli bir şekilde okuyunca fark ettim lyndon olduğunu. sanırım filmi tekrar izlemem gerekicek.
"uzun filmler sıkıcı olmaz" teorimi bir kez daha doğrulamış filmdir.
media player'ı 4x hıza getirip izlediğim film. stanley kubrick'in sinemanın her farklı alanında müthiş eserler verebildiğini bir kez daha gösteriyor. fakat, ben ağır temposuna dayanamadım. müzikleri için belki normal hızında izlenebilirdi ama filme 3 saate yakın bir süre pür dikkat kilitlenmek zordu benim için. 4x hızda izledim, pişman değilim, yine olsa yine yaparım.
stanley kubrickin güzel ama bir o kadar da ağır filmi. 3 saat kadar süren bu filmi 1 saat kadar ara vermek kaydıyla izlemeyi denemelisiniz yoksa bünyenizde ağır hasarlar bırakabilir. handel'den sarabende'yi bizlere kazandırmıştır bu film ayrıcada. kubrick ustayı her filminde klasik müziklere yer vermesi açısından tebrik ve takdir ediyoruz.
sanat şaheseri. kelimeleri kifayetsiz bırakan filmlerden...
kısaca, şöyle bir film: http://f1211.hizliresim.com/13/7/fq5fr.jpg
daha iyisi hatta kalitesine yakın bir filmin gelme ihtimali bile olmayan film.
(değinilmiş ama) sahnelerin tablo gibi olması beni benden almıştır. adeta zaman makinesi gibi bir işlev görmüştür. 18. yy avrupasında izleyeni şöyle bir dolaştırmıştır. --- spoiler --- uyandırdığı bir başka his ise titr/mevki elde etmek peşinde para-onur-aile feda edip sonra bunların peşinden ağlamak zorunda kalmamızdır. yönetmen insanın hadsiz çıkar beklentisinin nasıl da onu kirlettiğini göstermiştir. geniş planda da savaşlar ekseninde egemenlerin çıkarıyla avrupanın/yaşantının nasıl kirletildiği gösterilmiştir. --- spoiler ---
stanley kubrick'in gerçeği önce masallaştırıp sonra perdeye aktardığı eser. kubrick abimizin eksiksiz bütün filmlerini izledim hatta bazılarını bi kaç kez izledim, aralarında en yumuşağı budur. öyle ki kötü olan bile yumuşacık aktarılmıştır, karakterlere kızamazsınız bile. hele o diyaloglar resmen beyin kıvrımlarınızı okşar. kareye soktuğu her detay kocaman bir bütünün vazgeçilemez parçasıdır sanki. bir tanesini kareden çıkarsanız hepsi parçalanıp bölünecek gibi hissedersiniz. izlemeyi düşünüyorsanız şu kadarını söyleyeyim, bugüne kadar masalları hep dinlediniz, şimdi bir de izlemeyi deneyin. eminim çok beğeneceksiniz. --- spoiler --- ... good or bad, handsome or ugly, rich or poor, they are all equal now. --- spoiler ---
