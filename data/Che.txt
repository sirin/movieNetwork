(bkz: che guevara)
italyanca ne.
ispanyolca'da "hey, sen" anlamına gelmektedir. che guevara'nın herkese "che" diye hitap etmesinden dolayı aldığı lakaptır.
chemical engineering'in kısaltılmış hali
eğer yeminimi bozacak olsam yeni bir suser diyeceğim kişi.
bir acid trippin parcasi.
(bkz: kimya mühendisliği) (bkz: kimya mühendisi) (bkz: aiche)
moskova da bi gece klubunun adi. uzerinde che nin meshur portesi olan jetonlari verip jack daniels' alinabiliyo
kendisi türkiye'nin nadide rocker/sert adam sentezlerindendir. olympos'ta gecenin bir saati kabine dalmamla beni yarı bilinçli bir şekilde haç işaretiyle karşıladığından, "beşiktaşlı vampire slayer" ünvanını almıştır. bar gruplarına dair sonsuz tartışmaların karşılayıcısı. divx fetişi vardır bunun, "bedenim toprak olamaz, divx bundle'la beni encode edin, ölümsüzleşeyiiim huleeaaan!!" diye kan ter içinde uyanmıştır bir keresinde.
bir puro markasi. ayrica istanbul'da bir puro dagiticisi.
ortaokul-lise yıllarında servis arkadaşlığı yaptığımız kişizade. bana eksi sozluğun enteresan şaşırtmacalarından birini yapmış olan yazar birader.
184 entry'si olupta 141 tanesinin yüceltildiği halde neden hala karmasının -15 olduğunu merak ettiğim kişi... maç entry'leri bile yüceltilmiş vay anasını sayın seyirciler
saçları uzunluk kavramının dışında varolan adam. dehşetengiz. şahane.
volkan konak'ın maranda albümündeki bir şarkı...
moskovada askerlerin kullandığı kamuflajları giyen barmenlerin servis yaptığı gece bire kadar latin tarzı canlı müzik yapan grupların çıktığı arka tarafında çok güzel tekila ile fajita (!!) yiyebileceğiniz harika bir bar.
che, arjantin'de yaygin bicimde 'dost', 'arkadas' anlaminda kullanilir; ispanyolca konusulan diger ulkelerde arjantinliler genellikle 'che' adiyla anilirlar ve che guevara'nin sirri da budur. deyisin kokeni, 'benim' anlamina gelen, guarani yerlilerine ait bir sozcuk, veya 'kisi' anlamina gelen mapuche yerlilerine ait bir deyis veya bir endulus deyisi, bunlarin herhangi biri olabilir. (alinti)
(bkz: hiç kimsenin yapamayacağını yapan adamlar)
(bkz: steven soderbergh/#6841989)
bugün için 9 aylık içinde bulunduğunuz gün - 1 temmuz 2004 hesabıyla yaşını hesap edebileceğiniz labrador dostum
odtu kimya muhendisligi bolumunun kullandigi kisaltma..
steven soderbergh'in yönetmenliğini üstlendiği, benicio del toro'nun che guavera başrolünde oynayacağı 2006'da gösterime girecek film.
1 entry'si olan yazar.
moskova da sabahlara kadar hic tanimadiginiz, bir daha hic gormeyeceginiz rus kizlarla en samimi sekilde dans edebileceginiz restoran,bar. rusyaya yeni giden bunyeler icin bir nevi labaratuardir rus insanini gozlemlemek adina. evet bu insanlar eglenmeyi cok seviyorlar, bir o kadar da samimiyeti. kizlarinin dunya capindaki sohretinin altinda bu yatiyor olsa gerek. kabullenici ve kalenderler. bu tip barlarda turkiyeden gelmis ve ozledigi ilgiyi gormekten mutevellit bahtiyarliklari yuzlerinden okunacak turkler gormek mumkun. buralara ruhunu veren rus kizlarindaki genetik kalenderliktir.
arjantin, bolivya ve uruguay'da sikca duyulan bilader minvalli hitap sekli
istanbul teka puro uretim as tarafindan uretilen,mini, midi,consul, sigarellos,panatellas ve toro diye cesitleri bulunan puro markasi.
gerçekten kaliteli ve lezzetli hem de çeşitli purolar. bildiğim kadarıyla eski tekel purolarının (hani şu ağaç kütüğü gibi olanlar) yerine che üretilmeye başlandı. yani che istanbul'da birkaç shop'u olan bir türk markası. istanbul dışında da satılıyor, ben bir dinlenme tesisinde rastladım. fiyatları gayet uygun, içimi dandik purolarla kıyaslanmaz. bu puroları eski levent cool'un sahibi ali kemal türk üretiyor. sanırım vatani hizmet dedikleri bu olsa gerek. umarım daha da yaygınlaşır.
çakma cohiba diye nitelendirilebilecek boktan puro.
whisky aromalisi da cikmis olan yerli puro markasi.
tek entryli dördüncü nesil yazar.
onlar abc'yi ögrettiler che'yi biz ögrendik!.. sunay akin
rio de la platatilara ozgu bir seslenistir, hey, ahbap, birader gibi anlamlara gelir. che guevara, devrimden sonra küba merkez bankasi baskanı oldugunda paralari da gercek adiyla degil, che olarak imzalamistir.
yaklasik 5 dolara (7ytl) ye satilan yerli mali yurdun mali herkes onu icmali, turk purosu.. fakat ismi falso arkadas.. ok bilioruz ispanyolda "hey sen" demek bu che fekat ne iciorsun dediklerinde "che" dediginde seviyesiz insanlar "demek che yi agzina aliorsun.. nasil dolduruor mu bari agzini... aromasiyla" gibisinden yaklasabilior.. o yüzden isim tercihini kiniyorum ben.. gercekten..
o kadar kötü bir puro ki ağızlıklı slim versiyonundan bir tanesini gayet içinize çekerek içseniz, içersiniz. on saniye küllüğe bıraksanız söner, tekrar yakınca tadı samana döner. netekim her köşe başında kolayca bulunabildiğinden ve ucuz olduğundan ciddi miktarlarda tüketilmektedir.
volkan konak'ın ispanyolca eseri .. gipsy kings esintileri taşıyor. sözleri de şöyledir : chico loco te enamoras te calles te haces seniza te quemaras te dirites te calles te haces ceniza se callen de mi pistola rosas y monedas de plata se callen bodas de sangre de mi pistola certera aii que mi querido que te pongo cinturon de ceda .
bazılarının tanesi 4,50-5,50 ytl'ye satılan puro. bu kalitede bir puroya bu kadar para vermek afedersin ama eşekliktir. puro da puro olsa bari. tapdk onaylı puroymuş da falan da filan da..
fiyat-kalite mukayesesi anlamında rakipsiz puro markası. yurtdışında sarılıp türkiye'de paketleniyormuş. bir puronun sahip olması gereken asgari standartlara sahip olsun ama tanesine de 30 ytl bayılmayayım diyorsanız sizin için türkiye'deki hemen hemen tek seçenektir diyebiliriz. bir cohiba değildir elbet ama king edward ve hava tampa'nın eline havada karada verir. yalnız ürün fiyatı dükkanına göre değişiklik gösterebiliyor. dikkat etmek lazım.
the oc dizisinde, summer adli kizimiza üniversitede takilan genç. orjinal ismi "chester" imiş ve çok zenginmiş.
steven soderbergh'in cannes film festivali'nde görücüye çıkacak, the argentine ve guerrilla başlıklı, toplam 268 dakikalık iki yapımdan oluşan destansı filmi. http://www.sinemaestro.com/…k=view&id=323&itemid=35
benicio del toro cannes'da ödül almış filmle ilgili olaraktan.acep o mu che'yi canlandırdı, film nedir, bizde vizyona girer mi diye merak içerisinde beklenen filmdir. edit: meğersem cevaplar bizzat "benicio del toro" başlığındaymış.
chevrolet markasinin bazi modellerinde kullandigi kisaltmadir.
afedersin sik gibi cigarlar üretir. nasıl beceriyorlarsa hepsi özensiz sarılmıştır. aromalı olanları neredeyse yalandır dolandır. bi chektir git allasen.. bu ne ya?
cok eglenceli ve bir o kadar da enteresan reklamlara sahip bir erkek dergisi. http://www.oyununhilesi.com/?p=972
(bkz: che part one) (bkz: che part two)
dün gece 'ben' ile 'roadshow' formatında izlediğimiz, sinema gurmesi tabiriyle 'çağımıza tanıklık eden sinema şöleni', 'a triumph', 'benicio del tero is not spectacular, he is oracular!', 'one of the best films of the last 50 years!', 'groundbreaking!', 'shapeshifting!', 'what the fuck is happening?!' bir hadise. öncelikle önden itiraf etmem lazım: ernesto che guevara, bence, çağımızın olduğu kadar, en azından benim bildiğim insanlık tarihinin, en kayda değer 'kişisi'. kayda değerlik ölçütüm de görünüşte gayet mütevazı olmasına rağmen tarihte bir eşi daha görülmemiş (gören varsa mesaj atsın) bir ispat'a dayanıyor: başarılı bir devrimden sonra devrimden önce kendine verdiği sözü tutabilmiş olmak. 35 küsur yaşında iktidarı, prestiji, rahatı, aile ve çocuklarını bırakıp, inandığı şey uğruna adı gibi bildiği bir güçlüğün; sınırsız, sonrasız ve 'hatırası taze' bir eziyet'in altına yeniden, bile isteye girebilmiş olmak. sartre ile o açıdan hemfikiriz, varoluşsal bir çerçevede, che guevara çağımızın tek 'bütün' kişisidir. bu 'gerçek'i bilerek bu filmi izlemek, bu 'gerçek'i gerçek kılacak şekilde yaşatarak anlatmak üzere bir araya getirilmiş 5 saati bulan bu süreçten geçmek insan'ın sırtına, beyine, ciğerinde, kemiklerine kadar inen bir insan olmak sorumluluğunu, yükünü beraberinde getiriyor. seneler evvel che'nin hayatını okuduğumda o sorumluluğu hissetmiştim, seneler sonra ancak sinemaya nasip olacak bir 'canlandırma'da da yine aynı hisleri, belki daha da güçlü bir şekilde, yeniden duyumsadım. 20. yüzyıl soykırımların, anlamsız yıkım'ın, kuduz sömürü'nün yüzyılı olduğu kadar (ve belki de tam bu sebepten) 'che'ye tanıklık etmişliğin de mesut yüzyılı olarak da anılmalı. büyük ikramiye sonunda insanlığa insan olmayı öğreten, insan olmanın sınırlarını yeniden tanımlayan bir insan'a vurdu, not alınsın, istirham ederim. kanımca, che de tam bu söylediklerime benim gibi inanmış kişiler tarafından kotarıldığından kaçınılmaz bir gerekliliki takip ederek olması gereken şey'e, bir 'hagiografi'ye dönüşmüş. kabul etmek lazım, hagiografi 'bilimsel sosyalist' çerçevede biraz eğreti duruyor. rasyonel'inden, bilimsel'ine 'muteber' bir varoluş'a ait kimsenin 'aziz'lerin tefrikalarını 'ibret' almak maksadıyla ya da benzeri bir ciddiyetle okuduğunu, hatta ciddiyet kısmını siktiret, akademik çerçevede yetkili uzmanlar dışında kimsenin laf olsun diye bile lutfedip okuduğunu, incelediğini sanmıyorum. aziz yazını, 'içi geçmiş' inançlar için, ve içi geçesi her an gelebilen inançlar sebebiyle bok yoluna gitmenin, gidebilmenin; nedensiz, niçinsiz bade olmuş cahiller, meczuplar üzerinden 'kurban ve mağdur' edebiyatı yapmanın ideal kaygan zemin'i, 'ortaçağ karanlığı'na ait unutulması gereken bir şaklabanlık biçimi sayılıyor. ve fakat, nasıl ki aziz'ler inananlar'dan çok 'inanmak isteyen'lere inandıkları şey'in gerçekliğini yaşamları pahasına ve sadece ölümleri ile gerçek kılacak şekilde ispatlarlarsa (ne de olsa cynicism'i dün icat etmediler) che de, bir çokları için 'bir inanç sistemi' olarak nitelenen sosyalizm'e, sosyalist/marxist eskatolojinin parçası olan devrim'e 'tanıklık' (ya da geleneksel terimle, şehadet) ediyor. bu müşterek üzerinden bir aziz/şehit anlatısına bağlanıyor oluşunu, 'benzerleri' ile değerlendirerek sıradanlaştırmak, 'banal'leştirmek, kanımca, tam anlamıyla angutluk. angutluk, çünkü hangi inanç ve kanaat sisteminden olurlarsa olsun 'kendi ölüm'ünü bir dava bağlam'ında seçenlerin hiçbirisi emin olun ki 'ölüm'ünü bilinmeyen bir tarih ve olay'dan bekleyerek seçen sizler kadar angut değiller. çok detayına girmek istemiyorum, umarım yakın bir zamanda fırsat bulur ayrıntılandırırım, ama şimdilik 'hap' edip vermek gerekirse, şöyle edeyim: azizler (ve kahramanlar) inançlarından bağımsız olarak insan'a ait en temel hak olan 'yaşama' hakkı gibi, ölme hakkı'nı da kendi iradeleriyle karara bağlayabilme imkanı ve lüzumunu ölerek yaşatıyor, ölebilerek temsil ediyorlar. intihar bombacı'sından devrimci'sine, sokrat'ından hitler'ine 'geniş' bir alan'ı tarayan bu 'fenomen'in hep 'kötü' örnekler ile anılıp, tanımlanmasında bir dava uğruna ölmeye hazır olan kişilere tahammülsüz ideoloji ile şekillenmiş kitlesel ahmaklık ve korkaklık'ın izlerini görüyorum. ölüm'ün hep başımıza gelen bir 'nihai kaçınılmaz', mecbur kalmadıkça ötelemeye çalıştığımız varoluşu anlmasızlaştıran bir musibet olarak yaşanması , dört yanının alternatifsiz bir 'sağlıklı ve uzun yaşam' fiksasyonu ile çevrilip, hep aynı 'anlamlı ölüm' (yatağımızda huzur içinde) senaryosu ile oynanması, dahası gündelik hayat'tan çıkarılıp müstehcenleştirilmesinde 'insan doğası' gibi bir 'açıklayıcı monolitik tez'in önerdiğinden farklı sebepler var, inanmıyorsanız biraz antroploji, biraz antik yunan tarihi karıştırın. en azından bu film vesilesi ile, 'inanç sistemi' denilerek modernizm tarafından taça atılan, hristiyanlığa ve tekmil metafiziğe görünür yakınlığı sebebiyle ıskartaya çekilen, milliyetçi mukaddesatçı muhafazakar kesimin kurumsal olarak sahiplendiği için rasyonel hayat'ın 'envanter'inden çıkarılmış kavramların da yeniden pay edilmesi, sahiplenilmesi, lüzumunun anlaşılması için bir fırsat söz konusu, kaçmasın. iseviliğin sokrat'tan çaldığı 'inandıkları uğruna ölebilme' yetisinin che aracılığı ile geri kazanımına, bilhassa arada devrim gibi bir gerçek durum'larla biçimlenen gerçek lüzum varken, neden mukavemet edilsin? che içinde bu yüzden sürekli gerçek durumlardan bahsediyor. evrim'le, süreç'le, zaman'la, sonra'yla çözümlenmeyen, çözümlenmeyecek olan, çözümlenmediği de hepimizin domuz gibi bildiği, kapitalizm'in örgütlü sadaka birimleri olan filantropi ve uluslararası yardım organizasyonları dışında kimsenin dönüştürmek maksadıyla sürekli olarak reklamını, duyurusunu, haberini yapmadığı sefaletin ve yıkım'ın, kıyım ve zulmün, eziyet'in ve yoksunluğun tabloları ile geçen 5 saat sonunda 'ya küba devrimi...daha iyi olabilirdi...' diyen adam'ın daha iyi'yi gerçekleştirmek adına ezberlediği 'standart eleştirel kalıp'lar dışında bir fiili eylem mecburiyeti olduğunu da -artık- görmesi gerekiyor. tek kalesi götünün üzerinden ahkam kesmek, ve kendileri hakkında götünün üzerinden ahkam kesenlerle mukayese edilmek olan eşhas'ın bu skor tablosu dışında bir referans'ın da mümkün olduğunu görmesi için gerekli bir deneyim olmuş 'che'. yine belki bu yüzden film boyunca 'savaşmaya değer bir dava için kendi ölümünü seçebilme' hakkına, hem de 'ölüm'ün kaçınılmaz' olduğu mücadele ve mukavemet biçimlerine paralel olarak hep bu gerçek durumlara referans veriliyor. film soruyor: bir yerde nemalandığımız hayatların bizim için ve bizim yüzümüzden böyle sürüp gittiğini, yitip bittiğini bile bile yaşadığımız şekilde yaşamaya ne hakkımız var? onlara müdahale eden kişiler'e 'mesafeli, objektif gibi, kontrollüymüşçesine, rasyonel yaklaşım' yaparken götümüzü sağlama almış olduğumuz gerçeğinden başka ne gibi bir dayanağımız var? *zaten* götünü oynatmayacak, oynatmamış 'kendiniz gibi' kitleler adına konuşmak, devrim değil evrim demek sizin 'eylemsizlik' çerçevesinde seçtiğiniz mevcut sürgit ve 'ölüm' biçimi dışında neyi değiştiriyor? bir çoğunuzun adını bile duymadığı bir ninizm dışında muhibi olduğunuz başka bir -izm var mı? 'incelikli ve dolaylı' bir anlatımı olmaksızın, her fırsatta (ama asla yerli yersiz değil) 'salt gerçek'lerden dümdüz bahsediliyor olması eminim bir çok estet'in rafine hassasiyetlerine ters gelecektir, gelsin. bolivya dağlarında gözünden kurt çıkan çocuklar'ı ancak filmlerden ve entelektüel haberdarlık görevi dışında başka hiç bir maksatla basılıp, okunmayan 'neşriyat'tan bilen bir grup 'kaygılı' süprüntü'nün kendi hayatları ile uyumlu edebi ve estetik beklentilerine uymamak bu açıdan bir kayıp değil, zaruret oluyor. che'nin ilk bölümünde yaşadığımız 'devrim coşkusu'nun ardından gelen ikinci bölüm'deki 'devrimsizlik sıkıntısı'nda ilk kez 2.5 saat süren bir filmin süresini oluşturmak istediği 'hava'ya katık ettiğini görüyoruz. zaten önden yüklediğimiz 2.5 saat'in fiziksel yorgunluğu (ve rehaveti) üzerine yüklenen bu kısım'da sıkışmışlık, çözümsüzlük, varımsızlık'ı 'buram buram' hissediyor, 'kavga' denen şey'in ne çetin bir sürece dönüşebildiğini 'ucundan' da olsa ilk kez bu derece yoğun ve güçlü bir şekilde hissedebiliyoruz. che'nin bolivya'da kabul görmemesi, amerikan emperyalizm'inin olaya dahli, 'hatalar' gibi tarihsel kısımlar'dan ziyade bu kısım yarattığı bu gerçek algısıyla, en azından benim, sinema tarihinde ilk kez tanık olduğum (5 saat süren kesintisiz roadshow formatından da güç alan) bir alan'a giriyor: perdedeki karakterlerin fiziksel ve ruhsal yorgunluğunu, koltuktaki kişilere dayatılan fiziksel ve ruhsal yorgunluk ile vermek. buna rağmen bu süre içinde (belki izleyici profili sebebiyle) benim izlediğim matine'de gık çıkarmadan herkes bu deneyimi sonuna kadar yaşadı. film'in ilk bölümünün sonunda gelen alkışlar ise ikinci bölüm'ün sonunda, 10-15 saniye süren bir sessizlik ardından ancak gelebildi. açıkçası burada da film'in sonunu değil, film'in kendisini ve film'i mümkün kılan o hayatı alkışlamamız gerektiğini düşünmeden edemedim. bu entry'i de belki o yüzden eli yüzü düzgün, 'eğitim'im gereği alışkın olduğum 'sinema analizi' snumu içerisinde değil, sabah'ın bir saat'i kafama vurulmuş balyozlarla uyanmışçasına bir şaşkınlık, bitecek gibi görünmeyen bir sarsılmışlık ile yazdığımdan böyle aşure gibi sundum. kusuruma bakmayın.
http://limon.6degreesunder.com/zirve/1018356/?r=zr
steven soderbergh yönetmenliğinde ''the argentine'' ve ''guerrilla'' başıkları altında 2 part'tan oluşan güzel bir belgesel olmuş. benicio del tero zaman zaman oyunculukta yetersiz kalmış olsa bile genelinde başarılı bir oyunculuk çıkartmıştır.
bu markanın türk pipo tütünüyle karıştırıldığında içilebilecek pipo tütünleri vardır.
ben henüz sadece birinci bölümünü izleyebildim bu filmin, ikincisini direk üstüne izlemediğim için memnunum. bence çok başarılıydı fakat beraber gittiğim arkadaşlardan biri trenine yetişme kaygısıyla iki dakkada bir cep telefonuna baktı. film, olayları aktarışında öyle bir mesafeye sahipti ki, arkadaşımın zamana karşı olan yarışıyla daha çok özdeşleştim. dermişim. neyse işte kaderin cilvesine bak, böyle bi karışımın böyle bi sonuç vermesi hoş olmuş. nasıl bir karışım denirseee, bilindiği üzere (grapes of butcher burada kulaklarını iyice açsın) steven soderbergh çeşitli defalar, nasıl bir yönetmen olmak istiyorsunuz sorusuna, "howard hawks gibi" cevabını vermiş bi insan. böyle bi soruyu, hali hazırda yönetmen olmuş bir adama kim sorar demeyin. ben derledim, bu forma soktum meseleyi. ayşe arman'ın bi suçu yok. howard hawks nasıl bir yönetmen? howard hawks, hayatından kesitleri anlattığı karakterleri, meslekleriyle bütünleşmiş bir halde sunan, bu insanların meslekleri sebebiyle yaşadıkları iniş çıkışları, başarı ve başarısızlıkları, sevinç ve trajedileri anlatan bir yönetmen. howard hawks dünyasında meslek ilginçtir. karakterlerin ve onların yaşamını binbir dramatik öğe ile doldurur doldurmasına fakat, karakterler tüm bunları hayatın bir gerçeği olarak alırlar. başarı, onlarda göt kaldıracak bir sevinç yaratmaz, gülümserler en fazla. trajedi; bir meslektaşın ölümü, sevilen birinin kayıbı, hayatın ve mesleğin bir parçasıdır. howard hawks dünyasında mesleğini yapan insan kendini gerçekleştiren, kitlelerin üstüne çıkan, sivrilen bir individüalist değildir. ortada yapılması gereken bir iş vardır ve bunu olabilecek en iyi şekilde yapmaya çalışmaktadır sadece. duygusal bir tatmin, bir ego tatmini aramaz, karakterini ve seçtiği yolun tasdik edilmesini, alkışlanmayı beklemez. kısaca hawks karakterleri için yaptıkları meslek, kendilerinden daha büyük olan bir şeydir, ona hizmet ederler. bu uzun ve yazarken benim bile acaip sıkıldığım şey ne dicektim evet. şunu dicektim: soderbergh de che'yi böyle anlatmış işte bence. ki bugün che'ye düzgün bir yaklaşımın tek yolu bu. otisabi'ye katılmıyorum, bir hacıyografi, bir yıkama yağlama, bir hayranlık söz konusu değil bence. veya evet hayranlık var ama öyle bildiğin hayranlık değil. misal che'nin st clara'yı aldıktan sonra, havana'ya doğru yola çıkmadan önce şehir meydanında herkes tarafından alkışlandığı sahneye bakalım mı bi? evet en sonunda çatışmalar bitmiş, halk, hobbitler gib şehir meydanında şen, davul zurna. tüm bu alkışkıyametin arasında biz seyirciler hadi anam babam, hadi, gir kemanı diye heyecanla bekliyoruz. versin arkadan müziği, 2 saat bekledik en sonunda aldılar şehri, çok içme kayınço, bırak artık muhabbeti, vereceksen ver artık şu köfteyi diyoruz. ama noluyor? müzik yok, che ise bi durun sikicem bi diyceğim var diye sıra sıra herkese yarın havana'ya doğru yola çıkacaklarını söylüyor. che için bir katharsis yok söz konusu durumda; çünkü devrimcilik, onun için bir kendini tatmin değil, devrim, en sonunda gerçekleştiği zaman haydi göbek atılacak oh be dünya varmış be denilecek bir bilinmeyen diyar değil. filmin bu tavrı, algılanışla ilgili sorunlara yol açıyor sanırım, alman basınında okuduğum yazılardan yola çıkarak diyorum bunu. kamuoyundaki popüler che algısı, ne için sevdiğini bilmeden che tişörtü giyenlerle, ne için sevdiğini bilmeyip "ama o bir katil!" diye eleştirenler arasında bir karşılıklı hakir görme oyununun bir parçası. böyle olduğu zaman filmden beklentiler şöyle oluyor: 1) film devrimci romantizmine oynıycak 2) film che'yi eli ganlı bir gatil olarak resmedicek 3) film, che'nin "dekonstrüksiyonunu" yapıcak. (vauvv). yani işte böyle, "kimdi che? bir devrimci? bir katil? gözü yaşlı bir ana? peki, bir insanı gerçekten tanıyabilir miyiz?" film bu üç yola da sapmıyor, çok şık bir iş yapıyor bence.
kısa kısa girişi yapayım; çok iyi film, soderbergh önemli bir yönetmen ve benicio del toro çok başarılı bir oyuncu. yalnız ben che'nin part 1 ve 2 olarak ayrı ayrı değil de bir bütün olarak değerlendirilmesinden yanayım, zira film bir bütün olarak çok farklı noktalara kayıyor ve (benim fikrime göre) yönetmenin demek isteğiyle daha iyi bir bütünlük sağlıyor. yoksa ikinci bölüm sıkıntılı bir tribal yolculuk şekilde gelişiyor, bölümlerin zamanı kısalıyor ve bu da filmin bütünlüğünü bozuyor. bir bütün olarak baktığımızda ise iki bölümün ton farkı bile değişik anlamlara gelebiliyor. bu filmin neden iyi olduğunu söylemek için neleri yapmadığını söylemek gerekir diye düşünüyorum. öncelikle bu film che'nin hayatını anlatmıyor, ideolojiden bahsetmiyor, che'nin insani yönlerine değinmiyor bana kalırsa. hikayenin çıkış noktası che'nin devrim sırasında gün gün tuttuğu notlarından oluşuyor. anlatım söylendiği gibi mesafeli, romantize etmeden, yalın bir biçimde, çok da ecele etmeden ilerliyor. epizodik bir yapı hakim. bu noktada yönetmenin tercihi önemli. ben günlüğü okumadım ama tonunu az çok tahayyül edebiliyorum. yapılan bir devrim var, gerilla savaşı veriliyor ve che de bu savaşın ortasında olan biri olarak günlük tutuyor, tasvir yapacak hali yok, çok ağladım, onu çok seviyorum gibi şeyler yazacak hali yok. adamın tuttuğu bir devrimin güncesi. satır satır, adım adım. işte soderbergh tabiri caizse bu günlüğü motamot bir şekilde filme alıyor. bağlamın kopmasından korkmuyor, ruhsuz bir şekilde anlatıyor hikayesini. ruhsuz dediysem de filmin şiirsel bir tarafı da var, misal bir karede che ve grubu ilerlerken yolun kenarında işe yaramaz, eskimiş bir traktör görüyoruz. ölümün hışırdayan yaprakların arasından gökyüzünün göründüğü ana kesme yaparak sembolize edilmesi gibi görsel tercihler var. ilk bölümün görsel yapısı daha dinamik. farklı renk kullanımları, grenli bir görsel tercih dikkat çekiyor. ilk bölümde che ile yapılan bir röportaj zaman zaman anlatımın arasına sızıyor. burada che'nin nasıl bir sembol olarak görüldüğünü fark ediyoruz. che konuşmalar yapıyor, fikirleri alınıyor, adeta devrimi tek başın yapmışçasına muamele görüyor. soderbergh bu anları farklı görselle belirginleştiriyor, hikayeden ayırıyor, biz sadece che'nin günlüğünde anlatılanları 'normal' şekilde izliyoruz, ki buradan hareketle infazı che'nin öznelinden izlememiz bu tercihi kuvvetlendiren bir başka nokta. normal derken burada hareketli kamera her ne kadar gerçekliği vurgulasa da filmde karakterlerin oturup konuştuğu birçok sahnede kameranın da onlarla oturan bir asker gibi yerleştirildiğini görüyoruz. kamera che'yi hep belli bir mesafeden çekiyor. bu gerçekçilikten ziyade 'tanıklık etme' ile alakalı bir tercih bana kalırsa, aralarındaki ince fark ise seyirciyi filmin içine almaktansa anlatılanı 'gözlemleme' yoluyla aktarılmasında yatıyor. hem görseldeki dinamizm kesinlikle filmin gerçekçilik iddiasında olmadığı yönünde. ikinci bölümde ton tamamen değişiyor ve nihayi sona doğru ilerliyoruz. burada devrimin nasıl farklı bir noktaya oturduğunu görüyoruz, çevredeki insanların fikirsel farklılıkları dikkat çekiyor. özetle filmin dayanak noktası bence iki bölümün asimetrisinden geliyor. birinde aynı insanın liderliğinde gerçekleşen değişim diğerinde gerçekleşmiyor, çünkü liderlikten ziyade toplumun niteliği de çok önemli. yani bence ilgilenilen temel nokta che'den ziyade birey kültü dediğimiz kavramın kendisi.** o yüzden che bir figür gibi duygusuz bir şekilde anlatılıyor ve bunun için seçilen kaynak da buna çok uygun, çünkü bu adamın hayatı başarı normu olarak belirlediği devrimin başarısızlığıyla bitiyor, bir anlamda che'nin yenilgisiyle bitiyor. gerçi bahsettiğim bu 'başarısızlığa' rağmen che'ye olan hayranlığı kesinlikle es geçmemek lazım. çünkü soderbergh adamını anlatırken en doğru yolu seçiyor. che'nin karşısında olan nokta da odur ki, che bir diktatör ya da liderlik kavramına tam uyan bir adam değil ya da kendisini o titrin içine hapsetmiyor, ve küba'daki devrimden sonra verdiği kararla bunu doğruluyor (filmde che'nin ağzından çıkan hiç kimse vazgeçilmez değildir repliğini hatırlayın), yine kendisiyle hiçbir alakası olmayan ama aslında 'insan' olduğu için direkt olarak onunla alakalı olan bir savaşa katılıyor. o yüzden filmin bölümleri arasındaki fark ve diğer yönetim tercihleri sayesinde bu film son zamanların en önemli biyopiklerinden biri oluyor. onun ötesinde bence bu film bir hagiografi olarak görülebilir, ancak che'yi idealize bir kahraman gibi gösterdiği için değil, onun sadece eylemleriyle ortaya koyduğu devrim düşüncesi ve fikir bütününü che'nin de üzerine koyarak anlattığı için.
öncelikle kesinlikle büyük emek verilmiş bir film (ortada iki film var ama aslında tek film gibiler) şapka çıkarılır soderberg'in çabasına. beş saat sinemada kalıp iki filmi de ardarda izlerken asla filmden kopmadım, o kadar iyiydi film. iyi ki de izlemişim. che büyük adam ama bu kadar büyük adamı sinemada anlatmak da o kadar zor bir şey, efsanenin arkasındaki insan nasıl biri, kasıntı bir devrimci lider portresinin ötesine geçebilmiş yönetmen. yine de filmi ileyince che'nin gösterdiği iradenin ve adanmışlığın büyüklüğü karşısında hayran olmamak hele öldürüldüğü sahnede gözleri dolu dolu olmamak imkansızdı, tabii benim için, filmi izleyen kitlenin neden orda olduğunu ben de pek anlamadım, gerçi o kadar güzel havada beş saat sinemada kaldıklarına göre ilgili olmalılar bir şekilde. filmle ilgili sorunlar var. ilki chenin başarılı girişimi olan küba devriminin tamamen es geçilmesi, havanaya yürüyüş vs. o kadar kısa geçiyor ki, bence yazık olmuş, devrimciler sadece çarmıha gerilmiş kurbanlar olarak anılmamalı, ölmeden önce çok büyük işler başardı che, bolivyaya gelince de galiptir bu yolda mağlup, che'nin devrimi yaymak için oraya geçmesi bir insanın gösterdiği en büyük fedakarlıklardandır, kübalı diğer yoldaşlarının ki de tabii öyle. ikinci film tamamen bolivya'daki mücadeleyi ve tabii yenilgiyi anlatıyor (bkz: che: revolutionary). buradaki gerilla savaşı sahneleri o kadar gerçekçi ki insan kendisini bizzat çatışmanın içerisindeymiş gibi hissediyor, sanki sensin o çalılığın içinde elinde m1 garandla her an ölmeyi bekleyen. soderberg filmi tam bir amerikalı'nın bakışıyla çekmiş, bu da sorunlu bir şey ama sonuçta öncelikle amerikalı seyirciyi düşünmek zorunda olduğu için bu da anlaşılır bir şey, mesela che'yi iktidardayken gördüğümüz tek yer new york, bm' de konuşma yapmak için gittiği sırada. film castroya pek de sempatik sayılmaz, ufak ufak veriliyor ama anlıyorsun, mesela che bolivya'dayken castro'nun davette mojito yaparken yaprakları ezmemek gerektiğini söylediği sahne vs. benicio del toro konusunda kuşkularım vardı, gerçekten che'yi andırıyor ama bu kadar gelişkin bir karakteri ne kadar canlandırabilecek ondan emin değildir, çünkü che'nin düşüncesini anlayabilmesi için epey kafa patlatması gerekir. tabii latino olması bir avantaj, onların kafası gringolardan daha çok çalışır herhalde böyle işlere. bir de herhalde bu film gerçek kahramanın kendisini canlandıran aktörden çok daha yakışıklı olduğu nadir filmlerdendir, benicio'nun at hırsız tipiyle ne kadar bebek yüzlü denebilecek che'yi andırabileceği de kuşkulandırıyordu beni, ama özellikle ikinici filmde insan epey alışıyor onu che olarak görmeye, yadırgamıyorsun. en çok kuşkulndığım konu olan filmin politik duruşu beklentilerimin çok üzerindeydi aslında, che'ye çok sempatik yönetmen ama castroya mesafe koymak isterken biraz dengeyi de yitirmiş sanki.
kesinlikle ve kesinlikle 2 part üst üste olmak üzere sinemada izlenmemesi gereken bir film. hele ki emek sinemasında izliyorsanız tamamen fiziksel işkenceye dönüşebilir. paşa paşa evinizde izleyiniz. hatta ara ara filmi durdurup ansiklopedi olsun, google olsun, araştırıp okuyunuz.
beklentileri karşılamayan film. modern tarihin en önemli figürlerinden birinin hikayesini anlatmaya kalkışıp, üstelik 5 saate yakın süren film çekeceksin ama anlatılan şey sadece küba ve bolivya kırsallarında verilen silahlı mücadele olacak. oysa ernesto guevera'nın fikirlerini, bu fikirlerinin nasıl ortaya çıktığını, nasıl arjantin'den kalkıp düşünceleri uğruna küba'ya gittiğini görmek isterdim bu kadar uzun bir filmde. ama sürekli öksürükten tıkanan idealize edilmiş bir komutanın hikayesi var sadece. birleşmiş milletler meclisi'nde yaptığı konuşmanın kesitleri ise hem filmin bütünlüğüne katkı vermekten hem de che'nin siyasi düşünceleri hakkında fikir vermekten uzak. üstelik konuşma bölümlerinin siyah beyaz yansıtılması militarizme övgü niteliğinde bir bakıma.
matt damon'in part 2'da the good shepherd setinden 1 dakikalik yatay gecis yapip, ispanyolca kotardigi film. gerillanin kendi aralarindaki badireleri, muhabbetlerini cok basarili buldum, fiki bölüm de iyi hos da, franka potente'yi yemisiniz be abicim, olmamis.
bu ikilemeyi özellikle izlenir kılan iki nokta vardır: 1. böylesi bir figürü ne yapış yapış bir klişeler yığını ne de ajitatif bir söylemle göstermesi 2. ispanyolca olması
che'nin arjantinli zengin bir ailenin doktor çocuğu olarak gerilla savaşlarına katılmak için cuba'ya bir düzine insan gidip nasıl bölge bölge ülkeyi ele geçirdiklerini ve gerilla savaşlarını tüm detaylarıyla anlatan film. che'nin karizmasını ancak benicio del toro yansıtabilirdi, nitekim yansıtmış.
reklamları tam bir erkek dergisi reklamlarıdır. http://lostangelesblog.files.wordpress.com/…_uk.jpg http://farm1.static.flickr.com/…5842_1d181f5237.jpg http://adland.tv/…g8/2008/febjpgs/checalendarlg.jpg http://adsoftheworld.com/…les/images/che_affair.jpg
[şimdilik reserved tadında] che guevara ile ilgili zamanında pek çok film, belgesel yapılmıştı. ama neredeyse tamamı pek başarılı olmamıştı. nam-ı diğer che isimli bir kitap var, yazarı meksikalı romancı ve tarihçi paco ignacio taibo ii. taibo bu kitapta che'nin tüm yaşamını anlatır. hatta 26 temmuz hareketi'nin devrim mücadelesini gün be gün anlatır. oldukça iyi bir kitaptır, okunması gerekir. işte bu kitap okunduktan sonra filmi izlerseniz filmin ne kadar başarılı olduğunu anlayabilirsiniz. kitabı okurken kafanızda canlanan küba-bolivya bu filmde çok net görülüyor. bir trivia yazarsam; matt damon da kısa bir anlığına filmde gözüküyor.
(bkz: cumhuriyet halk evleri)
şöyle bi yazı yazmıştım hakkında, buraya da yapıştırıyorum: soderbergh'in che'si sinemalardan hızlıca geçip gitti, sanki çok iz bırakmadı. filmi izleyen eleştirmen ve seyirciler sanki filmle ne yapacağını pek bilemedi. bu hissiyatın sorumlusu, özellikle avrupa ve amerika'da eleştirmenler tarafından soderbergh'ün kendisi olarak görüldü: soderbergh ne istediğini çok iyi bilmiyordu sanki. 4.5 saat civarı süren, che'nin hayatının iki episodunu (küba'da devrim ve bolivya'da ölüm) iki filme sıkıştıran filmin seyircilerde yarattığı bu etkinin sebepleri ise oldukça açıktı. soderbergh'in bir şeyleri becerememekten çok, tam da bu etkiyi hedeflediğini görmemek mümkün değildi. film, che'nin motivasyonları ve devrimciliğin gerekliliğine inanış süreciyle ilgili hiçbir detayla ilgilenmiyordu. new york'ta nato toplantısına katıldığı bölümlerde che'nin görüşlerini bir bakıma kendi ağzından duyuyorduk. fakat bu sahnelerde de soderbergh che'nin nasıl biri olduğunu göstermek konusunda çok meraklı değildi. bu yazıda sırasıyla birbiriyle ilintili birkaç soruyu açıklığa kavuşturmaya çalışacağız: birinci soru: seyircinin sıradan bir che filminden beklentileri nedir? ikinci soru: soderbergh bu beklentileri neden ve nasıl karşılamamıştır? üçüncü soru: soderbergh bu beklentileri karşılamak yerine neyi amaçlamıştır? dördüncü ve son soru ise: seyircinin filme olan ilgisizliği, neden bu filmi başarılı kılmaktadır? birinci sorudan başlıyalım. elbette ki seyircinin bu filmle ilgili beklentilerini tek bir maddeye sığdırmak en başta fazla kolaycı gözüküyor. che'nin romantik bir isyankar olarak portresini görmek isteyenler bir tarafta, che'yi “eli kanlı bir katil” olarak görmek isteyenler diğer tarafta. bu iki kutbun arasında “che kimdi? nasıl bir insandı?” gibi citizen kane tarzı bir yapıbozum filmine meraklı olanlar da var. fakat tüm bu farklı kutupları birleştiren bir ortaklık da söz konusu. ortada bu uzunlukta bir film söz konusu olduğu zaman insanın aklı hemen epik sinemaya gidiyor. amerikan tarzı epik sinemanın iyi ve kötü örneklerinin ortak yanı filmin kahramanını hep trajik ve kaderini belirleyecek karar anlarıyla buluşturmasıdır. gelecekte veya ufukta verilmesi gereken kararlar birikir ve en sonunda karakter kendisi, vicdanı ve hayat görüşüyle beraber seçmesi gereken yollara girer. mesela: “iyilerin tarafı” için savaşması gerektiğini anlar. türün daha incelikli örneklerinde, “lawrence of arabia” gibi, karakter böyle bir karar anını yaşar fakat bu kararın arkasındaki motivasyonun muğlaklığı karakteri gizemli bir figüre dönüştürür. yukarıda saydığımız seyirci modelleri arasında üçüncü modelin sorduğu “che kimdi? nasıl bir insandı?” sorusunun yarattığı beklentiyle sinemaya girenler işte “lawrence of arabia” okulundan gelenlerdir. burada dikkat çekmek istediğimiz nüans şudur: bir filmin bu soruyu sordurması için gerek şart, filmin karar anlarına konsantre olup motivasyonları muğlak bırakması, motivasyon namına kimi ufak ipuçlarını oraya buraya serpiştirmesidir. (mesela lawrence'ın “araplaşma” süreci filmde psikolojik olarak açıklanmaz. çöl, bedeviler ve lawrence biz seyircilerin ve lawrence'ın üssü olan subayların anlayamayacağı gizemli bir şekilde bağlanırlar. bu bağ filmin görselliğine sinmiş çöl romantizmini egzotik, turistik bir öğe olmaktan çıkarır. çöl, bedeviler ve lawrence hep psikolojik açıklamaların ve motivasyonların peşinde, özneyi arayan bir bakışın göremeyeceği bir şekilde birleşmişlerdir.) bu uzun lawrence sapmasından sonra birinci sorunun bir özetini çıkarırsak: seyirci, che gibi netameli ve tartışmalı bir konuda soderbergh'den bir özne olarak che'yi bekler. ikinci soru: soderbergh bu beklentileri karşılamamıştır. dikkat edin, “karşılayamamıştır” demiyoruz. zira ortada çok bilinçli bir tavır söz konusu. neden ve nasıl karşılamamıştır? öncelikle nasıl'a bakalım: film boyu soderbergh yakın planlardan kaçınıyor. che'yi hep başka insanların arasında pozisyonlandırıyor. new york'ta, bm toplantısında geçen kısımlar dışında che'nin ağzından kendi ideolojisiyle ilgili hiçbir şey duymuyoruz. buradaki kimi yakın planlarda ise kamera che'ye odaklanmakta zorlanıyor. che'nin kim olduğunu göstermekten adeta sakınıyor soderbergh. filmin herhangi bir noktasında che karakterinin kim olduğu ve motivasyonlarının ne olduğu konusunda bir soru bile oluşmaması konusunda çok temkinli davranıyor. filmini lawrence tarzı filmlerden ayıran da bu: david lean, bu soru etrafında dönüp buna nihai bir cevap verilemeyeceği sonucuna varırken; soderbergh bu sorudan elden geldiğince kaçıyor. neden? bu bizi üçüncü soruya getiriyor: soderbergh bu beklentileri karşılamak yerine neyi amaçlamıştır? şu ana kadar söylediklerimizden yola çıkarak soderbergh'in tek yaptığının karşısına çıkan klişe ve dayatmalardan kaçınmak olduğu zannedilebilir. bu esasen ilk bakışta saygı duyulası bir tavır olarak gözüküyor. fakat tamamen “nelerin yapılmaması gerektiği” üzerinden gitmenin temelde zayıf bir motivasyon olduğu da apaçık. kendi yapmak istediğini kendisinden yola çıkarak açıklayamayan kişiye her daim “peki neden bu filmi yaptın?” diye sorulabilir. herhalde “klişelerden kaçınmak için...” demek, verilebilecek en absürd cevap olurdu. bize göre soderbergh sadece amerikan sinemasının belli isimlerinin kadir olduğu bir işi beceriyor. sadece amerikan sineması ve edebiyatında zaman zaman görülen bir vasıf: sadece ve sadece aksiyona konsantre olmak. aksiyon kelimesini burada sadece vurma, kırma, kovalamaca manasında kullanmıyoruz fakat açıkçası bunlar da bu kelimenin bir parçası tabii. ama kastettiğimiz daha genel bir durum: amerikan sinemasında howard hawks gibi, john carpenter gibi ve soderbergh gibi robert altman gibi yönetmenlerin naçizane becerisi filmlerini her türlü subjektif gerekçelendirme ve motivasyondan uzak, safi aksiyona çevirebilmeleridir. bu filmlerde karakterlerin motivasyonları, onları yönlendiren fikirler, idealler önemli değildir. carpenter filmlerinde katilden korkan bir kurbanın algısı sadece “bakış açısı” açısından subjektif bir algıdır. veya kamera etrafı katilin gözünden gösterdiğinde bu çekim gene sadece “bakış açısı” açısından subjektiftir. fakat ortada motiflerini, ideallerini tanıdığımız; ahlaki bir karar anı esnasında doğru olanı yapıp yapmayacağına şahitlik ettiğimiz özneler yoktur. bu özellikle hawks filmlerinde böyledir: rio bravo'nun şerifi john wayne içinde bulunduğu sıkışık durumu benzer bir durumda bulunan high noon'un şerifi gary cooper gibi bir değer, ahlak, prensip meselesi haline getirmez. olduğu gibi kabullenip aksiyonuna bakar. soderbergh de che'yi gösterirken che'yi harekete geçiren soyut fikirler ve duygulara değil, che'nin içinde bulunduğu durumlara dikkat kesilir. bu durumlar içindeki işleyişini, gördüğü işlevi, aldığı rolü, karşılaştığı pratik problemleri gösterir. bu bakış en başta insana “yüzeysel” gözükebilir. fakat bu bakışın temeli etik açıdan göründüğünden çok daha sağlamdır: karakterleri yaşadıkları gerçeklikten uzak bir takım değerlerle, motivasyonlarla, ideallerle ölçmez. bu idealler bir özneyi motive ettiği ölçüde temelinde laftan ibarettir. eğer che'yi idealleri uğruna şiddet uygulamış bir insan olarak algılamayı tercih ederseniz, devrimci şiddetin meşru olup olmadığına dair gereksiz bir sürü tartışmanın içerisinde kendinizi kaybedersiniz. bu durumda filminiz che'yi idealleri ve yaşadığı gerçeklik arasında bir yerde yakalamaya çalışır durur ve che'nin yaşadıklarının gerçekliğini ıskalamaya mahkum kalır. esas olan durumlar ve o durumlarda davranış biçimleridir. pratik problemlere nasıl çözümler bulunduğudur. işleyiş, akış, aksiyondur. ideoloji ve motivasyonlar da bir özneyi karar anına götürmesi ve bize bir neden sonuç ilişkisi sunması açısından değil, durumlar ve davranışlara eklemleniş biçimi açısından değerlendirilir. gilles deleuze, yakın planın tipik işlevinin, bir öznenin aksiyona geçişinden önce bu geçişi “hazırlamak” olduğunu söyler. yakın plan doğası itibarıyla aksiyondan uzaktır. bir suratı görürüz. surat harekete geçemez, algılar. dışarıda birşeyler görür ve biz bu gördüklerinin kaydını surat ifadesinden okuruz. az sonra suratın sahibi de harekete geçecektir, fakat yakın plan sayesinde bu hareketin psikolojikman hazırlanışına şahit oluruz. soderbergh veya hawks gibi yukarıda saydığımız yönetmenler bu “hazırlayıcı” yakın çekimlerden uzak dururlar. hareket, aksiyon asla bir öznenin suratında hazırlanarak, bir özneye indirgenerek bize sunulmaz. bu açıdan filmin iki ayrı bölümü arasındaki farklar çok önemli. birinci bölümde che'yi hep kalabalık, bol kişili çerçevelerde görüyoruz. devrimin gitgide daha başarılı olduğu ve sonunda gerçekleştiği bu bölümde pratik sorunlar çabuk çözülüyor, che oynaması gereken rolü gitgide daha fazla kavrıyor. filmin başında sık sık tek başına çerçevelenen che, filmin finaline doğru hep başkalarıyla aynı karede yer alıyor. karşılaşmalar, bağlanmalar, bir araya gelmelerle ilk film boyunca tek kareye giren insan sayısı gitgide artıyor. ikinci filmin en göze batan yanı ve “mutsuz finali” en akıllıca hazırlayan yanı, gitgide artan insansız kareler. bolivya'nın orman ve arazilerinde bu insansız karelerde insana ölümü hatırlatan birşeyler yaratmayı beceriyor soderbergh. hele finalde gene böyle bir karede ufukta birdenbire beliriveren askerlerle gerilimi iyice doruğa çıkarıyor. soderbergh'in tavrının tutarlılığı kadar kendi üslubunun her türlü inceliğine sonuna dek hakim olması hayranlık uyandırıcı: yaklaşan ölümü karakterini bekleyen bir kader olarak göstermiyor soderbergh. kısa süren ve sessiz bir müziğin eşlik ettiği bu garip, ıssız manzara resimleri, che karakterinin kendi içsel çatışmalarıyla birleşmiyor asla. sadece sonuna yaklaşmış bir aksiyonun habercisi olarak kalıyorlar. lars von trier'in kendine sık sık belli “kurallar” dayattığını ve manifestolarının daha ziyade kendi önüne koyduğu engellerden ibaret olduğunu biliyoruz. çoğu sebepsiz ve biraz keyfi gözüken bu engeller, lars von trier'i bir filmci olarak belli etik bir duruş göstermeye itmekten çok, bilakis aşırılığa götürüyor. sanki trier “eğer el kamerası kullanırsam, yapay ışık kullanmazsam” gibi bazı şartları sadece her türlü aşırılığı yapma hakkını kazanmak için koyuyor hissi ediniyor insan. soderbergh'in tavrı bu açıdan gerçek etik duruşun bir örneği gibi geliyor insana sinemasal açıdan: filmin başından sonuna kadar her türlü subjektif açıyı reddetmeyi, her duygusal özdeşleşme tuzağından başarıyla kaçmayı ve sadece aksiyonun kendisine konsantre olmayı beceriyor. bunu da kendine dışarıdan dayattığı yapay kurallarla değil, müthiş bir sinemacı içgüdüsüyle yapıyor. sonuçta bu tavır filmin başarısıyla ilgili dördüncü sorunun cevabına götürüyor bizi: soderbergh olabilecek en müthiş ve berrak che portresini çiziyor izleyene: ahlaki ve dışarıdan bakarak yapılmış, kimi ideallerin ve fikirlerin yansıma perdesi olarak değil; yaşamış ve savaşmış bir insan olarak gösteriyor bize che'yi. ve che'ye yapılabilecek her türlü eleştiri ve övgü de bu portre üzerinden gereksizleşiyor; soderbergh'in kamerasından takip ettiğinizde che etrafında dönen yapay tartışmalar birden anlamını kaybediyor.
benicio del toro mu daha başarılı bir che portresi yoksa gael garcia bernal mi; karar vermek için (bkz: motorcycle diaries)
az bilinen prezervatif markası. artık üretilmiyormuş.
nikolay gavriloviç çernişevski mezarından kalksa alnından öperdi, marx da bu kez ispanyolca öğrenirdi onun eylemci ruhunu anlamak için.
meşhur birleşmiş milletler konuşması var filmde, patrio o muerte diye bitirdiği. daha sonra youtube da orjinalini bulup seyrettim. benicio öyle bir vurgulamış ki son cümleyi, sanırsın devrimi bu sersem yapmış. che ona göre gayet sakin söylüyor bu son cümleyi. az artist diilsin del toro.
bir sigara markasıymış ayni zamanda, yeni öğrendim.
benicio del toro'nun oynadigi 4 bolumluk bir belgesel. goz yaslarina hakim olmak cok zor. http://peyami.wordpress.com/2012/01/01/che-2008/
