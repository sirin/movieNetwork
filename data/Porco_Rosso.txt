(bkz: kurenai no buta)
miyazaki'nin eski bir animesinden fırlayıp günümüze kadar ulaşmayı başaran kızıl pilot. peki domuz mevzuu roger waters'ın takıntısı ile alakalımıdır yoksa bu sadece galaksilerarası bir tesadüf mü? görünen o ki karşımızdaki; bu alakalı tesadüfün orta yerinde bir yazar kişi.
italyanca kırmızı domuz.
dayak yerken bile sevimli olabilen domuz *
(bkz: colpo grosso) (bkz: serbest çağrıştım)
gezgindir, kızgındır, kuzgundur.
kendini kısaca tanımlaması istense şöyle cevap verecek kişi: dünyanın en zeki adamı değilim. ama en aptalı da değilim. * kafam batı, yüreğim doğu. * hayatım bana ait ama huzurlu değilim. *
blog'unda dikkate alınır tavsiyelerde bulunan, üç beş ısrarlı önerisine ulaşıp benzer notları verdiğimiz, beklenen filmler listesi ile araştırıcılıktaki tembelliğimize katkıda bulunan yazar. http://kirmizidomuz.blogspot.com/
* sssalak.
gezginliğe, yollara merak sardı son dönemde. kafasında hep bir kaçış fikri olduğunu başlangıçtan beri biliyordum ama lafta kalırdı genellikle. dönemsel olarak kendisine bu yolculuklardan ilham çıkarmaya çalıştığı kanaatindeyim. eski film gezgini şimdi oldu motor gezgini. olsun varsın. rock'n roll.
hayao miyazaki film setlerinin vazgeçilmez seyyar kebapçısı. ve bu adam benim hemşehrim. bu kadar mı? lan bu kadar olur mu? bir milyon tane adanalı var sözlükte. bu adamın özelliği var ki yazıyoruz değil mi ? kebabı çok sever. adana'da kebabın yanına domates soğanı getirmeyen garsonun dilini burnundan çıkartır. sinemayı hatmetmiştir. ara sıra dellenir. buluğ çağında basketbol potalarına az eziyet etmemiştir. sever anzarotu nam-ı diğer rakıyı. yatılı okul mağdurudur. truffaut'nun mürididir. high fidelity filmini çekenden daha iyi bilir. 1.5 gözlü thom yorke onu mutlu eder. kafası serin bir doğumgünü çocuğu da unuttuğu harflerden dem vurmuş. yav yapma yav etme o adam unutmuyor, üslup geliştiriyor. 2030'larda anlaşılacak bir cevher, bir mücevher o. yüreğimizi ağzımıza getirdin bir ara. aşk olsun sana çocuk. aşk olsun! zebaniler öpsün seni. belki de paralel evrenlerde öpüyorlardır kimbilir. motorsiklet macerası da bitti, tek kolla ve araçsız sırat köprüsünden nasıl geçeceksin bilemiyorum artık.
porco'ya demişler: "kolun eğri" diye. "nerem doğru ki?" demiş.
motorsikletli tanıdık.
- garip; 4 yıl olmuş lan - evet garip garip bir yerde, iki garip, garip bir şekilde tekrar buluşmak üzere vedalaşır.
her şey bitti. geriye koca bir hiç kaldı.
tüm çabalarıma rağmen dün rufus'a richter ölçeğinde 8.5 şiddetinde külhanbeyi dayağı atan statükocu rüyü.
kitap kurdu badim karanlık şafakları birlikte doğan güneşe çevireceğiz. (bkz: hiç)
--- spoiler --- izmir'de yaşayan bir cumhuriyet sevdalısının bir pazar günü istanbul'da yaşayan yakın bir dostunun evine çatkapı girmesiyle başlıyor film. sonrasında geri dönüşler kullanılarak bir yol filmi gibi devam ediyor. çelişkiler yumağı bir zihne sahip anti-kahramanın motosikletle ve feribotla, türlü türlü aksiliklerle yolculuğunu seyrediyoruz filmin ilk yarısında. ara ara iç çekip denize bakıp dalmalar, askere gitmek istememesinin verdiği hüznün yüze salkım salkım yansıması, mürettebatla ufak sürtüşmeler, kaptana kaş göz dalmalar, izzet yıldızhan dinlerken geçirilen ağlama krizleriyle karakterin yaşadığı çelişkilere dair ipuçları verilirken, iskeleye 10 metre kala karakterin motosikletiyle feribottan uçma sekansı parmak ısırtan muhteşem aksiyonuyla izleyenleri adeta büyülüyor. filmin ikinci yarısı istanbul'da yaşananlar ve karakterin bir nevi aydınlanması üzerine. konserler, rakılı toplantılar, sevgili barıştırmaların verdiği huzur, motosiklet ticareti, eski gazete küpürleriyle ve ses kayıt cihazlarıyla donatılmış doğumgünü kutlamaları, içli köfteleri tek hamlede yutma yarışmaları, dostane street fighter dalaşmaları falan derken karakterde hayatın acımasızlığına karşı bir yumuşama hissediliyor. bu değişim de sadece karakterin olduğu sokakta yağmurun dinmesi, güneşin ortaya çıkması ile sembolize ediliyor. karakterin istanbul'a veda ettiği final sahnesi umut dolu diyaloglorla, kahkalarla taçlanıyor diye düşünürken yönetmen kısa süreli flash forward yaparak, karakterin manisa'da komandoluk yaparken rüyasında gördüğü adana kebapla yeniden varoluşsal krizlere girdiğini çarpıcı ve karamsar bir şekilde gözler önüne seriyor. --- spoiler ---
yata yata askerlik yapan pek sevgili sözlük yazarı. o komutan senin bu komutan benim yükseklerle takılıyor sefil sıradan düz er ve erbaşlarla hiç işi olmaz. he bir de dipnot, sancak nöbeti tutarken bir fotoğrafını çekemezsem çok üzüleceğim..
(bkz: biraz çocuk biraz adam biraz hiçti)
rakılar susuz, meclisler porco rossosuz.
gece geç saatler, hande yener ve seksendört'ün ünlü'den aparttıkları rüya gözüme çarptı. kafa güzel, uyku çok, beden yorgun vaziyette yayılmışım misafir yatağıma. rüya mı la bu dedim kendi kendime. sonra e.'ye de şaka gibi dedim; baygın baygın sırıttı. biz şaka yapmayı severdik ya bir araya gelince. o yüzden bir araya geldik yeniden diye düşünüyordum. bugün uyandım. hava sıcak. kafa dağınık. ortalık dağınık. morris lokum. arap asabi. her şey normal görünüyordu. şaka falan değildi dün gece yaşanan. o zaman güzel lan. o zaman mutlu ol. mutlu olun. gerçek olsun. sonuna kadar olsun.
