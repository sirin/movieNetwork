jodi picoult tarafindan yazilan genetik bilimi, aile, tip etigi, otenazi, organ bagisi gibi konular uzerine dusunduren guzel, hayli uzucu bir kitap. losemi hastasi kizlari kate'i kurtarmak icin, tup bebek yontemiyle genetik olarak kate'e tam uyan bir baska bebekleri daha olan bir ailenin yasadiklari anlatiliyor. kizlar buyudukce, kucuk kardes, butun hayatini ablasi icin bir donor olarak yasamaya devam edip edemeyecegini sorguluyor. ailenin bu surecte yasadiklarini okurken kim hakli kim haksiz insanin da kafasi karisiyor. sasirtici bir finalle son bulan kitabi okurken "ne guzel film olur bundan" diyorsunuz ki nitekim baskalari da ayni seyi dusunmus olacak ki, nick cassavetes in yonetmenligindeki, cameron diaz ve alec baldwinin rol aldigi filmin 2008 icerisinde vizyona girmesi planlaniyormus.
aile olabilmenin ve aile içi kenetlenmenin ne denli önemli olduğunu gözler önüne seren bir jodi picoult romanı.
26 haziran 2009 tarihinde amerika'da vizyona girecek nick cassavetes'in yönetmenliğini üstlendiği, aynı isimli kitaptan uyarlanan ve cameron diaz'ın başrolünde oynayacağı film.
trailer'ı çıkmıştır.görünüşe bakılırsa, she is so lovely ve the notebook'un ardından yine döktürmüş nick cassavetes. http://www.apple.com/…lers/newline/mysisterskeeper/
geçen gün bu kitaba başladım. başlamamla da bitirmem bir oldu. klasik bir hikayeye benzese de oldukça sürükleyiciydi. sonu pek şaşırtmıyor, ihtimaller belli zaten. yalnız şimdi olan kime oldu bi düşünmek lazım..
türkçeye kız kardeşim için adıyla çevrilmiş.
sofia vassilieva'nin gercek hayatta da losemi olduguna inanabilecegim aglatmasa da goz yasi bezlerini doldurmayi basaran bir nick cassavetes filmi. abigail breslin'in yerinde dakota fannin, jason patric'in yerinde de bradley cooper olsa daha mi iyi olurdu bilmiyorum ama en azindan daha kotu olmazdi.
--- spoiler --- tamam anna görevini yapacaktı, ama böyle mi yapmalıydı be jodi, el insaf. hiç begenmedim sonunu, evet agladım, ama 3-4 sayfada geçiştirilecek bir durum muydu kitabın sonu?? sağ gösterip sol vurayım derken mahvettin beni, ağlamaktan sucuk pestili gibi oldum. ayrıca filmini daha izlemedim, ama turşu suratlı sinema yorumcuları gibi ekşiyebilirim her an, zira julia romano karakterini filmin cast inde göremedim, oha! onu çıkartmışlarsa çok ayıp. ayrıca campbell i alec baldwin oynuyormuş, böyle pezevenk tipli bir adamı degil de, daha naif ve hüzünlü duran birini hayal etmiştim. zaten kitapta da ince uzun oldugundan bahsediliyor..oysa alec baldwin mavi gözlü ve jöleli dev bir damacana gibi. pek çok kişi cameron diaz a uyuz olmuş olabilir ama bence o anne rolu için iyi bir seçim olmuş, imdb deki resimlerine baktıktan sonra buna karar verdim. hatta aradım kendisini, çok sevindi. bu filmle işallah oscar kapısı açılır bana falan dedi, höt dedim o kadar havalanma. peki didi..merakla bekliyoruz efendim filmi de. --- spoiler ---
aynı isimli kitaptan uyarlanan, 14 ağustos 2009'da gösterime giren bir nick cassavetes filmi. oldukça hüzünlü hikayesi bir yana, çok hoş soundtracklere sahip. oyunculuklar son derece başarılı, kate'in hasta haliyse epey acıklı bir görüntü. kitaptan uyarlanma başarısını bilemiyorum elbet. ama sağlam sinirleriniz yoksa ya da üzünçlü * filmler izlememek konusunda kendinize söz verdiyseniz * izlenmesi tavsiye edilmeyen güzel film.
film hakkında atilla dorsay'ın yorumu için; http://www.sabah.com.tr/…osistler_icin_matem_toreni
--- spoiler --- çok hoş bir soundtrack'e sahip güzel film. hasta, genç kate'in annesiyle ve kız kardeşi anna ile arasında geçen duygusal konuşmalar insanın içini acıtan cinstendi. özellikle kate, anna'ya böbreğini ona vermemesi gerektiğini, çünkü hayatı boyunca anna'nın kendi böbreğine ihtiyaç duyacağını söylediği sahnede hüzünlenmemek elde değil. kardeşlerinin, annesinin, babasının gözleri önünde ölüme giden genç kızı canlandıran sofia vassilieva'nın da oldukça başarılı olduğunu düşünüyorum. tüm ailenin kalan sayılı günlerde birlikte zaman geçirdiği, deniz kıyısı sahneleri özellikle, ayrı bir hoştu. müzikler de filmi etkileyici kılan bir başka faktör. kaliteli bir film. --- spoiler ---
kitabını okumadım ama kitaptaki anlatımı filme yansıtmak için olsa gerek ki tüm karakterlerin ağzından anlatım* yapmışlar. gerçekten hoş olmuş. o duygular başka türlü kitaptaki gibi anlaşılmaz ve anlatılamaz diye düşünüyorum. anneyle babanın arasında yaşananlar biraz geçiştirilmiş gibi geldi, pek bahsedilmedi, sonlara doğru hafiften görür gibi olduk. onun haricinde güzel bir filmdi. filmdeki oyunculuğun iyi olmasında bunun büyük payı olsa gerek. sonuç olarak: ağlamak için gittik, ağladık geldik. dipnot: 1 aydır alec baldwin'i 30 rock'da katıla katıla gülerek izledikten sonra buradaki avukat rolünde görünce önce bir şaşırdım ama film boyunca hiç garipsemedim. kendisi gerçekten de iyi bir oyuncuymuş. *
--- spoiler --- kitabından çok saparak beni hayal kırıklığına uğratmış film. julia nasıl olmaz bu filmde yahu? --- spoiler ---
--- spoiler --- nası ya diye bitmiştir. uyarlama böyle mi olur dedirtmiştir. kitabı okuyup binbir umutla filmine giden benim gibi bünyelerde son etkileyici olmaktan çok uzaktadır. neden izin verdin be jodi. sonuna sadık kalın diyemedin mi? --- spoiler ---
11 yaşındaki kız kardeşim aylardır mızmızlıyor onu sinemaya götüreyim diye. her sinemaya gitme girişimimiz muhtelif sebeplerden dolayı ertelendi bir şekilde. en sonunda bugün uygun zamanı bulduk. vizyonda olan filmlerden en makul geleni my sister's keeper oldu. konusunu bile okumadım oysa. sadece afişini gördüm, isminde de kız kardeşim var, e yaş sınırı da yok. komedi filmidir heralde diye düşündüm. insan türüne bakar önce be arkadaşım. tek parça girdiğimiz filmden, paramparça çıktık. abartı değil bu. ajıtasyon da yok filmde. sadece çaresizlik.. ağlıyorsun öylece. niye ağladığını bilmeden. isyan ediyorsun. neye isyan ettiğini bilmeden. sonunda bir tek anna'nın söylediği bir cümle kalıyor aklında. death is death. anlayamıyorsun..
--- spoiler --- güzelim kitaptan uzun metraj 7up reklamı çekmişler --- spoiler ---
abigail breslin'ın harika bir performans gösterdiği film. çoğu zaman anna'nın söylediklerine hak verdim. sadece bir başkasını yaşatmak için bir cocuk yapmak. onu sürekli sömürmek sömürmek. sonradan doğanın hiç bir şey yaşayamaması çok kötü.
cumartesi gunumu duygusal olarak hirpalanmis gecirmeme sebep olan filmdir, soundtrack'leri ayri bi guzeldir: edwina hayes-feels like home pete yorn-don't wanna cry regina spektor-etter vega 4-life is beautiful james blunt-carry you home jeff buckley-we all fall in love sometimes greg laswell-girls just want to have fun priscilla ahn-find my way back home jonah johnson-with you e.g. daily-life is just a bowl of cherries jimmy scott-when did you leave heaven
kitabı okumamış biri olarak filminin ağlama garantili olduğunu söyleyebilirim...
bir taraftan bir ailenin ne demek oldugunu ve insana ne kadar güc verdigini gösterirken diger taraftan hayatin aci gerceklerini ic acitarak gösteren güzel bir dram...
güzel bir konu, güzel oyunculuklarla birleşince en "ağlamam" diyeni bile ağlatabilecek kapasitede bir film olmuş my sister's keeper. cameron diaz'dan böyle iyi bir performans beklemiyordum açıkçası filmi izlemeye başlamadan önce ama gayet iyiydi. diğer oyuncular da ona ayak uydurmuşlar şüphesiz. ayrıca filmde bir de alec baldwin'i görmek sevindiriciydi.
kitabını, filminden çok daha fazla seven bir insan olmama rağmen, filmi izlerken kitabı okurken ağladığımdan 4 ton daha fazla göz yaşı akıttım. harbiden mazoşist işi film, nick cassavetes'in sihirli değneği bu olsa gerek.. soundtrack'i de en az filmin kendisi kadar başarılıdır. abigail breslin'in oyuncluğuna ise diyecek laf yok, keşke hiç büyümese, hep garson boy kalsa.
anlayış, annelik ve aile kavramlarının ciddi anlamda güzel işlendiği, oyuncuların sergiledikleri performanslarıyla birlikte psikolojinizin sağlam olduğu bir zamanda izlenmesi gereken, boğazınızın düğümleneceği dram
harika yazilmis bir romandi , filminin cekilmis oldugundan bir haber olarak bu yaz tesaduf eseri kelepire roman buldum , okuyayim seklinde baslamis, 2 gun icersinde romani bitirmistim. okurken devamli ben onun yerinde olsam ne yaparim , bunu yerinde olsam ne yaparim , o da hakli , bu da hakli diye dusunup duruyorsunuz. fitzgerald ailesinin her bireyi sorunlu. ailenin kizlari kate e ilgi verirken diger iki cocugu farkinda olmadan nasil gozardi ettiklerine sahit oluyorsunuz. sonunda sasirtip huzunlendiriyor ,kitap bittikten sonraki 1-2 gununuzu bu konuya yormaya devam ediyorsunuz. dun filmini de seyrettim , diyebilirim ki cok cok cok kotu olmus. senaristler, kitapta sizi sasirtan herseyi gozardi etmisler. kitabin ters koseye yatiran sonu da buna dahil . romanin yazari jodi picault a bu konuyu sormuslar ama haliyle film uzerinde hic bir soz hakki olmadigindan bu konuda bisey yapamadigini belirtmis. filmin sonunu o da begenmemis. bu arada medium adli dizideki ailenin buyuk kizi ariel i canlandiran sofia vassilieva nin oyunculugunu begenmedigimi de belirtmek isterim. surat ifadesi medium dan beri hic degismedi. medium da annesinin ruyalarina nasil tepki veriyorsa bu filmde de gulerken aglarken hep ayni surat ifadesini takinmis gibi geldi. begenemedim ben. cameron diaz ise rolune tam oturmus, kendisini sevmem ama hakkini vermek lazim , kadin iyi oynamis.
her haliyle üzücüydü. hele ki yaşamınızda kanser hastası birisi olduysa ve hastalığın gelişimini an be an takip etmişseniz, filmin sizi varın ne kadar içine alacağını siz düşünün. çok önceleri okuduğum ''mavi saçlı kız''da da benzer şeyleri hissetmiştim ama bu apayrıydı. --- spoiler --- anlatılanın aksine anna kate'in hayatını gerçekten kurtarmak istemiyor da olabilirdi, yani ablasının artık dayanamayacak gücü kalmadığı için bunu rica etmesinden ayrı, gerçekten de bu tip bir durumun içinde hissedebilirdi anna kendini. film sona geldiğinde evet herkes üstüne düşen görevi yerine getirmiş olduğu için huzurluydu ama ya anna kate yaşamak istediği halde vermeseydi böbreğini ve kate bu sebepten ölseydi diye düşünmeden edemiyorum. benim kızım olsa yüzüne bakar mıydım bilmiyorum. bir taraftan da doğumundan bu yana ağır cerrahi müdahalelere maruz kalmasını katlanılır bulmuyorum. ikilem nedir diye sorsalar sanıyorum ki ''my sister's keeper''dır derdim diyorum artık. --- spoiler ---
şu ana kadar en duygusal, en gözü yaşlı filmleri izlerken bile ağlamak ne kelime, doğru düzgün etkilenmeyen bir odun olarak, ne yalan söyleyeyim, izlerken hakikaten gözlerimi dolduran film. yaşlanıyorum galiba. bir de sonunda cast akarken jeff buckley 'dan we all fall in love sometimes çalıyor.
ağlamamak için kendimi zor tuttuğum ama çoğu yerde de hıçkırıklara boğmuş filmdir. bir de, sahilden hastaneye döndükleri vakit, tekerlekli sandalyeye otururken kate'in yüz ifadesi beni benden almıştır. hüzünlü bir gülüş anca böyle ifade edilebilirdi. --- spoiler --- cameron diaz'ın, ugg giydiğini gördüğümüz filmdir. --- spoiler ---
en son ne zaman, hangi filmde bu kadar sulu göz olmuştum hatırlamıyorum. çok zorlarsam babam ve oğlum'a uzanabilirim ama bu filmle kıyaslayınca onun bile geride kaldığını görüyorum. katıksız bir dram. her bir anında, her bir sessizlikte ve bakışta, en umulmadık anlarda başlayan güzelim müziklerinde sulugöz sakızlarını çiğner gibi yandı içim. çok tuttum kendimi, o halde bile ezdi geçti. bir ailenin içerisindeki kanser hastası bir çocuğun etrafında yaşanan aile içi çabalamaları konu alıyor film. başlangıç noktası ise ablasına böbreğini vermesi istenen küçük kardeşin bunu reddedip mahkemeye başvurması. fragmanını izlediğimde sanki bütün bir film bu konu üzerinden işlenecekmiş gibi hissetmiştim ama yanılmışım. sadece düğümü çözen bir elden başkası değilmiş. küçük yaşında bir marka olmuş abigail breslin, anne rolünde cameron diaz ve hasta rolünde medium'dan hatırlayacağımız sofia vassilieva ile adlarını tek tek yazmayacağım ama her biri şahane bir iş çıkaran insanların oynadığı içimizi titreten ender filmlerden. mutlaka izlenmesi gerekenlerden. iyi seyirler. http://www.filmarasi.com/movie.aspx?id=120421
durduk yerde şu güzel pazar gecemizi berbat etmiştir.ağlamaktan helak olduk, moralimiz sıfırın altına düştü, yaşama sevincimiz elimizden alındı.ama atilla dorsay'ın da dediği gibi "ruh temizliği" için birebir. üzerinde çok fazla durulmamış ama hasta rolündeki sofia vassilieva'nın oyunculuğu gerçekten muhteşemdi.hele o gözlerindeki hem buruk hem de huzurlu veda ifadesi içimi acıttı.abigail breslin için söylenecek pek bir şey yok "başarılarının devamını diliyoruz efendim". ha bu arada cameron ablam çıtır kız sexy sarışın imajından sıyrılıp iyi bir orta yaş performansı sergilemiş.tebrikler.
bunun arkasına bir de yakın tadında olan the memory keeper’s daughter izlenirse istenilen melankolik kıvama gelinmiş olur.
konusu zaten sürükleyici... oyunculuklar da beklenmedik derecede güçlü.... ama bir şekilde eksik, oturmayan, denk düşmeyen birşeyler var bu flimde.... ağlatmasına ağlatıyor, yıpratmasına yıpratıyor ama.... birşeylerin eksik kaldığı hep hissediliyor.... neyin eksik kaldığını tanımlamak da bir o kadar zor.... yine de izlenmesinde fayda var...
filmi alırken bu kadar ağlayacağımı düşünmemiştim. filmin yarım saatinden sonra ağlamaya başladım ve bilfiil bitene kadar ağladım. tabi bunda hem oyuncuların gerçekten başarılı bir performans sergilemesi, hem de halamı kanserden kaybetmiş olmanın verdiği duygular biraradaydı. çünkü kate' in yaşadıklarını, acılarını hepsini zamanında biz de yaşamıştık. hastane köşelerinde geçen bir ömür, sürekli testler, ilaçlar, kemoterapiler... velhasıl kelam film bana göre muhteşemdi, sayesinde de salya sümük ağladım. *
tk 1991 sefer sayılı türk hava yolları uçağında, "kamuran diaz var filmde, ne kadar üzücü olabilir ki?" diyerek başlamış bulunduğum, aynı uçağı paylaştığım 35 kişilik çevre bakanlığı kafilesinin ayıplayan, şaşıran, cık cıklayan bakışları eşliğinde beni gözyaşlarına boğmuş filmdir. ha ağlatması iyi bir film olduğunun göstergesi midir? pek değil. şu hasta çocuk annesi karakterlerinin olabilecek en nevrotik, en acımasız, en sert şekilde çizilerek, günah keçisi ilan edilmelerini, bunun yanında ailenin, baba başta olmak üzere diğer fertlerinin hastanın başında iki gün durmadan, doğru düzgün sorumluluk almadan iyi polis olmalarını kaldıramıyorum galiba. filmi de kınıyorum, thy'i de. keşke dandik çin filmlerinden birini izleseydim, sabah sabah moralim bozuldu.
hamileyken izlenmemesi gereken bir film. zaten bünye hassasken, yumoş reklamına bile içlenip ağlayabilecek potansiyeldeyken oturup bu filmde katılmanın alemi yok. doğurun, öyle izleyin anacım. ya da yok, lohusalık da ayrı bir olaymış, öyle diyorlar.. bebek sütten kesilsin, öyle izleyin. gerçi o zaman da hepten öğrenmiş olursunuz anneliği, evlat kaybetmek üzerine olan bir film hepten dağıtır sizi. o zamaan, şöyle diyelim, kadınların, sulugözlü ve hassas bünyelerin ve "yok ben kaldıramam bu kadar efkarı" diyen diğer tüm kişilerin de izlememesi gereken bir film. ama güzel mi güzel, adamı sarsıyor mu sarsıyor, o ayrı.
--- spoiler --- filmin sonunda ogrendik ki aaa zaten ba$indan beri abla olmek istiyormu$!! aa ne kadar convenient. kitabinin finali ba$kaysa pek guzel, ama sadece filmi izleyince oeoehehehe diyorum. yani tabi bir kizkarde$ kendi kendine isyan etmez cunku, butun hayati hastanelerde gecsin giki cikmaz filan, cikarsa da i$te ablasi oyle istiyormu$tur tabi. insan dedigin ne sevecen bi$i filan. abla da dunden razi olmeye zaten bekliyor boyle. herkesi pi$pi$liyor filan. ben herhalde biraz vah$iyim ki $oole olsun istiyorum, abla olmekten korksun, olmek istemesin, ama kizkarde$ hakikaten vermek istemiyor olsun bobregini, anne ile baba arada kalsin, bu arada zaten sorunlu olan erkek karde$ gidip intihar etsin gorunmez olmaya dayanamayip. bir de cameron diaz ne boktan bir oyuncuymu$, komedi filmlerinden $a$masin lutfen. o ne ya, aile birbirine girdi, bir kiz ölüyor, digeri dogdugundan beri kobay gibi, erkek cocuk desen inceden siyirmi$, annenin yuzunde zerre mimik yok. saclar fonlu, kahverengi goz kalemleriyle duruyor oyle mal gibi. bir de yonetmen kim acip bakmadim bile ama herhalde "gercegi yansitmak"tan anladigi anlamsizca sozler soyleyerek ayni anda bagri$an insan toplulugu. paralarini mi alamadi oyuncular nedir, kritik sahnelerde tek yaptiklari gayet ruhsuz $ekilde birbirlerine bagirmakti bitse de gitsek edasiyla. skim gibi film. aglatiyor evet de ben kafana guzelce caksam ona da aglarsin, nedir. --- spoiler ---
beni allak bullak eden film. ağlama garantili. uzun süredir ağlamıyorsanız ve vücudunuzdaki negatif elektriği atmak istiyorsanız, evet birebir ! cameron diaz gerçekten iyi oynamış, kendisini böyle filmlerde görmek istiyorum. 40lı yaşlarına bir iki yıl kalmasına rağmen hala 17lik 18lik genç kız rollerinde oynamaktan vazgeçsin. kızını yaşatmak için her şeyi yapabilecek anne rolünü bana çok iyi hissettirdi. bu tarz senaryolar eminim ona daha çok yakışacak. izlerken taa lise yıllarımda okuduğum mavi saçlı kız adlı kitap aklıma geldi. burçak'la kate karakterini özleştirdim nedense...
belki kitap okunmadan izlendiğinde çok güzel bir filmmiş gibi durabilir, ama maalesef kitabı okuduktan sonra izlenirse bomboş bir filmmiş gibi gelir insana. kitaptan bir karakter filmde tamamen çıkartılmış -ki önemli bir karakterdi-, sonu tamamen değişmiş, jesse'den bahsetmiyorum bile (filmdeki jesse ile kitaptaki jesse'nin birbiriyle alakası yok - sanırım bahsetmiş oldum- ). anne ve bababın (özellikle babanın) duygu düşünce ve davranışları filmde çok az gösterilmiş. kitaptaki anna-alexander diyalogları, sürtüşmeleri, esprileri filmde hiç yok. eğer filmi izlediyseniz mutlaka kitabı da okuyun. emin olun 345 kat daha fazla beğenip tatmin olacaksınız. eğer kitabı okuduysanız filmi boşuna hiç izlemeyin. bomboş bir filmmiş gibi gelecek size. eğer hem okumayıp hem de izlemediyseniz, izlemeden yada okumadan önce fikir almak ise amacınız, önce filmi izleyin sonra kitabı okuyun. ozaman filmi de beğenirsiniz kitabı da. ama tersini yaparsanız kitabı beğeneceğiniz garanti fakat filmi asla beğenmeyeceksiniz.
internet ortamındaki çevirisi, pınar batum tarafından yapılmıştır.
cameron diaz'ın önümüzdeki birkaç sene içinde oscar alacağını* haber veren güzel film.
zor bir film, fena bir film, acının resmi bir film. --- spoiler --- dünya güzeli iki kız, inanılmaz acı çeken bir aile, hiç yılmadan ve umudunu yitirmeden savaşan genç bir anne, bombok bir rastlantının eseri doğan ama başlamasına sebep olan bombokluk yüzünden biten saf bir aşk, acı, mücadele, mucize beklentisi, hayal kırıklığı, acı, daha çok acı, daha da çok acı. özellikle kansere kenarından köşesinden bulaşmış iseniz izlerken içinizden onlarca ve tonlarca küfür geçer. gözünüzden akan yaş, yanı başınızda ya da sizden bağımsız bambaşka yerlerde, bambaşka hayatlarda bu hastalıkla mücadele eden insanlara akar. çok ağladım ben de ama işin kötüsü bu üzüntü filmle birlikte bitmedi. belki maalesef kanserle savaşan çok sevdiğim biri hayatımda olduğu için. filmdeki zorluklar, tedavi sürecindeki sıkıntılar, çekilen acı, "mucize olabilir" beklentisi, annenin hayattaki her şeyden vazgeçip, tüm düzenini bozup hastalığa karşı başlattığı savaş ve kızını "en fazla 5 yaşına kadar yaşar" denmesine rağmen yıllarca ayakta tutması. her şey o kadar tanıdıktı ki. filmin sonu o yüzden inanılmaz etkiledi beni. içim oyuldu desem yeridir. umarım bizim ve daha nicelerinin sonu, filmin sonunu ters köşeye yatırabilir. izlemese miydim ulan, dağıldım be. bu arada cameron diaz'ı filan bilemicem ama iki kız kardeş de muhteşemdi. anna'nın ablasıyla olan ilişkisi, filmin içinde ayrıca çevirdiği film, ailesine karşı kestiği başka bir rol, kate'in aşık olduğunda gözünün içindeki mutluluk, hastalıkla mücadele ederken pes ettiği ve tükendiği anlar, mosmor yüzüyle bitkin halde konuşması ve sönük gülümsemesi, hepsi ayrı ayrı muhteşemdi. spoiler ---
insanın kafasını allak bullak eden film. aşağı tükürsen sakal yukarı tükürsen bıyık hesabı. bir de üzüyor biraz.
çok uzun zamandır izlediğim en sert film.. normal filmi izlerken kendinizi bir anda aile bağlarınızla, abla kardeş ilişkilerinizle yüzleşirken buluyorsunuz.. --- spoiler --- filmin başından itibaren kendinizi sorgulamaya başlıyorsunuz.. anna'nın yerinde olsaydım ne yapardım, ölmek üzere olan bir kardeşim, ablam var ama ben de hayatımı canım istediği gibi yaşamak istiyorum.. hani böbreğimi veririm ama isteyerek mi olur.. peki istemediğimi söyleyebilir miyim?? vicdanım buna dayanır mı?? annenin hali ayrıca çok kötüydü.. çocuğu hasta olduktan sonra hayatını sırf o biraz daha yaşasın, sırf bi nefes daha fazla alsın bu dünyadan diye tamamıyla değiştiren, her şeyden vazgeçen.. kendinden vazgeçen bir kadın, çocuğundan da aynı şeyleri yapmasını istiyor ve olmayınca da sinirleniyor, tüm emekleri boşuna gitmiş gibi hissediyor.. kate'in kendisi yapıp filmin sonunda annesine hediye ettiği fotoğraf albümünde yazanlar ayrıca koparan bi noktaydı.. "senin daha çok ihtiyacın varken tüm ilgiyi üzerime çektiğim için üzgünüm.." ve "ve hep çok minik olan küçük kız kardeşim, seni incitmelerine izin verdiğim için üzgünüm.." kate'in çektiği acıyı ve vicdan azabını en iyi anlatan cümleler bunlar olmuş.. son olarak da annesi ve babasının öğrenme güçlüğü çeken jesse'i yatılı okula göndermek için ikna etikleri sahne filmin en hüzünlü sahnelerinden biriydi.. filmden sonra ne zaman birilerine o sahneyi anlatsam ağlayacak gibi oluyorum.. --- spoiler --- kate olsaydım ne yapardım?? anna olsaydım ne yapardım?? anneleri olsaydım ne yapardım?? bu soruların cevapları yok.. iki ucu açık denklem, neresinden tutarsanız elinizde kalıyor..
--- spoiler --- ben bu filme öfkeliyim arkadaş! halbuki ilk gördüğümde ne hevesle indirmiştim, mısırımı içkimi her şeyimi hazırladım, oturdum başladım izlemeye. öyle bir keyifle izliyorum yani, varın siz düşünün. ilk başlarda, kitaptan farklı ufak tefek şeyler vardı. dedim boşver, her roman uyarlaması filmde olur bu, sen yine de izle. sonuna doğru yaklaştıkça hafif kıllandım tabi, değişikliklerin sayısı artmaya başlamıştı zira. ama dedim, o sonu için izlenir, onun için beklenir. ve işte asıl bomba; yahu adamlar! her şeyi anlarım, ufak tefek detayları değiştirirsiniz ses etmem! ama kitabın sonu da değiştirilir mi yahu! o, o haliyle güzeldi, o haliyle can yakıyordu. sen şimdi gidip niye ablayı öldürürsün yani? e kusura bakma da etmişsin tüm mantığın içine! yok aslında sana çok küfürlerim var ama, sırf kitabın hatrına susuyorum inan olsun. --- spoiler ---
son zamanalrın en iyi dram filmi olmuş. her eşyi dibine kadar vurgulamışlar. filmde ilginç olan ne kadar diaz var ise de çoğunluğu çocuk oyunculardan oluşmus ve inanılmaz başarılı bir iş çıkarmışlar. zira filmin film olduğunu bilmeye çalışsanız da, film yine de sizi o kaousun içine alarak müthiş bir inandırıcılıkla sizi içine çekiyor ve olayları yaşayan sizmişsiniz gibi etkiliyor. senaryonun akışı çok yerinde ve son dakikadaki u dönüşü ile yönetmen baştan beri gizlediği gerçeği son anda gözünüze sokuyor. zira o gerçeği farketseniz bile olayların döngüsünü bambaşka bir yerden vermiş. nick cassavetes filmi ilk defa izledm ancak iyi bir dram yönetmeni olduğunu söylemeden geçemeyeceğim. film oldukça acı verici, 90'lardaki dram filmlerine benzemiş. sade, teknolojiden ve efektlerden uzak sade bir hikaye. izleyecek kitlenin film konusuyla yakındn lişki olmaması ise en büyük tavsiyem. yoksa fena yerlere gider ve oldukça etkilenilir. ağlamamak oldukça zor. yönetmen seyircinin her an damarına damarına basmış.
evet çok küçük yaşta öğreniyor sevdiklerini kaybedenler, yaşamı anlamlı kılan ölümün varlığıdır. böylesi yalın ve basit gerçeği etkili bir şekilde söylüyor film. sevdiklerini senden kopardığı için biraz öfkeli biraz da saygılı olduğun ölüme karşı duruşunu sorgulatıyor insana. düşünülmesi bile senden fersah fersah uzakmış gibi gelen ölüm ile bir hesaplaşma yaşaman gerektiğini de hatırlatıyor. seyredin, seyrettirin. valla bak.
bu filmin fragmanını sinemada görmüştüm, eğer bir hata yapıp gitseydim sinemadan çıkış şeklim elde mendil, ağız burun birbirine girmiş hâlde olurdu kesinlikle, neyse ki. sonra aylar önce bir blogta filmle ilgili bir yazı okudum ve çok merak edip görüntünün kalitesiz olmasına aldırmadan netten izledim. o gün etkisinden kurtulamadım. aradan o kadar zaman geçti, çok şey değişti ve ben niye bilmiyorum tekrar izlemek istedim, bu kez netten değil tabii. --- spoiler --- filmin konusu itibariyle izlerken ben olsaydım ne yapardım kafanızdan gitmiyor, anna'nın düşünceleri gerçek olsaydı hiç de haksız sayılmazdı, ama o durumda kalan her aile aynı şeyleri yapar bana göre. --- spoiler --- 2. kez izleyip hâlâ adam akıllı yorum yapamamam da başka bir şeymiş. oyunculuk açısından bence hepsi ayrı ayrı gayet iyiydi, cameron diaz bile. filmi izlerken nasıl diyim bir süre sonra gözyaşlarını kontrol edemiyorsun, akıp gidiyor. resmen böyle içinde birşeyleri burup burup bırakıyor, eğer gözünüzün önünde çok sevdiğiniz birinin* günden güne ölüme gitmesine şahit olduysanız ve son ana kadar bunu asla kabullenemediyseniz, ben gibi de mazoşist değilseniz bu filmi izlemeyin, yaralar çok fena kanamaya başlıyor. bu arada yorumları okudukca kitabı özellikle sonunu çok merak ettim, en kısa zamanda alıp okumak istiyorum.
çok daha önce bir kısmını izleyip moralimi daha fazla bozmamak için kapattığım, lakin bir gece "müsaitim" diyerek açtığım, şiş gözlerle uyanacağımı bile bile pişman olmadığımı söyleyebileceğim ve son zamanlarda izlediğim en iyi film*.
nick cassavetes yönetmenliğinde çekilmiş, süper aile ilişkilerini barındıran muhteşem film.aileniz için feda edilebilecekleriniz, ailenizi birarada tutan şey... tüm bu sorular cevap buluyor ve film sizi derinden etkiliyor.
kitabı okuyup da filme gittiyseniz sonu yüzünüze tokat gibi çarpacak olan filmdir. öyle kitabı okumayan arkadaşlarınızla gidip de hahaha ben bunun sonunu biliyorum çok üzülceksiniz ayaklarına falan yatmayın.
hasta halimle izlemek gibi büyük bir hata yaptığım film. burnum tıkalı, günlerim öksürük, hapşırık, mide bulantısı ve halsizlik* içerisinde yataklarda geçerken gidip bir de bu filme saatlerce ağlayarak hastalığımın bünyem üzerindeki etkisini 8 katına çıkarmış bulunuyorum. spoiler içerebilir diyerekten gelelim filme, film son zamanlarda izlediğim en duygusal filmlerden biriydi bu arada. bunca zamandır neden bu filmi izlemeden dolanıyordum bilmiyorum. cameron diaz'ın hıçkırmaya başladığı hastanedeki son sahnede ben hıçkırıktan yeri göğü inletiyordum. o bakımdan diaz'ın bazı yerlerde fazla sönük kaldığı da dikkatimi çekti. gerçi türk filmlerindeki abartılı sahnelerden dolayı tüm dünya sinemasında işler böyle yürüyor sanmam da normal.
birincisi kesinlikle pms durumundayken izlenmemeli.. ki zaten pmssiz bile salya sümük olunuyor gayrısını siz düşünün.. ikincisi cameron ablamızın olgunluğu ve oyunculuğu onca sexy camerondan sonra göz dolduruyor gerçekten.. çok yakışmış.. ve üçüncüsü kesinlikle kendime.. kedi götünü görmüş yara sanmış.. çok iyi geldi..
kitabını okumadığım zaten filmiyle bu denli sarsılmışken kitabıyla herhalde hastanelik olacağımı düşündüğüm film. o yaşta bir genç kızın ölüme beş kala yüzünde nasıl öyle huzurlu, dirayetli, ermiş bir ifade olabilir ben hala onu anlayamıyorum.
beni hüngür hüngür ağlatan film. şimdi tekrar izlemek için indiriyorum, aradan baya zaman geçti. duygu sömürüsü yapmadan da dram filmi olabileceğini gösteriyor hem. gerçekten çok başarılı film mutlaka izlenmeli. müzikleri de harika, özellikle feels like home.
üç kere izlediğim ve her defasında beni ağlatmayı başaran film.
oturup gece gece izlediğinizde sizi salya sümük bırakan film. filmin başına yazılmalı. lütfen peçetesiz izlemeyin. suyunuzu hazır edin zira boğazınıza düğümlenecek. nefes alamayacaksınız yutkunamayacaksınız. son sahnelere doğru sarılacak birini alın yanınıza yoksa haliniz harap olacak. yasal uyarı olarak bunları başına yazmalılar bu filmin...
my sister's hot friend, my friend's hot mom ları falan izledikten sonra sol tarafta görünce porno sandığım film. ayıbımı kapatmak için de en kısa zamanda izleyip adam akıllı yorum yapacağımı da belirtmek isterim.
cameron diaz gibi there's something about mary karakterinden beklenmeyecek mukemmellikte bir oyunculukla..saatlerce aglamama neden olan anne kiz kardes herbisey sevgisini deprestiren super bi film.. hayatla dasak gecen patronumun sadece 2 filmde agladim (digeri hachiko a dog's story filmi richard gerein) dedigi filmlerden biri.. vuhuvv o degil saglam agladim.. super film.. kahveni alip battaniyenin altina girip yagmurda izlenicek film.. he agustosta yagmuru nerden buldum orasi bi muallak..
arkadasimin evinde kopek bakiciligi yapmak icin kaldigim gece sabahin 3'unde seyretmeye basladigim film. gormek istemistim daha once ama bobrek nakli, donor vs. konularinda kisisel deneyimim oldugu icin cok uzulurum diye seyretmemistim. dayanamadim bu defa, bi bakayim nasil biseymis, kotu olursam kapatirim dedim. uyuyamadim o gece/sabah aglamaktan. film bittikten sonra da uzunca bi sure aglamaya devam ettim. ama oyle kotu bi aglama degildi. aglarken bi yandan da filmdeki cok estetik, cok guzel, cok derin biseyler ruhuma dokundugu icin agliyordum. --- spoiler --- pozitif psikolojiyle ilgili biri olarak, kiza olmeden bir gun once akrabalarinin verdigi ogutlere kizin gulumseyerek "tabii, yapicam, soz veriyorum" demesi, olumde bi mana olmamasi -"vardi ve simdi yok"-, avukatin kendi celiskileri, babanin merdivenden sacinda peruk uzerinde beyaz bi ebiseyle peri kizi gibi inen kizina bakislari, kadinlar ciglik cigliga resim cekerken babanin sadece dolu gozler ve duru bi gulumsemeyle bakmasi, belki de bi daha asla olmayacak o ani beynine kaydetmesi... little miss sunshine'dan beri asik oldugum abigail basta olmak uzere tum oyuncular mukemmeldi bu filmde. en mukemmel oyuncu da cameron diaz idi kanimca. ozellikle kizinin plaja gitmesine izin vermedigi -vermemeye calistigi- sahnede kendini asti baska bi insan oldu. harcamislar bu kadini yillarca cerezlik rollerde... --- spoiler ---
gece gece tabir-i caizse ağzıma eden filmdir. pms de mevcut olunca, burnumu çeke çeke bi hal oldum. oda arkadaşımı uyandırmamak adına hıçkırmadan ağlamaya çalışmam da cabası.
ağla ağla bir hal olunacak film. hem kate'in hastalığı hem de anna'nın doğduğundan beri yaşadıkları. her biri ayrı etkiliyor insanı. lösemi hastası bir çocuğun tüm aileyi nasıl etkilediği açıkca ortaya konmuş. erken büyümek zorunda kalmış yaşının üstünde olgunluk beklenen kardeşler, kızının yaşaması için her şeyi göze almış bir anne, tüm bunların ortasında denge kurmaya çalışan bir baba. her karakter konunun bütünlüğü için önemli yerlerde duruyor. kate'in hazırladığı defter de güzel bir ayrıntı olmuş.
gecenin bu saatinde ağzıma sıçmış filmdir. --- spoiler --- brian'ın kate'i kumsala götürmek isterken yaşanan olaylar ve tabiki jesse'nin mahkemede kate ve anna arasında geçenleri anlatması filmin en etkileyici sahneleriydi. --- spoiler --- imdb puanı 7.3 olsa da biraz daha fazlasını hakettiğini düşünüyorum.
allahless yorumlamasıyla she-raya katıldığım hüzünlü filmdir.
hakkında sözlüğe entry yazmaya değecek bir film olduğunu düşünmemiştim başta, filmler konusunda beklentilerimi düşük tuttuğumdan mı bilmem. kitabını okumadım ama kendi başına çok hoş, çok etkileyici bir film olmuş. hele o oyunculuklar nasıl harika, kaldım resmen. ufacık bir sahnede görünen figüranlardan tutun yardımcı oyunculara herkes mi bir role bu kadar girer -ki çok büyük bir takıntım vardır bu konuda, harika bir senaryonun yanında oyunculuk sıfırsa yerden yere vururum; e dolayısıyla bu filmi de göklere çıkarmam şarttı. ayrıca ost için de ayrı bir alkış tutmak lazım. çok kıyıda köşede kalmış bir film. sebebi, sanıyorum özel bir film oluşunda saklı.
sırf herkes kitabın sonu çok farklıııııı dediği ve nesi farklı yazmadığı için, oturup kitabı okudum biraz önce. evet farklıymış. merak edenler için spoiler aşağıda. --- spoiler --- kitabın sonunda küçük kız mahkeme dönüşü kaza geçirip ölüyor. ablasına böbreği veriliyor ve abla sağlığına kavuşuyor. --- spoiler ---
kanser hastası yakını olan kişilerin izlememesi gereken bir film.
hüzünlenmek isteyenlerin izlemesi gereken film. benim en beğendiğim sahne de taylor mıydı kate'in sevgilisinin adı, işte onun "kanser olmasaydım seninle tanışamazdım, hasta olduğum için çok mutluyum." dediği sahne. o sahnede adeta sümükler sel oldu aktı sözlük. --- spoiler --- ben sadece şunu anlayamadım. cameron diaz hani kızı üzülüyo diye saçlarını kazıyor ya, sonra o saçlar hangi ara uzuyor, gerçekten anlamadım. --- spoiler ---
an itibari ile star tv de başlamaktadır.
kate ile taylor baloya giderken, kate merdivenlerden dünya güzeli haliyle inerken, annesi, teyzesi ve kardeşi heyecan içinde fotoğraflar çekerken, babasının kapı pervazına yaslanıp, gözleri dolu dolu bir bakışı vardır kızına. onun orda gözleri dolar, biz burda hüngür hüngür ağlarız.
an itibariyle içimden geçen film. ben yarın ders çalışacaktım, kütüphaneye gidecektim.. gelde bu moralle bi seyler yap. üzülüyorum şu anda, en son böyle aglamaklı olduğumda cennetimden bakarken filmini izliyordum. keske hic kimse hasta olmasa, kimse böyle üzülmese..
şu anda televizyonda oynamakta olan ve beni şu ana kadar zerre ağlatamamış film. üstelik henüz yeni kanseri atlatmış olmama ve en ufak bir duygusal anda ağlaya bilmeme rağmen. belki filmde bir gariplik var, belki benim duygularım yalama oldu. çok yapmacık olması ve ağlatmak için türlü numaralar çekilmesi de bir sebep olabilir. yani diyorum ki, evet film çok acıklı ama hayat daha acıklı, samimi değilse ağlatamıyorsun işte. geçen gün işler güçlerde murat cemcir'in şu sahnesine daha çok ağladım.
film olanı için konuşayım. dublajlı olsa ve araya reklam girse bile etkiliyor insanı (evet starda izledim bugün). hastayım diye mıy mıy dolaşırken bir yandan kendime gelmemi sağladı, bir yandan da içine etti her şeyin. oyunculuklar güzel, ost güzel kısaca her bir şeyi güzel olmasına rağmen imdb'den 7.3 gibi komik bir puan almış. --- spoiler --- hastanede ziyaretçiler geyik çevirirken aileden kimsenin sesi bile çıkmıyordu ya, işte en çok o koydu. --- spoiler --- not:kitabın sonu filmden farklıymış. kitabın sonu konusunda aydınlatabilirseniz sevinirim. kitap sonu editi: (bkz: #29105455)
--- spoiler --- madem film kitabın sonucunu değiştirmiş, o zaman film kendi başına değerlendirilebilir. ve bu film tamamen "ağlatma" amaçlı çok derin olmayan bir tüketim malzemesi olmuş. filmin sonunda "aslında kanserli kız ölmek istiyormuş" kıvırması tamamen "evlat seçmek", "bir evlat için diğer evladını kullanmak", "kendi çocuğunu zorla ve kendisi için gerekmediği halde ameliyat masasına yatırmak", "ve bunları yapmazsa, diğer evladının göz göre göre ölmesini izlemek" gibi rahatsız edici ikilemden kurtarmak ve izleyiciyi sonunda karakterlerin hepsinin birbirini affederek duygusal bir mutlu sona ulaştırmaktan ibaret. gerçek son nasıl olurdu; kanser olan kız muhtemelen ölmemek için yalvarır, donör kız kardeşi sonunda dayanamayarak böbreğini vermeye razı olur, fakat kanser olan kız yine de ölür, donör kızın tuttuğu avukat sonradan kararını değiştirip zamanını boşa harcadığı için ufak müvekkiline bir fırça atar, donör kız da hayatı boyunca ailesini suçlardı, kendisini insan gibi değil de şu kök hücre araştırmaları için üzerinde deneysel organlar üretilen kobay domuzlar gibi kullandıkları için. anlamsız, film senaryosu olmaktan çok uzak gerçek hayata hoş geldiniz... --- spoiler ---
kitabın sonlarıyla filmin ayrıymış, o vakit sadece film için konuşuyorum: --- spoiler --- konu ilgi çekici, süper, harika. donör evladın bedeni için mücadelesi falan feşmekan. bu kadar güzel bir meseleyi almışın film yapıyon, illa piç edeceniz di mi senarist, yönetmen ve yapımcı arkadaşlar? "kanserli kız ölmek istiyormuş da o yüzden kardeşi öyle yapmış" ne lan? filmin temasını siktiniz attınız resmen? baştan beri ne anlatıyonuz o zaman? donör kızın baştan beri verdiği "bu benim hayatım, bu benim bedenim" mesajları niyeydi anasını satim? ağzını yüzünü siktiniz lan güzelim filmin götçocukları. ne güzel beden üzerinden hem hukuk hem de etik alanında bir mücadele izlicez diye oturduk başına, meğer resmen şapa oturmuşuz. duygusallığınızı sikeyim, amerikan sinemanızı sikeyim be. ben sanıyorum, anne dönüştürülecek, anne nezdinde seyirci dönüştürülecek, bi güzel argümanlar, bi şeyler izlicez. yok amına koyim. her zamanki gibi yine ortada sadece enteresan bir durum var ve bu durumu alıp götüren adamların beyinleri yok. hayır beden politikalarından girip ötanaziye ucundan değdirmeye çalışacağınıza, meseleden sapmadan yan hikaye olarak bu erkek kardeşin olayını inceleyeydiniz ya la? bunun üzerinden ilk çocuk, ikinci çocuk, hasta çocuk ve son çocuk olmak gibi nanelere girer, beden politikası bağlamında yakalayamadığınız izleyici kesimi yine yakalardınız. tipinizi sikim sizin tipinizi. --- spoiler ---
klasik holivud dram filmi, peşinen söyliyim. çok klişe var, bir sonraki sahne rahatça tahmin edilebilir. ama... ama öncelikle yeni bir çağın habercilerinden. bu genetik devrimini olumlu-olumsuz işleyen filmler artıyor giderek. medyada halen ana tartışma konusu olamadı bunlar fakat yakındır. tam şimdi dünyanın bir yerlerinde bu filmde işlendiği gibi sipariş üzerine projelendirilmiş, tüp bebek yöntemi ile doğurtulmuş bir sürü bebek büyütülüyordur, yedek parça olarak. (ara verip yeni başlık hazırladım, ayrıntılı senaryo orada; insan yedek parçası üretimi) velhasıl yazar önemli bir çıkış noktası yakalamışsa da şerefsiz yönetmen gişeye oynamış. neyleyek? gene de hakkını yemeyelim, bu amerikan gavuru sinemacılığı biliyo üstadım, öyle böyle ama adamın içine de işliyo film. 42 yaşında pediatrist olarak o sahneleri, kanser olmuş çocukları gördüm, yoğun bakımlarda yüzlerce ölüme şahit oldum... yani ağlamam öyle kolayca... bu filmde 3 sahnede ağlamadıysam da gözlerim doldu. muhtemelen kanserli kızla yaşıt kızım olmasından; babalar ve anneler için ağır bir film. diğerlerinin bunu hissetmesi daha zor. finalinde tatlılıkla bitirebilmek, mutlu sona bağlamak için sıradanlaşmış. sert bitmeliydi, başta verdiği sert mesajları tamamlamalıydı sonu.
gece gece yüreğimi dağlayan fazla hüzünlü filmdir. uzun zamandır ağlayamadığım(!) için iyi oldu yer yer hıçkırarak ağlamam. fonda hala daha jeff buckley - we all fall in love sometimes çalıyor. bense yine sorguluyorum. hayatta bulunma amacımız aslında ne? çektiğimiz onca çile ne için? onca mücadele? aile neden var? birini çok sevmek onu yanıbaşında tutmaya yetiyor mu? bazen ne kadar mücadele edersen et yaşanacakları değiştirebilmeye gücün var mı? ölmek pes etmek mi? kurtulmak mı? çaresizlik mi? sağ kalmak kurtulmak mı yoksa daha büyük bir ceza mı? hayatının aşkını ölüm döşeğinde buluyorsan ölümü daha da sevebilir misin? her neyse, gidip biraz daha ağlayayım en iyisi..
