bir (bkz: sylvia plath) romani.
sylvia plath'ın 1963 tarihinde yayınlanan tek romanı. yayınlanmasından kısa süre sonra slyvia plath daha erken saatlerde çocuklarına kurabiye pişirdiği fırının içine kafasını sokarak intihar etmeyi tercih etmiştir. romanda üniversite öğrencisi genç bir kadın yazarın new york üniversitesinde geçirdiği zaman, hayatı ve -tabii ki- içinde bulunduğu bunalımlar (ve benzer şeyler) işlenmektedir ki zaten plath'ın otobiyografik bir eseri sayılır, aşağı yukarı kendisini anlatmıştır.
bir sylvia plath yapıtı
sylvia plath ın 1963'de intihar etmeden önce yayımlanan son romanı.
ondokuz yaşına kadar yaşadığı kasabada ondokuz yılın hepsinde bütün derslerinden a alarak geçen, edebiyata da düşkün, eh böylece kendince geliştirdiği bir egosu olan esther greenwood, rosenberg'lerin infaz edileceği yaz* başka kasabalardan gelmiş 20 kişilik bir kız topluluğuyla new york'taki bir moda dergisine köşe yazarlığı yapmaya başlar. tabii bu sırada o ego gördükleri, tanıştığı insanlar ama en çok da bu gördüklerinin kendine yetersizlik hissi olarak yansımasıyla ezilecek, en sonunda ufacık kalacaktır. yalnız kitaptaki kilit nokta esther'in olayları sanki bir başkası yaşıyormuşçasına sunduğu donuk, hatta tatlı anlatım. plath roman yazmış, ama şiir yakasını bırakmamış sanki, her satır ayrı bir dize gibi. zaten plath'in arası düzyazıyla arası hiçbir zaman iyi olmamış, hatta şiiri düzyazıdan bir kaçış olarak gördüğünü söylermiş çoğu kez. bu sıkıntının kaynağında da yazacak konu bulamaması yatıyor; kendisi hakkında yazarken ustalaşıyor plath. bu romanın da otobiyografik olduğu çok açık. hatta romanın bir yerinde esther de bir roman yazmaya çalışıyor ve kahramanına altı harften oluşan bir isim seçiyor yine. sonunda esther iyileşir..iyileşir ama o cam fanusun bir kaz daha üzerine kapanmayacağını nasıl bilebilir ki?
(bkz: sırça fanus)
(bkz: victoria lucas)
sylvia plath'in yazarken sadece hissettiklerini aktardığı,tam bir kurgunun bulunmadığı bu kitapta yazarın kendini öldürmeden önce bunu ne şekillerde gerçekleştirebileceğini tasarladığı rahatlıkla farkediliyor.karakterlerin sonları birbirinden farklı ve fakat ikisinin de adında 6 harf var!..
"sırça fanus içinde ölü bir bebek gibi tıkanıp kalmış biri için dünyanın kendisi kötü bir düştür" diyip off çektirir, istemeden kendi "elindeki iyi olan herşeyi yok etmeye çalışma*" döneminizle karşılaştırdığınız için tedirgin etmesi tekrar tekrar okunabilir olmasını değiştirmiyor..
"to the person in the bell jar, black and stopped as a dead baby, the world itself is just a bad dream" ile edebiyatta bir prozac akimi baslatan kitap. cagimizin depresyon ile ilgili yazilmis en iyi romani.
uzun bir kitap rejiminden sonra * bitirebildiğim ilk kitap. sayesinde evet okuma yeteneğimi kaybetmemişim yaşasın dediğim sylvia plath in tek romanı.
(bkz: handan sarac)
takma adla yazılmış. plathin 'şok tedavisi' etkili kitabı. kötü bi düş. plath tüm benzerliklerin haricinde, estherden yazıları konusunda daha başarısız. esther, sylvianın egosu gibi. çok benzeşiyolar ama esther biraz daha yukarılarda sanki.
"çünkü nerede olursam olayım - bir gemi güvertesinde, paris'te bir sokak kahvesinde ya da bangkok'da- hep aynı sırça fanusun altında kendi ekşimiş havamda bunalıyor olacaktım" cümlesi vurucu özellikte olan roman. cümle romandaki esther'in, dolayısıyla biraz da sylvia'nın hazin gidişatını pek güzel özetler.
asında chicago’lu elly hinginbottom olmak isteyen, 19 yasındaki esther greenwood un ekşi tadında ic burkan hikayesi. eshter’in catcher in the rye ın holden caulfield'ı ile aynı kaldırımda yürüdüğünü hissediyorum. takma adlar, düzenbaz ve sahtekarlara duyulan öfke ve nefret, bir seyler olma gerekliliği ve buna karar verememe/vermeme arasında yaşanan fırtınalar. edebiyatın hayatın ne oranda yansıması olduğu sorusunu düşündükçe de, şaşırtıcı bir şekilde plath ile salinger in de aynı patikayı paylaştığını hissediyorum. kurguladıkları hikayelerin sonlarının hayat pratiklerinden farklı olması diğer pek çok yazara göre daha çekici kılmakta onları benim nazarımda. salinger in büyümeme ve kaçma hayallerine kavuşamayan holden’in tersine insanlardan uzaklaşıp munvezi bir hayatı benimsemesi, plath in ise eshter’i kısmen de olsa fanusun dışına çıkarması ama kendi hayatına trajik bir sonu layık görmesi.. yazılanın yaşamın yansıması olmasındansa, yasananın yazılanın zıttı olması sanırım onların büyüleri.
10 things i hate about youda katin* berjer* koltukta kıvrılarak okuduğu kitap.
(bkz: sylvia plath etkisi)
sylvia plathın hayat envanteri. böyle bir tanım sadece benim kafamdaki sırça fanusu cisimleştirmek için kullanacağım birşey olabilir. yoksa elbet plathın nasıl da utanıp sıkılmadan, tıpkı tezer özlü misali, her yaşanmışlığı, geçen zamanın her anının bir hafızası olduğunu böylesine teninde duyarak işlediğinin aklı başında bir açıklaması olamaz. sylvia plathın karşısında lugatimin böylesine yetersiz olmasından dolayı hicap içindeyim. taşradan gelen üstün başarılı bir kızın zamana yenilmesi mi söz konusu olan, veya abdde olduğu gibi her dünya köşesinde tecessüm eden yozluğun, bana dokunmayan yılan bin yaşasıncılığın, güçün akla gelebilecek her kavramı kolaylıkla tal edişinin bir anıtı mı? ikinci dünya savaşı sonrası abdsinin içinde yuvarlandığı inanılmaz muhafazarlıkla büyüyen, kanser misali insanların kafalarını ele geçiren o adı konmaz duygunun gittikçe büyümesi mi? sizi bilmem, ama bence fazlaca politik bir romandır the bell jar. estherın değil sadece, bizim de memnuniyetsizlik hissimizi dile getirir. zaman geçti, çok geçti ama aynı kalmadı mı tüm o bönlükler, boşluklar; arada doldurmanın zor olduğu o eksikler az mı hala? sadece sylvia plathın bizim bireysel sorun diye adlandırdığımız şeylerden dolayı yazdığını düşünüyor musunuz bu romanı? muhakkak ki öyle, ama yaşadıklarının, duyumsadıklarının, hissetiklerinin ve istediklerinin nasıl sorun olarak, düzeltilmesi gereken hatalar olarak sınıflandırılmasını kim açıklayacak bana? generaller mi, hükümetler mi, doktorlar mı? bir yandan ne da nasıl karşı koymuştur esther kitapta kendini saran tüm o bönlüğe, o anlayış kıtlığına... eşcinsellerin hasta olduğunu, tedavi görmelerinin gerekli olduğunu canhıraş çığlıklarla savunan ertürk yöndemvari yaklaşımın benzeri o dönemde abdde yok muydu? özgürlük için, hareket alanına ve dolayısıyla yaşama alanına sahip olmak için sesini birkaç desibelin üzerine çıkaranlar barbarca yakılmadılar mı elektrikli sandalyelerde? rosenberglerin kitapta işlenen idamı buna bir örnek değil mi? estherin tekliği, günün gözde deyişlerinden biri olan uyumsuzlukla olan yakın flörtü, bulunduğu her mekanda kendini ayrık hissetmesi aslında hepimizin etrafını saran o korkunç muhafazakarlıkla, militarizmle bağdaşmıyor mu? kimlik denilen şeyin her parçasının didik didik edilmesini, deşilmesi ve sonunda parça parça edilmesi durumu o günden bu güne değişti mi? estherin yerleşik normlarca normal kabul edilebileceği, mutlu olacağı, içindeki o iblislerin varlığını (ki o iblisleri iblis olarak adlandıran da tam o koşullar işte tam da o korkunç koşullar; hani bizi boğan, kendimiz olmamıza izin vermeyen koşullar) hissetmeyeceği bir dünyada yaşamamız mümkün olmayacak mı? tezer özlüyü de tıpkı esther misali, sylvia plath misali elektro şokun altına yatıran koşullar işte tam da o koşullar değil mi? farklılığın, aynı olmamanın izini gördüğü anda başını ezen o totaliterlik hala dolaşmıyor mu ortada? onlar olmasa esther aynı şeyleri duyumsar mıydı, hisseder miydi, rahatsız olur muydu? one flew over the cuckoos nestte aynı şey yok muydu? mc murphynin yaşadığı hayatı sakıncalı bulan o güçler sonunda onun canına okumamışlar mıydı? hepimiz sırça fanusun içine başımızı koymuş durumdayız.
'birlikte kusmak kdr insanlari birbirine yaklastiran bisey yoktur'
plath romanındaki esther ile birlikte depresyondaki bir insanın nasıl bir durumda olduğunu harika bir gözlemle(belki de yaşadığı için) okuyucuya aktarır. ilk yayınlandığında romanına güvenmediği için müstearla yayınlamış. burda "ilahi sylvia!!!" diyoruz kendisine. roman s.plath'in azcık farklılıklarla da olsa kendi hayatını anlatmakta. intihar romanı olarak gecmekte. bu açıklamayı okuyanlar onun intihar ettiğini sanır ama o arkadaşı joan'ı intihar ettirir kendisini ise en son hastane çıkışında bırakır. gerçek hayatta ise romanın basımından 1 ay sonra intihar eder. şiirlerinde erkeklerle halledemediği sorun burda da devam ediyor. lady lazarus'un roman hali sanki. tanıştığı tüm erkekler ona göre sorunlu. ilginç olan hiç bir edebiyatçı ile tanışmıyor. burda eşi ted huges ile bir ile ilgisi olabilir diye düşünmüştüm. "uzaklarda kusursuz bir erkek görüyor, ama yakınıma gelir gelmez hiç de uygun biri olmadığını gelir gelmez anlıyordum" romanda bazı cümleleri okurken "ben de olsam başka türlü ifade edemezdim" diye çok düşünüyorsunuz. diğer bi yanı da o zamanın amerikan toplumunun yargıları, toplum normları hakkında bilgiler vermesi. delirme düzeni yüsekliği, insanların yapaylaşıp bayağılaşması, tüm hayatın belden aşşağıya odaklanması ya da bunun normal algılanması yazının her yerine hakim.
icinde plath tarafindan cizilmis bazi resimler de barindiran kitap.
sylvia plath'in esther greenwood'u anlatip victoria lucas takma adiyla yayimlattigi romani. esther greenwood romanin bir kisminda yetimhanede büyüyen elly higginbottom olarak tanitir kendini. bir de "üstünde annesinin eski, sari geceligiyle oturmus bir seyler olmasini bekleyen" elaine vardir, esther greenwood'un asla yazamadigi romaninin (muhtemelen ana) kahramani. yani sylvia plath victoria lucas ve esther greenwood'u yaratir, esther de elly ve elaine'i. öyleyse kimdir sylvia plath?
isminin ethel rosenberg'den esinenilerek konulduguna inandigim, annelik duygusuna olan uzakligini sorgulamadan edemeyen, hayattaki her seyin harflere ve sayilara indirgendigi fizik dersinden nefret eden, rastladigi erkekler icinde sezgi sahibi olanini sip diye fark eden ve buna kiymet veren, yakisikli, genc ve evli doktor gordon’un tiksinc tedavi onerisi sonucunda elektrosok tedavisine tabi tutulan ve bu sirada kafasindan “acaba isledigim korkunc suc neydi?” cumlesini geciren norotik roman kahramani esther greenwood. icinde bulundugu talihsiz, can sikici, boktan dis dunya. zamanla “kendini kosu yolu olmayan bir dunyada yasayan bir yaris ati gibi hissetmesine” neden olan ve bu hisle birlikte dis dunyayla olan baglarini teker teker koparan ic dunyasi... kafasinin ustunde-zaman zaman da olsa-havasiz sirca bir fanus tasiyan kisiler icin arkadas gibi roman, ilac gibi kitap. anlayan anlar. anlamayan besinci sayfadan okumayi birakir.
yapmak istedikleriyle yapması gerekenler birbirine uyuşmayan, zıt gidenlerden birinin *, kendini sansürlemeden eteğindeki taşları dökmesi the bell jar. anlatılanları ince bir zarla ikiye ayırabiliriz. ilkinde kendini kandıran, iyi olduğuna inanan, başarmaya şartlanan, yapmak zorunda olduklarının farkında ve bir şekilde insanların arasında bir esther (sylvia demek yanlış kaçmaz sanırım) var. ikincisinde ise gücü tüketen, aklındaki karamsar ve kötü düşünceleri su yüzüne çıkan, içinden gelenleri frenlemeyen; hayatı, insanları, toplum kurallarını, ahlak değerlerini önemsemeyen bir esther. kurtuluşu bulmak istiyor. bence ölümü güzel olduğu için değil, kendince kurtuluşu olarak gördüğü için istiyor. sylvia plath, varmak isteyip de varamadığı sonu yaratmak istemiş. karşı bir insan esther. sırf insanlar önemsiyor diye, matah bir şeymiş diye kızlık zarından kurtulmak isteyen; sırf millet baş kaldırmadan yaşamanın mutluluk getirdiğine inandığı için her şeyi elinin tersiyle iten biri. neden kurallar var sanki, herkesi neden sınıflandırmak var, özgür olmak için illa ölmek mi gerekiyor? dünya, üzerinde hoplanan şişme minderler var ya -trambolin gibi- aynı onlardan gibi işte. şöyle düşünüyorum. olmuyor işte. kimse yapamıyor. bir şekilde sisteme uymak gerek. yoksa ne oluyor? öldüğünle kalıyorsun, insanların arasında boğuluyorsun ama hiçbir şey olmuyor. yenik olarak bile olsa (kaybetmiş) sisteme uymak gerek. kim yenmiş doğayı? keşke olsa. tanrı düşünyor gökten, sönüyor cehennem ateşleri çekip gidiyor melekler de, şeytanın adamları da yumuyorum gözlerimi, yıkılıp ölüyor dünya (sylvia plath, türkçesi: çılgın kızın aşk şarkısı) (bu kadar işte, kabul edeceksin her şeyi. çünkü zaten yaşadığımız yer bir bok değil ki)
"i think i made you up inside my head" de denilebilir sanırım. tüm dünyanın bilinmezliğinde, duygularımızla örtüşmezliğinde varolanların ilaç değil yük olmasıyla, kirlerini üzerimize bırakmalarıyla, siyasal garipliklerle biz bir şeyler yapmaya çalışırken işte beynimiz boş duramıyor. yaratıyor, yıkıyor. ama her seferinde bilgisizliğinin aslında her şeyi kendi kafasında yaratmak olduğunu anlıyor. bir gün geliyor o sırça fanus yine üstüne çöküyor, nefes alamaz halde bırakıyor insanı. hayat kötü bir rüya oluyor. kötü bir rüyadayken uyanmak için bazen kendine bir çimdik atman gerekir. bazen o bile çözüm değildir ya. hele rüya sandığınızı hayattan ayırt edemiyor, gerçek ise yalan oluyorsa. bir gün bir şekilde o sırça fanus hepimize kendini gösteriyor.
ruhu uyandıran , tüm fanusları kırdıran,insanlara gözleri kısarak bakmayi saglayan kitap...
plath kitabın bir bölümünde finnegans wake' e göndermede bulunur. esther greenwood o ruhsal çökü$ten,kaybolu$tan önce finnegans wake okumaya ba$lar.bu aslinda esther'ın çöküşe,bunalima dogru girdiginin bir göstergesidir.
edebiyat dünyasına şiirleri ve öyküleriyle giren amerikalı kadın yazar sylvia plathin kendi özgeçmişine dayalı olarak yazdığı roman *.
"...bedenimi tuzaga düşürmem gerekiyordu.yoksa beni elli yıl boyunca o ahmak kafesinde hiçbir anlami olmayan yaşama mahkum edecekti...
aslında şair olan sylvia plath'ın ilk ve tek romanı. en depresif zamanında yazdığı her kelimesinden belli olan roman, genç bir üniversite öğrencisi kızın bunalımlarını anlatıyor. sylvia'nın genel tarzı olan karamsarlığa rağmen oldukça akıcı bir dille yazılmıştır. belki de hayata tutunmak için son denemesiydi roman yazma deneyi. ancak başarılı olamıyor, kitabı yayımlandıktan yaklaşık bir ay sonra nefes alıp vermekten vazgeçiyor.
"...bir defasında protestan kilisesinin o hiç hoşlanmadığım papazını bile getirmişlerdi. adam yanımda olduğu sürece müthiş tedirgindi. benim iyiden iyiye keçileri kaçırdığıma hükmettiğinin farkındaydım, çünkü ona cehenneme inandığımı ve benim gibi ölümden sonra yaşama inanmayanların, öldükten sonraki cehennemi kaçıracakları için ölmeden önce cehennemde yaşamak zorunda olduklarını ve kim neye inanıyorsa öldüğü zaman başına onun geleceğini söylemiştim."
baş kahramanı esther greenwood'un gayet başarılı bir öğrenciyken bir anda delirmesi üzerine kurulu roman. esther'in farklı intihar yollarını denediği bölümler okuyucuya neden bu kitabı okumaya devam ettiğini sorgulatma etkisine sahiptir. ..." no raincoat is ever water-repellent. it's showerproofed." and when i asked her what showerproofed was, she told me i had better buy an umbrella....
basta iyimser bile sayilabilecek bir hayat hikayesinin; ice patlayan, kirilgan bir fanusa donusmesi. zayif bunyelerde mide bulantisi, bas donmesi hatta bayginliga varabilecek fiziksel semptomlara sebep olabilir. zira, son yirmi sayfayi okurken kanimin cekildigini hissettim.
1979 yılında beyaz perdeye uyarlanmış olmasının yanında, bu sene yani 2008 yılında da beyaz perdeye aktarılacak olan sylvia plath eseridir. 2008 yılındaki versiyonunda esther greenwood'u julia stiles canlandıracaktır. içten içe, çekilmesin filmi diyorum ama sanırım artık çok geç. edit: hala pre production olduğunu düşününce 2008 değil de, 2009 yılında izleme şerefine erişebiliriz sanırım.
her şeyden vazgeçişi "çaktırmadan" anlatan kitap. çevik ve akıcı bir dille yazılmış, esther'in etrafında olup bitenlere olan vurdumduymazlığı çok normal ve sıradan bir şeymiş gibi sunulmuş okuyucuya. bu kitabın okuyanın ruhunda derin kesikler açmasının bir sebebi de kuşkusuz plath'ın hayatının esther'in hayatıyla aynı paralelde gitmesi. netice itibariyle "derin çöküşe adım adım nasıl gidilir" i anlatmaktan öte hissettiren, ve bir küvet bulup bilekleri doğrama suretiyle kişisel sırça fanustan sıyrılma isteği uyandıran etkileyici bir eser.
slyvia plath'in amerika'da basılmasını asla istemediği kitabıdır aynı zamanda. zira 1970'te, yani slyvia plath öldükten 7 yıl sonra, annesi aurelia plath, new york'taki editöre şu mektubu yazmıştır; ''sırça fanus'un burada basılmasının birçok insanın yaşamında yaratacağı kişisel acıların açıklanmasının ya da herhangi başka bir nedene dayanan bir ricanın bunu durduramayacağının farkındayım. bu nedenle kaçınılmaz yanılsamaları belirterek ne kendi zamanımı ne de sizinkini harcamak istemiyorum. ancak 1962 temmuz'unun başlarında, kişisel dünyası yıkılmadan az önce kızımla yaptığım son konuşmaların birinden söz etmek istiyorum. sylvia, bana eugene saxton vakfı'na karşı yerine getirmek zorunda olduğu yükümlülüğün, üzerinde yarattığı baskıdan söz etmişti. bildiğiniz gibi bu vakıf tarafından kendisine bir roman yazabilmesi için bir burs verilmişti. verilen süre içinde sylvia bir düşük yapmış, bir apandisit ameliyatı geçirmiş ve ikinci çocuğu nicholas'ı doğurmuştu. 'şöyle yaptım' dediğini anımsıyorum, 'kendi yaşantımdan aldığım olayları bir araya toparlayıp renklendirmek için hayal gücümü kullandım. aslında yalnızca para kazanmak için yazılmış bir kitap, ama sanırım bunalım geçiren bir insanın kendini her şeyden ne kadar soyutlanmış hissettiğini gösterecek. kendi dünyamı ve içindeki insanları bir sırça fanusun çarpıtıcı merceğinden görüldüğü gibi anlatmaya çalıştım.' sonra da şöyle sürdürdü konuşmasını: 'ikinci kitabımda aynı dünyayı sağlıklı gözlerle görüldüğü gibi anlatacağım.' sırça fanus'taki kişilerin hemen hepsi, genellikle karikatürize edilmiş biçimde, sylvia'nın sevdiği insanları simgeliyor. 1953'te altı ay süren o ıstıraplı bunalım sırasında bu insanlardan her biri o'na cömertçe zamanını, ilgisini, sevgisini ve bir durumda da maddi desteğini sundu. ve bu kitap tek başına ele alındığında, alçakça bir nankörlük örneğinden başka bir şey değil. sylvia'nın kişiliğinin aslı bu değildi; bu yüzden bu kitabı basıldığında, yaygın bir başarı kazanma belirtileri gösterince dehşete kapıldı. sylvia, erkek kardeşine yazdığı bir mektupta, 'bu kitap amerika'da asla basılmamalı!' demişti. zaten sırça fanus adı da, sylvia'nın bana anlattıklarını anıştırır nitelikte. anlayışlı bir okurun çıkarması gereken anlam da budur.''
son sayfadaki "how did i know that someday - at college, in europe, somewhere, anywhere - the bell jar, with its stifling distortions, wouldn't descend again?" cümlesiyle fransız filmi izlemiş hissi uyandıran kitap.
sylvia plath'in kendi yaşadıklarından ilham alarak yazdığı roman. esther da gibi sylvia da 2 kez başarısız intihar girişimlerinde bulunmuş, elektroşok tedavisi görmüş, babasını küçük yaşta kaybetmiştir. sırça fanus suya yazılmış bir hayat gibidir, okununca zihinden kayıp gider adeta. çünkü herkesin hayatından bir parçadır o. okursunuz biter ve yalnız olmadığınızı hissedersiniz. çok özeldir çok...
sylvia plath'in "birlikte kusmak kadar insanları birbirine yaklaştıran bir şey yoktur." cümlesiyle bana rousseau'nun "beraber ağlamaktaki tatlılık kadar hiçbir şey kalpleri birbirine bağlayamaz" sözünü hatırlatan kitabı. acaba yazarken haberi var mıydı bu cümleden diye hep merak etmişimdir. ve bence yetersizlik hissini en iyi veren kitaplardan biri, kendinizi esther'in yerine koymaya zorluyor gibi.
“...ne var ki ben erkeklere herhangi bir biçimde hizmet etme fikrinden nefret ediyordum.”
sylvia plath, hayatının can alıcı parçalarını o kadar yazmış, içinde yaşatmaya çalışmış ama onun yaşadıklarını en iyi özetleyen kitabın sonlarında yer alan, arkadaşının sylvia'ya ithafen yazmış olduğu cümlelerdir: " sanki sylvia yaşamın kendisine gelmesini beklemiyor gibiydi... onu karşılamak için öne atılıyor, her şeyi gerçekleştirmeye çalışıyordu."
kendini sırça bir fanusun içinde hisseder hep, fanusu kırıp çıkmak ister, ancak bu onun da bildiği gibi ölümle olacaktır. işte tam da burada ölüm denemeleri başlar onun için. “sırça fanusun içinde ölü bir bebek gibi tıkanıp kalan insan için dünyanın kendisi kötü bir düştür.”
öfkeli bir şair olarak sylvia,feminizm odaklı sylvia ,bir eş olarak sylvia; esther'e yüklediği tini şöyle betimliyor: 'kendimi dalların çatallandığı noktada otururken görüyordum.ve incirlerden hangisini seçeceğime karar veremediğim için açlıktan ölüyordum.hepsini ayrı ayrı istiyordum incirlerin,ama birini seçmek ötekilerin hepsini kaybetmek demekti.ve ben orada karar veremeden otururken incirler buruşup kararmaya başlıyor ve birer birer toprağa,ayaklarımın dibine düşüyorlardı.' sf:77 kendimi koşu yolu olmayan bir dünyada yaşayan bir yarış atı gibi hissediyordum.ya da üniversitede futbol şampiyonuyken birden kendini wall street’le bir takım elbiseni karşısında buluveren ve parlak günleri,bir mezar taşının üzerine kazınmış bir tarih gibi şöminesinin üzerindeki altın kupada kaln biri gibi. sf:77 başlığın derinine inince de şu satırlar dikkat çekiyor: 'çünkü nerede olursam olayım bir gemi güvertesinde paris’te bir sokak kahvesinde ya da bangkok’ta hep aynı sırça fanusun altında kendi ekşimiş havamda bunalıyor olacaktım.' sf:177 'gri kadife koltuğa yaslanıp gözlerimi kapadım.sırça fanusun havası çevremi sarmıştı,kımıldayamıyordum.' sf:177 'bütün o ateş ve korkudan arınmıştım.şaşılacak kadar sakindim.sırça fanus başımdan bir metre kadar yukarıda asılı duruyordu.artık hava alabiliyordum.' sf:204 'sırça fanusun içinde ölü bir bebek gibi tıkanıp kalan insan için dünyanın kendisi kötü bir düştür.' sf:225 'hiç mi hiç emin değildim.bir gün, bir yerde okulda,avrupa’da,herhangi bir yerde o boğucu çarpıtmalarıyla sırça fanusun yeniden üzerime inmeyeceğini nasıl bilebiliirdim?' sf:228
http://www.poetryfoundation.org/article/242402
içinde fazla kalabalık dışında çok yalnız bir kızın, taşralı eshter'in romanı. aslında fazla bizden, yani özal kuşağı apolitize gençlikten, bildiği en iyi şey öğrencilik, öğrencilikte tek bildiği şey ezberleyip yüksek not almak olan kuşaktan söz ediyorum. işte eshter'in de en iyi bildiği şey yüksek not almaktı, sonunu düşünmeden... bildiği tek şey sayısal verilerden nefret etmesiydi. altın, gümüş, kobalt gibi ağzı dolduran ağır kelimelerin karşısında gördüğü sayısal değerlere hiç bir zaman anlam veremedi. ruhu çok kalabalıktı eshterin, doreen gibi güzel, betsy gibi içten, joan gibi doğal, jae cee gibi başarılı olmak istiyordu, ama hepsi olunmuyordu işte sorun buydu ağır bir kimlik çatışmasının içinde buldu kendini ve buluş tam da ilk kaybediş zamanına rastlar, hani şu kompozisyon dersine kabul edilmeyiş gününe.. sonra annesine, stenoya, daktiloya ve ruhuna bakar, çatışırlar. hüzünlü bir yokoluş başlar ve kendini 3 aşamalı bir akıl hastanesi sürecinde bulur, wymark, ağır vakaların tedavi edildiği birim caplan, orta dereceli vakaların bulunduğu bölüm belsize, iyileşme sürecindeki vakaların olduğu bölüm. eshter bu yollardan diğerlerinin izlerine basarak yürür, diğer acılara, diğer kalp kırıklarına da. hep bir gün üzerine yıkılacak sırça fanusu gözleyerek. bileklerini kesemez çünkü bileklerine baktığında o incecik derinin altındaki damarlarına kıyamaz çünkü onun öldürmeye çalıştığı şey çok daha derinlerdedir. kendini asamaz çünkü çıkıntısız, düz tavanlar elverişsizdir, boğulamaz çünkü yaşam tıpkı uzakta, ulaşmaya çalıştığı kaya gibi sağlamdır önünde, nihayet bodrumda ilaçlarla intihardan kurtulduğunda eshter o cümleyi söyler; "yenildiğimi bilirim."
en çok aklımda yer edinen, esther'in elbiselerini pencereden birer birer rüzgara bıraktığı an olan kitap. sylvia plath, seni seviyorum.
2012'de filme çevrilecek olan sylvia plath romanı. julia stiles ve rose mcgowan kadroda şimdilik.
yeniden beyaz perdeye uyarlanma aşamasında ve 2012'de gösterime girecek olan sylvia plath romanı. filmin 1979 versiyonu kitaptan kopukluğu konusunda ve teknik açıdan eleştirilmişti; umarım 2012 versiyonu romanın derinliğini izleyeceklere yaşatır. http://www.imdb.com/title/tt0844467/
beş yıldır kendimi her sylvia plath hissettiğimde çantama koyup asla okumadığım kitaptır. bu kez okuyacağım.
"birinden hiçbir şey beklemeyince asla düş kırıklığına uğramaz insan."
http://sehrinanahtari.blogspot.com/…srca-fanus.html
