oscar ödülü almış süper bir filmdir bir huysuz yahudi kadın ile zenci şöförünün hikayesidir hikaye fiks bir hikayedir önce sevmez ama sonradan sevmeye başlar ama olayların akışı bakımından harikadır
bruce beresford tarafından yönetilmiş 89 yapımı film. 62. oscar ödüllerinde, 89 da, en iyi film ödülünü almıştır. başrollerinde morgan freeman, jessica tandy (miss daisy werthan), dan aykroyd (boolie werthan), patti lupone (florine werthan), esther rolle (idella) bulunmaktadır.
morgan abinin güzel oynuyla izlenilirliği artan bir film. jessica tandy tabiki yabana atılamaz ama morgan abi olmasa pek çekilir bir film olup olmayacağı belirsiz olan ve de türkçe ublajlı izlenmemesi gereken film.
(bkz: hanım/@knoxoverstreet)
baş roldeki kadın oyuncunun henüz kaybettiğim anneanneme benzemesi nedeniyle; zaten yoğun duygular yaşatan finalini; sinema salonu ışıkları yanıp, yere düşen patlamış mısırlar temizlenirken bile göz pınar sularım aka aka haddinden fazla uzattığım filmdir; 6 yıl sonra anımsadığım.
filmdeki daisy sürekli coca cola icen ve ikram eden, noellerde asla hediye vermeyen, son derece tutumlu ve her hafta sinagog'a giden tam manasiyla bir yahudidir. bu güzel yaslilik, arkadaslik hikayesine irkcilik öyle güzel sinmistir ki, farketmeden mesaji alirsiniz. filmin döneminde zenciler benzin istasyonlarinda tuvalete giremez, martin luther jr yasamakta ve vaaz vermektedir, amerika'da irkcilik keskin dönemindedir, sinagoglar bombalaniyordur, soför, garson, isci ve hizmetciler zencilerden olusur, televizyon yenidir. morgan freeman'in mimikleri filmin basrolündedir.
gerçekten zaman kaybından daha öteye gitmeyecek bir çok görsel çöp için bile burada satırlar dolusu yazı yazabildiğine şahit olduğum halde bu kadar güzel bir film için 7 entry girilmiş olmasıyla beni cidden şaşırtan , her izlediğimde sonlarda gözlerimin dolmasına sebep olan çok lezzetli film düzeltme: 8 olmuş
mutlaka izlenmesi gereken cok kaliteli bir film... morgan freeman ve dan aykroyd filmdeki rolleriyle oscara aday olmuslardir. jessica tandy en yaşlı oscar sahibi kadın oyuncu olmustur. alfred uhry hikâyeyi kendi anneannesi lena fox ve şoförü will colemandan yapmistir.
insanın yüreğini sızlatan sahnelerde bir yandan tatlı tatlı gülümsetmeyi başaran filmler vardır ya, işte onlardan. filmde imzası olan herkesin aklını öptüğünüz, teşekkür ettiğiniz anlarla örtüşür o gülümsemeler.
beni en çok etkileyen iki sahnesi olan 89 yapımı oscarlı filmdir. birincisi; neden tuvalete benzincide gitmedin diye soran duymayan, görmeyen yahudi kadın'a verilen: biz siyahların benzinci'de tuvalete gitmeye hakkı yok sahnesidir. (1948'ler) ikincisi; sinagog bombalanıyor. daisy teyze soruyor, kim yapmış olabilir. yine o cool ses; her zaman yapanlar, hep aynı kişiler... (1958'ler) bir de filmin sonlarına doğru, acayip bir a beautiful mind tadı bırakmıştır, sanırım aynı yılların, aynı güzellikte ve aynı hüzün çizgisinde anlatılmasından.
89'da oscar ödüllerinde en iyi film ödülünü bileğinin hakkıyla kazanan, maalesef unutulan fakat unutulmayı hak etmeyen bir film. ırkçılık üzerine müthiş ayarlar veriliyor. sadece bu yönden bile taktir edilmesi gerekir. finaliyle de ağlatmayı başarıyor. diyecek söz yok. morgan freeman ve jessica tandy için iki kere izlenir.
bruce beresford tarafından yönetilmiş, senaryosu alfred uhry tarafından yazılmış, başrollerinde morgan freeman (hoke colburn) , jessica tandy (daisy werthan) , dan aykroyd (boolie werthan) , patti lupone (florine werthan) , esther rolle ( idella) yer alan 1989 yapımı film. morgan freeman ve dan aykroyd filmdeki rolleriyle oscara aday olduğu, jessica tandy ise en yaşlı oscar sahibi kadın oyuncu ünvanını almasını sağlayan, en iyi film oscarını kucaklamış olan filmde, bayan daisy’nin ilişkileri, duyguları, ailesi, ilgi alanları arka planında yahudi bir kadın ile onun şöförünün ilişkisini anlatıyor. --- spoiler --- daisy werthan, georgia, atlanta’da yaşayan 72 yaşında dul bir kadındır. 1948 yılında, araba kullanırken yaptığı kazadan sonra oğlu boolie tarafından bir şöför alması konusunda zorlanır. daisy karşı çıksa da oğlu bir şekilde bir yargıca ölene kadar şöförlük yapmış, hoke colburn’u bulur, ancak daisy ilk başlarda hoke’un kullandığı arabaya binmek istemese de zamanla onu kabullenmek zorunda kalır. zaman içinde, daisy ile hoke’un ilişkileri gelişir, daisy okuma yazma bilmeyen hoke’a okumayı öğretir. en sonunda 20 yıldan fazla bir dönemi birlikte geçiren bu ikilinin işveren ve çalışan ilişkisinin ötesine giden arkadaşlıkları ile olay kapanır. irkçılık ve önyargıların zamanla hedef değiştirebileceğini gösteren filmde, aslında çok farklı kabul edilen insanların birbirlerine nasıl ihtiyaç duyabileceği ve dostluğun değeri üzerinde duruluyor. --- spoiler ---
gecenin bir yarısında televizyonda rastlarsanız bu filmi izleyin. uykunuzun kaçtığına sevineceksiniz, garip bir buruklukla yatağa uzanıp uyuyacaksınız. öyle bir film.
basit, yalın bir hikaye; safi yalın diyalog ve hareketlerle bile bu kadar mükemmel oyunculuk bir başyapıt ortaya çıkarmış. 50'li 60'lı yıllardaki amerika'yı; din, dil, ırk, cinsiyet, şiddet ve para konusunda mükemmel bir anlatım. izleyicilere, o yıllardaki ambiansı yaşatabilmek için güzel bir resim koymakta film, gerek arabalar, kostüm ve çevre açısından. oyunculukları tartışmaya bile gerek yok tabiki de. izlenmesi gerek bir yapıt.
içinizi ısıtacak güzel bir film. amerika'daki beyaz-zenci ayrımcılığı ve martin luther king hakkında hiçbir şey bilmiyorsanız bu filmi izlemeyin. çünkü sıkılırsınız. filmin akıcılığı içine yedirilmiş ırkçılığa karşı olan mesajlarda.
morgan freeman'ın attığı her kahkahada ona eşlik ettiğim filmdir. o nası bi gülüş dayı ya, seviyorum seni.
