kelime bulmakta ve konuşmakta güçlük çekmeye başlayan anne, nörolojiye götürülür. mr istenir. 1 hafta sonraya randevu alınır. pazartesi akşami mr çekilir. mr'i çeken radyolog, işlem sırasında çıkıp "neden başvurdunuz, şikayeti neydi" der. cevabını alıp içeri girer. doktor belirtmediği halde bir de ilaçli mr çeker, sonuçların normalde 3gün sonra verildiğini, ama bize hemen vereceğini, yarın sabah acilen doktora göstermek gerektiğini, bir kitle gördüğünü söyler. salı sabahı nörologa gidilir, doktor hanım filmleri görür görmez, "beyin cerrahının müdahale etmesi gereken, kemiklesmis bir kitle" bu der. beyin cerrahinin odası boştur. anne kapıya oturtulup içeri girilir. cerrah "bu hastanın hemen yatırılıp ameliyata alınması gerekiyor, hiç ayakta gezdirmeyin" der, filmlere baktıktan 30 sn. sonra. "türkçesi beyin kanseri bunun" der. "ama bu hastanede olmayın bu ameliyati, üniversite hastanesine gidin, uzun ve riskli bir ameliyat, iyi bir ekip tarafından yapılmalı" der. kızgınlıkla çıkılır odadan. 'eline mr geçiren ameliyat diyor, başlarım böyle işe' diye söylene söylene eve gidilir. teyzeye bu lafı bir kez söyleyeceğim bir daha da asla kimse ağzına almayacak, bir çeşit kanserli tümörü varmış annemin denir. salı akşami türkiyenin en iyi beyin cerrahlarından birinin * karşısında oturulmaktadir. adam 3 dk içinde " tümör büyük,evre 4, ameliyat şart, ölüm riski %3, sakatlık %15, sonrasında uzun bir terapi süreci" der. ağzından kanser lafı çıkmaz, baba durumu anlamaz, kardeş şaşkın, anne neredeyse baygın bir halde eve dönülür. çarşamba sabahı hastaneye yatış yapılmıştır bile. ertesi sabah annenin ameliyat olacağı haberi ile ömrün ve yılın en uzun gecesi* geçirilir. perşembe sabahı anne ameliyata hazır beklediği halde, saat 13te ameliyata alınamayacağı haberi alınır. tam 1 hafta sonraki perşembe anne ameliyata girer. 6 saat sonra ameliyati bitip yoğun bakıma alınır. tam bir hafta yoğun bakımdan neredeyse hiç çıkmaz. buraya kadar hala başlıkta adı geçen haber, yazarı tarafından öğrenilip, kabul edilmemiştir. baba, annenin bu kadar uzun süre yoğun bakımda kalmasından işkillenmiştir. yeniden muayenehane randevuları alınır. kardeşle doktora gider. hastaneye döndüklerinde, kardeşin söylediği ilk söz "doktor ne desin, tümör bilinen en agresif tümör ışte, ameliyat olmasa 4-5 hafta ömrü varmış, ameliyat olduğumuz için bizim zamanımız 15-19 ay arasiymis..." annem bir oksijen maskesine bağlı yatıyor karşımda. az önce alt bezini değiştirdim, sondasini boşalttım, damar yolu açılmaktan moraran kollarına krem sürdüm, başındaki deriyi tutan tel zımbalara sprey sıktım, keltoş başına öpücükler kondurdum. dua etmek için oturup, bunları yazdim. nasıl dua edeceğimi bilmiyorum bu gece. daha düğün yapacagiz, annem daha torun görmedi, torunlarını sevecek... ben daha annemi annem gibi sevemedim... nasıl dua edeceğimi bilmiyorum bu gece. rabbim isteyene istediğini verir de, ben annemi nasıl isteyeceğimi bile bilmiyorum bu gece... böyle şeyler hep başkalarının başına gelmezmiş meğer, 2 hafta içinde dünya başına yıkılırmış insanın meğer...
