werner herzog un 1971 tarihli belgeseli. fini straubinger isimli yaşlı bir bayan takip edilerek kör ve sağır insanların yaşamlarına bakılıyor. dünya'da kör -sağır insanlar varmış, ve bu insanlar için almanya'da özel klinikler, öğrenme merkezleri var. bu bayan bir çocukluk kazası sonucu önce görme sonra duyma yetisini kaybetmiş, ancak körler federasyonu adına kör ve sağır (hem kör hem sağır) insanları ziyaret ederek, sorunlarını dinliyor, bunları başkalarına iletiyor. kör-sağır'lar avuç içine çizilen nokta ve çizgilerden oluşan özel bir alfabe ile anlaşıyorlar. herzog, "benden sonraki kuşaklara tek bir film kalacaksa, o film bu film olsun" diyor.
sinemacı olmak, doğru düzgün işler yapmaya çalışmak bir yana, memlekette kör-sağır insanların farkına varıp, -bir yerlerden duyup görüp herhalde- bunların hikayesini anlatmaya girişmek, kamerayı o tarafa çevirmek ve merhameti düşkünlüğe çevirmeden hikayenin eksenini çizmek werner herzog'un hanesine yazılır, bunlar bize yücelik ilham eder, anlatılmaya değer bir hikayeyi anlatmayı kendisine amaç edinmiş hikayeci insanlığı yükseltir, gönüllere ferahlık verir. bunlardan sonra filmin sonundaki o acayip adamı yakalamak, insanlığını inkar etmemiş bu kurumdan bayağı istifa etmiş bir kimse, oğlunu, kardeşini bırakıp ahırlarda yatıp kalkmış, bir ağaca yaklaşıp ondan bir sır öğrenmeye çalışan bu adam, insanlıktan çıkmış ama özünü oluşturmaya ne yazık ki ömrü vefa etmeyecek bu adamı yakalayıp filmi, hikayeyi bağlamak, burada talihin işi vardır. hikayecinin getirip talihin önüne koyduğu hikayeyi bağlayan başka başka kuvvetlerdir, bu kuvvetler insan işi olmadıkları için insana ilham veremezler, yazgıya yaklaşan kimsenin yazgı kadar belirsizleşmesi gibi hakikate yaklaşan bu kuvvetler de hakikat kadar kavranmaz olur. buradan da bir kanıya, yargıya varılmaz, seyirci olsa olsa şaşkına döner, oturup kalır.
iletişimin yaşamsal önemini aynı zamanda da imkansızlığını hissettiren belgesel.
‘if a world war broke out, i wouldn’t notice it’ diyerek biten film..
