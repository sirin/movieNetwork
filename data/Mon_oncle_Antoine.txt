kanada-quebec sineması denince akla ilk olarak denys arcand ve les invasions barbares gelir. oysa ondan önce claude jutra vardır; quebec sinemasının her şeyi, ilklerin adamı. işte bu film onun 1971 yılında çektiği ve en çok bilinen ve belki de istediğini yapabildiği tek filmidir. 1940'larda bir madenci kasabasında geçen hikaye benoit isimli bir çocuğun gözünden anlatılır. ayrıca eleştirmenler tarafından kanada sinema tarihinin de en iyi filmi olarak kabul edilen film, dönemin quebec'ine sağlam da bir bakıştır aynı zamanda. quebec mevzuu ise zaten karışık, ona çok girmeden filmle ilgili şunu demem lazım: işin içinde inceden politika da var, sağlamından dram da; bunlara ek olarak kanada'nın ingiliz tarafına dokundurmalar, çocukluk fantezileri, yetimler, sorumsuz babalardan da bahsedebiliriz. özellikle çocuk oyuncuların başarısı dikkat çekici ama ikisi de bu film harici herhangi bir filmde oynamamışlar, bakkalcı rolünde ise bizzat jutra var. atmosferinden de anlaşıldığı üzere bir 'biz çekerken çok eğlendik' filmi, zira o eğlenceyi ve samimiyeti seyircisine geçirmeyi başarıyor; sonundaysa kalbinize 400 darbeyi indiriveriyor.
