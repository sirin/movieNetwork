2010'da gösterime girmesi beklenen john wells filmi. ben affleck, kevin costner, tommy lee jones ve maria bello'nun da yer aldığı leziz bir kadroya sahip.
başrolünde ben affleck oynamasaydı soundtrack için working man önerebilirdim. bana sormadılar gerçi. neyse.
egolarıyla yaşayan iş adamlarının 2001 kriziyle işsiz kalmalarını anlatan bir amerikan filmi. sen yoktan yere kriz çıkar dünyayı işsizlik, yoksulluk, açlık sınırına getir 10 sene sonra filmini yapıp günah çıkart! geçeceniz onları! allahtan tayyip paşa(!) sayesinde kriz bizi teget geçti de yurdum insanı ne filmlere konu olurdu belli değil. (bkz: kriz bizi teğet geçerken bir sürtünme yapacak)
beni benden alan sahnesi şudur: --- spoiler --- kahramanımız iş görüşmesindedir. karşısındaki kişi "başvurunuzda ne kadar ücret istediğinizi belirtmemişsiniz"der. o da şöyle cevaplar. "son işimde yıllık 120.000 dolar kazanıyordum. ama yeni rakam üzerinde karşışıklı konuşup anlaşabiliriz". bunu diyen adamın evi malikaneden hallice, altında bir porchesi var. golf kulübüne üye. chicago bulls maçlarına kombinesi var. türkiye.de paranın bereketi yokmuş ben bunu anladım. ayda elime 15.000 geçmiyor ama geçse de 500 metrekare müstakil evim ve porchem olmaz onu biliyorum. --- spoiler ---
size para kazandıran işiniz mi sizi tanımlar? iş nerede biter, insan nerede başlar? bu ikisi birbirinden ayrılabilir mi? başarı nedir? gibi yalın sorulara cevap arayan bir film bu. günah çıkartmadan çok hakikaten işlerini kaybeden insanların insan olduklarını hatırlamaları üzerine bir yaklaşımı var. ilk başta pahalı arabalardan inmeyen, özel golf klüplerinden çıkmayan karakterlere ısınmak zor. ancak dünyaları ters yüz olduklarında hissettikleri, geçirdikleri metamorfoz, kariyer.net sitesinde iş arayanların yazdıkları umutsuz ve kapkara yardım çığlıklarını hatırlatmıyor değil. ailenizin yakışıklı ama şapşal film seçimleri olan aktörü ben affleck bu filmde hakikaten iyi iş çıkarmış. hele hele 600 milyon dolarlık yıllık ikramiyesini kaçırmamak için şirketi silkeleyen ceo rolünde craig t. nelson tüm patronlardan nefret ettirecek kadar iyi.
--- spoiler --- adam işssiz, paralar suyunu çekmiş. yenge de sağolsun, sık sık görmeye alıştığımız parası biten adamı terkeden klasik amerikan ev kadının tiplemesinden fersah fersah uzakta, gıkını çıkarmayan bir kadın. "herif gel, hazır para ediyorken evi satalım, babamgilin yanına taşınalım" diyor. ben affleck dingili her zamanki dingilliğiyle içinde bulunduğu durumdan bîhabermiş gibi golften porşeden bahsediyor. sonra inşaatta çalışmaya başlayınca ancak farkına vardı gerçeklerin diyeceğim ama ondan da şüpheliyim. --- spoiler ---
çok sıkıcı bir filmdi açıkçası, oyunculuk da iyi değildi, insan ilişkileri- diyaloglar da gerçek bir olayı anlatmaya çalışırken olması gerektiği kadar gerçekçi değildi. filmde iyi işe sahip olan insanların (ki yılda 120.000$ oluyor bu iyi iş ve o para porsche, ev, iki çocuk ve lüks harcamalar için nasıl yetiyor anlayamadım) işten çıkarıldıktan sonra yaşadıkları anlatılıyor. hayatın öyle kolay olmadığı kevin costner amcamız tarafından vurgulanmaya çalışılmış ama o da çok olmamış. --- spoiler --- filmde işten çıkarılınca hayatı mahvolan insanlar anlatılmıyor; golf oynamaya devam eden, bi zahmet porsche arabasını satanlar var. ben affleck rolünü iyi oynamış da gerçekten hayatı biten, bir daha düzelemeyen insanlar yok. tamam, bi tanesi intihar etmiş olabilir ama diğerlerinin hayatı kaldığı yerden devam etti, esas mağdurlar devam etme şansına sahip olmayanlar. kriz etkileri anlatılmak isteniyorsa daha düşük hayat standartlarına sahip olanlar anlatılırdı değil mi dostlar? mortgage ödemelerinden ben bıktım film boyunca ya. zaten evde yemek yemek de kemer sıkma önlemi olarak belirtildi ki gözlerim doldu. bir de "bak en iyileri bile işten çıkarıyorlar" mesajını göze sokmak oldukça basit kaçmış. --- spoiler ---
potansiyeli çok yüksek bir konuyu -düzeni sorgulamamak adınadır diye tahmin ediyorum- çok iyi işleyememiş, vurguları çok verememiş bir film. şöyle ki; --- spoiler --- 0. adamın partili abisi yoktur. 1. filmde kahramanın ortaya koyabildiği tek kalifiyelik kaleminin mba'i olduğunu öğreniriz. buna rağmen eski şirketi yılda 120.000 vermiştir bu adama. sıfırıncı maddeyi göz önüne alırsak, bizim burada olsaydı bu adama yine iş veren olmazdı, filmde adamın iş bulamamasından bir dram çıkartılmış. 2. adam işe keyfi geç gelmektedir. bizim burada bu adam devlet memuru iş garantisini bile zorlardı. 3. kahramanımız evden çok saray yavrusu formundaki evinin taksidini öderken arabaya girebilmiştir. araba, kendiyle beraber dört boğaz besleyen arkadaşımızın bir yıllık brüt gelirinden daha pahalıdır. sadece (3)ü göz önüne alırsak salağın teki, (1) ve (2)yi de katarsak birden fazla salak bu adama kredi vermiştir. 4. çöküş sonrası, kahramanımızın golf kulübü ve takım elbiseleri eşi sorgulansa da (3)deki lüksleri sorgulanmamış, arabanın elden çıkarılması kocanın lütfu, evin elden çıkarılması çöküşün doğal sonucu olarak gösterilmiştir. --- spoiler ---
hafiften kolpa bir film. çok yavaş akıyor. yaklaşık 100 dakika sürüyor ama etkisi 150 dakika. ama yine de chris cooper'ın oynadığı phil woodward'ın kovulduktan sonra söylediği şu sözler ilgimi çekti; "en kötüsü de ne biliyor musun? dünya durmadı. gazete her sabah gelmeye devam ediyor. otomatik sulama 6'da duruyor ve komşum jeff, pazarları hala arabasını yıkamaya devam ediyor. hayatım sona erdi ve kimsenin haberi yok." hakketen lan. insan başına kötü bir olay geldikten sonra başkalarının hayatına devam etmesini yadırgıyor. daha yeni fark ettim ben bunu.
oldukça kaliteli bir kadrosu ve güncel bir konusu olan bana göre oldukça başarılı film. man about town'dan beri sempati duyduğum ben affleck'in bu filmdeki benzer rolü yüzünden biraz fazla beğenmiş olabilirim tabi. insanı kendi işini , parasını , hayatını düşünmeye yönlendiriyor. bu açılardan oldukça başarılı. ayrıca çok güzel de tespitler var.
anlatmak istediğini gerçekten iyi anlatmış film. bana biraz sonu acemice bağlanmış gibi geldi. birden bak bu da vardı böyle oldu gibi olmuş. neyse bu o kadar da önemli değil. film için sıkıcı diyemeyiz çünkü adamlar işten çıkarılan insanların yaşadıkları zorlukları, değişen hayatları vs. anlatıyor. oldukça boğucu bir atmosfer yani, zaten böyle bir filmin de akıcı olması imkansıza yakın birşey. oyunculukların vasat olması bile kabul edilemezdi kadro yüzünden ki gerçekten iyi iş çıkarmışlar. ama filmin de en büyük eksisi burda. oyuncu kadrosu filme 2 beden büyük gelmiş. yani tommy lee jones ve ben affleck bile fazlayken, üzerine chris cooper ve kevin costner gerçekten abartı olmuş. hele kevin costnerın film boyunca 3-4 repliğe sahip olması da bunun en büyük göstergesi. tanınmamış yüzlerle daha iyi olurdu bence. neyse sözün özü izlenebilir bir film, ama izlerken hazırlıklı olun, baya bi daralacaksınız.
--- spoiler --- hep bir bir beklentiyle izletiyor film kendini, gene ve bobby bir anda ayılıp, ortak şirket kurup karşı tarafın dalağını çırpacaklar diye. ama olmuyor olmuyor, 500 dolarlık öğle yemeği ve suit oda seven iş adamlarının ''ama hani etik, küçülme olsa da adam çıkarmayalım'' ağlamalarını izleyip inanmayı deniyorsunuz ama olmuyor. --- spoiler ---
--- spoiler --- beyaz yakalı amerikalılar'ın en ufak bir birikimi olmadığını, 35 yaşında da olsa 60'a da dayansa işten çıkarılınca daha birinci aydan mortgage taksitlerini aksatmaya başladıklarını, önceden hangi pozisyonda olursa olsun vasıfsız elemanlarla birlikte bir ofise kapatılıp başlarında eli maşalı bir danışman kadınla sözde iş aramaya teşvik edildiklerini anlatan film. --- spoiler ---
amerikalıların nasıl bonkör yaşıyor olduklarını, kriz gelinceye kadar kendi hayat standartlarını sürdürebilmekle ilgili en ufak bir kuşku duymadıklarını gösteren, çok da başarılı bulmadığım bir film. --- spoiler --- filmin sonunda amerika bayrağı dalgalanmaz belki ama amerikan rüyası tekrar canlanır. sorun sistemdir ama en ufak bir sistem eleştirisi yoktur filmde. anlamadığım şey ise, 128 000 dolar yıllık kazancı olan iki çocuklu biri, nasıl devasa bir evde yaşar, nasıl porche alabilir ve nasıl golf klübüne üye olabilir. üstelik ayda 600 dolar da kuru temizlemeye verdiğini düşünürsek işler daha da karışımıyor mu?.. --- spoiler ---
sadece şu (spoiler içerir) sahnesi için bile izlenir.
