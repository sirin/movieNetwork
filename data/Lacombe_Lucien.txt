1974 tarihli louis malle filmi . alman işgali sırasında direnişe katılmak isteyen bir çocuğun küçük olması sebebiyle direnişçiler tarafından kabul edilmemesi ve buna inat çocuğun gestapo 'ya ajanlık yapmasının hikayesi . ama bu seferde yahudi bir kıza aşık olur elemanımız . olaylar gelişir ,film fransa'da bol bol tartışılır .
ayol jean genet yi anlatıyor işte aaaa
lucien o kadar yabancıdır ki olanlara bütün filmi sanki bizimle beraber seyreder . malle yine yapmış yapacağını oldukça iyi bir dönem filmi çekmiştir . seyredilmesi gereken malle filmlerinden . (bkz: au revoir les enfants) malle nin aynı dönemi bambaşka bir şekilde anlattığı bir diğer güzel filmi .
genellikle filmlerinde karşıtlık kurmayı ilke edinen, davetkar üslubuyla izleyiciyi de bir şekilde filmin içinde konumlandıran, tabulardan yana hiç tavır almayan louis malle’nin 1974 tarihli çok şık, çok klas filmi. godard biçemde ne kadar ikon kırıcıysa, malle de içerik mevzusunda bu tanımı hak eder bana kalırsa. kaldı ki kendisinin de ‘’ her zaman kabullenmesi imkansız görünen tema, karakter ve durumlarla ilgilendim.’’ şeklinde beyanı vardır. bu film de sanki bu beyana sipariş edilmiş gibidir. fransız direnişçilere katılma talebi reddedilen bir çocuğun gestapo ile başlayan ve sonu felakete sürüklenen flörtünü izleriz filmde. filmin arka fonu bu ama ön planda babası hapiste, annesi başka bir yuvanın peşinde olan işçi bir çocuğun kabına sığamaması, kendini toplum içinde ispata girişmesi, varolma mücadelesidir. fransa’nın ve yurttaşlarının ikinci dünya savaşında yaşadığı bölünmüşlüğün, ikircikli hallerin bir tezahürüdür lacombe’nin iç dünyası ve buna mukabil eylemleri. malle nasıl bu çocuk hakkında hüküm verirken ihtiyatlı davranılmasını öneriyorsa aynı ihtiyatlı yaklaşımın ikiye bölünmüş fransız yurttaşlarına da yapılmasını önerir. son tahlilde savaşın insan ruhunda oluşturduğu tahribatın, kokuşmuşluğun biraz da kişiden ve eylemlerinden bağımsız olarak algılanmasını ister ki zaten nazi yandaşı fransız grubuna edilen lanetin de gereksiz olduğunun da altını çizer. bunu malle’nin, filmin finalinde lacombe’nin akıbetinin verildiği kısımda lacombe üzerinden hissettiklerimizi genele yaymamızı istediğinde daha iyi anlarız.
yanılmıyorsam bonitzer "bakış ve ses" adıyla türkçe'ye çevrilen kitabında filmle ilgili küçük bir yazı vardı. fransız mahkumla lucien'in karşılaşmasında mahkum sırf "sen" diye hitap ettiği için lucien'in adamın ağzına plaster yapıştırıp üzerine de yeni bir dudak çizdiği sahne var ki lucien'in derdinin politik bir tavır ya da içinde olduğu durumun getirdiği kaygı olmadığını anlatır nitelikte. yaşının küçüklüğü nedeniyle resistance'a alınamayacağını söylediklerinde gestapo'ya dahil olan güzel bir çocuk ve dahası köylülüğünü silmek ve statü elde etmek de aslolan şey onun için. france'a aşık olduğunda ise statünün getirdiği tüm yapay zevkleri terkeder zaten, çocuklaşır, france'ı kahkahalarla güldüren ve lucien'i sevmesini sağlayan da budur.
