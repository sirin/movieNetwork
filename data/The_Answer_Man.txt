başrollerini lauren graham ve jeff daniels'ın paylaştığı 2009 yapımı film. the answer man olarak da geçiyor. ''he wrote the book on life's big questions. but the truth is he hasn't got a clue'' imdb 7.2 vermiş, tez zamanda izlenmeli filmler kategorisinde.
bayılıyorum indie amerikan filmlerine. hepsinin havası aslında birbirine benziyor. little miss sunshine, lars and the real girl, birds of america... hepsi dallanıp budaklanmayan basit hikayeler. sıcak ve farklı karakterleri var. iyi yazılıp başarılı çekiliyorlar. az paranın getirdiği "yaratıcılık kullanma zorunluluğu" işledi mi iyi işliyor. arlen faber yönetmenin ilk filmi. vakti zamanından los angeles'ta bir kafede lauren graham'a garsonluk yapan ve gilmore girls'e olan hayranlığını dile getiren genç, bir kaç yıl sonra aynı kadının yazarı ve yönetmeni oluveriyor. iyi de bir iş çıkarıyor açıkçası. sevdiğim oyuncuların filmlerini genelde beğenme eğilimdeyimdir. lauren graham ise benim için mükemmel kadının sözlük karşılığı. belki hepinizin ağızlarının suyunu akıtacak kadar güzel değil, garip bir ağzı var, biraz "iri kemikli" falan filan ama çoook ama çok yetenekli, gözlerinden şefkat ve sevgi akıyor, bir saniye içinde komediden drama geçebiliyor, çok güzel sinirleniyor. bu yüzden filmi çok sevdiğimi söylediğimde bunun birazını da lauren graham'ı çok sevmeme bağlayabilirsiniz. önce filmin konusundan bahsedelim. arlen faber 20 sene önce tanrı ile iletişim kurduğunu iddia ederek bir soru-cevap kitabı yazar ve çok ünlü olur. onun kitabı üstünden bir sürü araştırmalar ve kitaplar yayımlanır. artık yaşadığı ünden bunalan ve iyiden iyiye sert ve çekilmez biri olan arlen evine çekilmiş ve kendini dış dünyaya kapamıştır. beli ağrımasına rağmen tedavisine bile düzenli olarak devam etmemiştir. hiçbir zaman röportaj vermemiş, televizyona çıkmamıştır. dolayısıyla tüm amerikan halkı onun adını bilir ama tipini bilmez. bel ağrısı dayanılmaz olan arlen bir gün kendini bir doktora atar ve orada mucize yaratıcısı elizabeth ile tanışır. böylece arlen'in acıları hem gerçek hem de mecazi anlamda sona ermeye başlar. elizabeth yalnız bir annedir ve onun için savaşabileceği bir sevgili aramaktadır. ama arlen'in kıllığını hesaba katarsak, biri onun için neden savaşsındır ki? arlen'i tavlayan ise elizabeth'in arlen'in kim olduğunu bilmiyor oluşudur. onca ünün ve sahte sevginin ardında ışıl ışıl parlayan koşulsuz sevgi kısacası. hikayemizde bir de alkolik kitabevi sahibi var ki arlen ile olan dialogları izlemeye değer. --- spoiler --- fakat filmin en güzel dialoğu kendisi küçükken "iki haftaya kadar geliyorum" deyip çekip giden çocuk ile arlen arasında yaşanır. çocuk arlen'e sorar. "iki hafta ne kadar sürer?" arlen cevap veremez, afallar. çocuk devam eder: "üzülme, ben de bilmiyorum." o an karizmayı çizdirmemek için göz yaşlarınızı tutmaya çalışırsınız, evet. --- spoiler --- filmin çok tahmin edilebilir bir senaryosu var evet. karakterleri tanıdığınızda neler olacağını az çok tahmin edebiliyorsunuz. mesela ben kitapçı sahibinin nasıl kurtulacağını, durumunu öğrenir öğrenmez tahmin ettim. bir çoğunuz hayatta yaşadıkları sayesinde değişime uğrayan karakterlerden de bıkmış olabilirsiniz. ama insan hikayesi anlatan tüm filmlerin bir şekilde yaşadıkları karşısında reaksiyon gösterip değişmelerini konu aldığını, almak zorunda olduğunu düşünüyorum. filmi birlikte izlediklerim bunu klişe olarak nitelendirse de sonuçta hikaye arlen faber'in değişmesini kaçınılmaz kılıyor. size de bu değişimi keyifle izlemek kalıyor. ve evet, lauren graham sen benim hayatımda gördüğüm en mükemmel kadınsın.
"arlen faber" karakteri, modern felsefenin rock yıldızı olarak anılan, asabi ve aykırı filozof slavoj zizek'ten ilham almış gibi durmakta. zizek her fırsatta şuna benzer cümleler kurar; "kürsüde büyük büyük laflar edip, alkışları toplayıp, son cümlelerinde 'ben de sizler gibi, sıcak çikolatadan hoşlanan, basit bir insanım aslında' benzeri bir toparlama yapmaya çalışan insanlardan nefret ediyorum. ben onlardan değilim. hiçbir zaman da basit bir insan olduğumu söylemedim. küçük zevklerden hoşlanıyor olmanın ortak paydasının altını çizmeye çabalamak büyük bir saçmalıktır. 'tüm evreni seviyorum' tadında yaşayanlardan değilim. hatta ben her şeyden nefret eden, rahatsız bir insanım" karakteri canlandıran jeff daniels da, bıraktığı sakalların da yardımıyla, fiziksel olarak fazlasıyla zizek'i andırır. velhasıl, bu filmi izlerken zizek'in bahsetmekten ölesiye kaçtığı gündelik yaşamından kesitler izler gibi olursunuz.
malzemesini o kadar da iyi kullanmadığını düşündüğüm güzel film. faber ilginç ama biraz havada kalmış bir karakter olmuş. --- spoiler --- filmi zaten mubi'de izlediğim için sağolsunlar özet kısmında filmin her şeyini yazmışlar. yani arlen faber'ın soruların cevabını bilmediğini, kendisinin de zaten sorunlar yaşadığını film içinde görmeden biliyordum. filmi de başından itibaren o gözle izledim ve muhtemelen bu nedenle sondaki itiraf sahnesini filmin ortalarına doğru bekledim. arlen faber'ı asıl ilginç yapan kısma gelmeden önce elizabeth'le tanıştığı yer ilgimi çekti. kimseye arlen faber olduğunu söylemeyen adam sırf hoşlandığı bir kadını etkilemek için kim olduğunu söyledi, reklamını yapmaya çalıştı. filmin ilk kısmında onla konuşmalarında da her zaman tepeden konuştu, onu etkilemek için filmin sonunda olmadığını itiraf edeceği "arlen faber" karakterine dönüştü. daha sonrasında tanrıya "onun beni sevmesini diliyorum" demesi de yine gülümsetici bir ayrıntıydı. arlen faber'a genel olarak dönersek, tanrı ile iletişim kurduğuna inanılan biri. yazdığı "tanrı ve ben" kitabı best-seller, hatta "tanrı" piyasasının %10'unu elinde tutan bir kitap. röportaj vermeyen biri ve çalıştığı firma bu özelliği üstünden onu dalai lama'yla karşılaştırıyor. ama o kitabın insanlara düşündürmüş olduğunun aksine arlen faber da kendi sorunları, takıntıları olan biri. mesela babasının ölümü üstesinden gelemediği bir sorun. bu noktada benim filmden beklediğim şey arlen faber'ın bunalımının daha net gösterilmesi olurdu. gerçi biraz daha romantik komedi tarzındaki bu filmde olabilecek bir şey miydi bilmiyorum ama arlen faber bu kadar karikatürize edilmeden daha derinlemesine anlatılabilirdi sanki. gerçi elizabeth'le alex hakkında konuştuğu kısımda adamın ne çektiğini biraz gördük. ününden ve genel tavırlarından dolayı elizabeth arlen'i sadece insanları izleyen ve onları kendini beğenmişçe uyaran biri olarak düşündü. ki bu faber'ın birebir diyaloğa girdiği insanlarda uyandırdığı genel izlenim. faber, alex konusunda elizabeth'e haklı uyarılar yapmış olsa da elizabeth'in onun tavırlarını küstahça bulması nedeniyle kavga ettiler, elizabeth adamın söylediklerini sonradan uygulasa bile onla konuşmamaya devam etti. klasik bir sahne de olsa faber'ın "sana değer veriyorum" diyememesi faber karakterini ilginç kılan özelliklerden biriydi. ne şekilde olacağını bilmesem de onun duyduğu o yalnızlığı filmde biraz daha fazla görmek isterdim. sonuç olarak en azından kafamda uyandırdığı düşünceler için güzel bulduğum film. çok daha fazla soru sorduran filmler izledim ama arlen faber karakterinde korkularımı görmemin de etkisiyle kafamda yer eden bir film oldu. --- spoiler ---
