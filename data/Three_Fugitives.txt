yönetmenliğini francis veber'in yaptığı film. martin short zaten başlı başına komik olan suratıyla izleyenleri kırıp geçirir bu filmde. acemi bir soyguncu olarak işleri öylesi yüzüne gözüne bulaştırır ki, rehin aldığı nick nolte bir süre sonra esas soyguncu kimliğine bürünmek zorunda kalacaktır. short'un küçük ve sevimli kızının da katılımıyla tatlı bir kovalamaca başlar, bu esnada nick nolte ile aralarında sıcak bir bağ oluşur. tekrar gösterilse de izlesek filmlerinden biridir.
bu filmin 1986 yılında çekilmiş bir de fransız versiyonu vardır "les fugitifs" adıyla; gerard depardieu ve pierre richard başrollerini paylaşıyorlar ki kanımca amerikan versiyonundan kat be kat başarılıdır bu film.
çocukluğumun filmi. küçük, kırılgan görünüşlü kızın (bkz: sarah rowland doroff) hiç konuşamaması ve üzgün, sürekli boşa çabalayan babasının (bkz: martin short) onu konuşturmaya çalışması.. küçük kızla lucas (bkz: nick nolte) arasındaki sevecen ilişki.. tam babası pes edecekken ondan daha güçlü davranarak birden konuşmaya başlayıp babasını ikna eden küçük kız.. aklımda en çok kalan bunlar. splash ve mrs. doubtfire ile birlikte, en çok sevdiğim filmlerden.
