milos forman'ın 1967 yapımı filmidir. itfaiyecilerin balosu ya da ona benzer bir isimle ülkemizi ziyaret etmiştir fakaaat; bu filmi ülkemize getiren firma* film ilgi çeksin diye filmin dublajını karadeniz şivesiyle yaptırmıştır. tabi başarılı olmuş mudur yaşım tutmuyo ama hayatımda duyduğum en ilginç pazarlama yöntemidir.
sansür yaratıcılığı artırırın güzel kanıtlarından. şimdiye kadar izlediğim en iyi hicivlerden bir tanesi. esra erol'la izdivac programına katılmış dede minvalinde bir oyunculuk filmdeki komedi unsuruna iyi yönde katkıda bulunmuş. gerçi benim favorim filmin başında kaybolan hediyeleri arayan dayının ilginç bir şekilde jerry stiller'a benzeyen oyunculuğuydu ki, kendisi filmin sonlarına doğru ışıkların kapandığı sahnede gösterdiği performansla, abartmıyorum, yerlere yatırıyor. yine sonlarda ısınmak için yanan evine yaklaştırılan amca da filmin farklı güzelliklerinden biriydi. çekildiği dönemde çek hükümeti tarafından yasaklanan film, francois truffaut'nun araya girmesiyle ulusarası dağıtım şansı bulmuş. kısaca 70 dakikada yarattığı toplum-devlet alegorisiyle unutulmaz bir milos forman filmi. kalmadı artık böyleleri; arada bir bakmak lazım.
11 aralık 2009 cuma günü beykent üniversitesi'nde gerçekleşen "çek ve polonya sineması" konulu seminer kapsamında gösterimi yapılan film. university of warsaw öğretim üyesi anna misiak'ın konuşmacı olarak katıldığı etkinlikte film ve yönetmeni hakkında bilgiler verilmiştir.
katıksız bir bürokrasi eleştirisidir. film esas olarak, duayen bir itfaiye şefinin onuruna tertip edilen bir balonun ve bunu tertip edenlerin "yönetememe krizi" üzerinden reel sosyalizmin eleştirisine soyunmaktadır. aslında filmdeki eline yüzüne bulaştırma ve felçleşme hali salt sözüm ona "sosyalist" bir takım rejimlerin değil, tüm bürokratik yapıların genel ve gayet neşeli bir eleştirisi olarak okunabilir. --- spoiler --- güzellik yarışması ve kermes hadisesi gerçekten görmeye değer... --- spoiler ---
gülsen mi ağlasan mı diye sürekli tereddütte bırakan , başarılı bir kara mizah örneği .
turkiye'de yanlış hatırlamıyorsam bundan 8 sene önce ankara film festivali'nde koşun itfaiyeciler ismiyle gösterilmişti.
