david frankel'in abd'de 14 ekim'de gösterime girecek olan yeni komedisi. ayrıca mark obmascik'in aynı adlı kitabından uyarlama. steve martin, owen wilson, jack black, rosamund pike, jim parsons, rashida jones, joel mchale, anjelica huston, anthony anderson, dianne wiest, kevin pollak gibi isimlerden oluşan dev bir kadrosu var. amerikalı kuş gözlemcilerinin rekabetini anlatıyor. http://www.imdb.com/media/rm465222656/tt1053810 **
jack black'in telefonu the trashmen - surfin bird melodisi ile çalması filmden yana aklımda kalan tek şey oldu. bird bird bird bird is the word...
bir sevda, ornifoto, filmi. izleyip etkisinde kalanların ilgisini çekebilecek bir site: trakus
kuş gözlemcilerini hiç anlamamışımdır, nedense çok sıkıcı bir uğraş gibi gelmiştir bana. bir sazlıkta saatlerce çıt çıkarmadan oturup gözleri bozulana kadar dürbünle kuş gözlemek, ciddi sabır isteyen bir iş. bu filmin sonunda da onları anlamış değilim zaten. ama onca berbat film sayfalarca yorumlanırken bu kadar kalabalık kadrolu bir film hakkında 3 entry olması haksızlık olmuş. şans verilmemiş demek ki, izlenmemiş. bence rahatlamak için izlenecek bir film. çok komik değil, çok dramatik sahneleri yok, hiçbir konunun uçlarında gezinmiyor. mütevazı. sakin. kuşlu. bir başka "hobime olan obsesif kompulsif bağlılığım yüzünden neler kaybettim" filmi.
bugün londra-istanbul uçuşunda türk hava yolları firması tarafından yolculara izletilmiş filmdir. uçakta olunca daha anlamlı oldu bence güzel bir film seçimiydi. filme gelince dopdolu bir kadro herkesin ilgisini çekmeyecek bir hobi olsa da insanların önceliklerinin ne kadar farklı olabileceğini güzel yansıtmış bir filmdir. hakkında bu kadar az entry girilmiş olmasına üzülmekten kendimi alamadım.
konulu belgesel. meraklısını alır götürür.
olm n'oluyor lan? tüm dünyanın sinema anlayışı değişti de, bana mı haber vermediniz? imdb'ye bakıyorum: puanı 5.9; rottentomatoes'a bakıyorum: 39; criticker'a bakıyorum: 63. hâlbuki sıcak bi film bu. söyleyecek sözü de var. kişisel ihtiraslar, tutkular, öncelikler, maddiyat, maneviyat, fedakârlıklar, hayattan beklentiler, eylemler, cesaret, korkaklık, sevgi, saygı üzerine gayet dişe dokunur bi yapım. senaryo mu basit geldi, kuş gözlemciliği mi milleti itti, anlamadım ki. başroldeki üçlünün şirin ve gösterişten uzak oyunculukları, çoğu "cameo" sayılabilecek kadar az görünen kalburüstü aktör ve aktrisler ile david attenborough taklidiyle olayı bitiren john cleese'in anlatıcılığıyla gayet güzel bi film çıkmış ortaya. burada senaryonun kuş gözlemciliği etrafında şekillenmesinin de bilinçli bir tercih olduğu muhakkak. bi defa, kuş gözlemciliği pek çok insan için anlamsız ve vakit kaybı bir uğraş. zaten filmde de kahramanların en yakınları bile buna bir mana yüklemekte zorlanıyor. fakat, hayat her insan için ayrı anlamlar taşıyor ve eğer yaşadığımız ömrü kıymetlendirmek istiyorsak, başkalarına ne kadar anlamsız gelsirse gelsin, kendi tutkularımızın peşinden gitmemiz gerekiyor. bu bağlamda, film bu fikri izleyiciye çok güzel aşılıyor. açıkçası beğendim. çoğunluğun yerin dibine sokmasına da bi anlam veremedim. şirin ve basit bi film. ikinci kez izlenmez belki ama bu değersiz olduğu anlamına da gelmez.
bir çakma kuş gözlemcisi olarak söylemeliyim ki kuş gözlemciliği ile ilgili çekilmiş en iyi film. (ben işin keyif kısmındayım. görüyorum, çekiyorum, hissediyorum, kimseyle yarışmıyorum) --- spoiler --- diğer insanların gözlemcileri anlamamaları o kadar harika anlatılmış ki filmin bir çok sahnesi hayatımdan kesitler sunuyor. iş dünyasındaki insanların ne olduğu anlamayarak çekişmeleri, gözlemcilerin tüm hayatının kuşlardan ibaret olması kulaklıktan müzik yerine kuş seslerinin çalması, gözlemcinin fotoğrafçılara naziresi her yönüyle mükkemmel olmuş. son olarak küçük akbaba görmek için 3 yıldır her ay aynı çöplüğe giden birisi olarak, stu dürbünden bakıp "akbabalar" dediğinde gördüğüm sahne ile uzun süre kendime gelemedim. --- spoiler --- şimdi de filmin yanında kuşçuluk ile ilgili bilgiler verelim; bana göre filmin türkçe adı "yıl kertiği" olarak çevrilebilir. (tam çeviriyi amerika'ya gitmiş bir kuşçu yapsa daha doğru olur) kertikçilikte iki tür kertik var. birincisi hayat boyu kertiği, gözlemcinin hayatı boyunca gördüğü farklı türlerin sayısını gösterir. ikincisi yıl kertiği, bir yıl içerisinde gördüğünüz farklı tür sayısını belirtir. bir de buna ülke/bölge kertiği eklenebilir. bir türü bazı yerlerde görmek oldukça kolayken, gözlemcinin ülkesinde görebilmek mucize gibi bir şey oluyor. türü yaşadığı bölgede görmek hayat boyu kertiğine eklense de diğer gözlemciler için bir şey ifade etmemiş oluyor. zaten zevkli olan da görülmemiş türü görebilmek. kuşu hissetmek, takip etmek, sesini duyup görebilmek. (bkz: kertik) http://www.ornitofaunistika.com/…zi_i.folkmanis.mp3
özgür ruhlu filipa için izleyip, oynayıp akabinde yazdığım film. --- spoiler --- kuş delisi bu film, izleyicileri oldukça zorlayacak gibi gözüküyor. türkiye’den hemen hemen hiç kimse izlememiş filmi, yani rakamlar bunu gösteriyor. filmin içinde jack black olmasına rağmen durum bu. yalnız hatırlatayım, “kuş muş,” diyoruz ama, yanlış anlaşılmasın sakın. ülkü tamer’in, “çok canım sıkılıyor/ kuş vuralım istersen” dizelerinden çok çok farklı bir film bu. büyük bir emeğin ürünü. canı sıkılıyormuş, kuş vuracakmış, hadi oradan yıldo. gecikmiş ergenliğinden süregelen göç içgüdüsünden başka bir şey değil bu dizeler ve bizi hayal kırıklığına sürüklüyor. şaka bir yana, izledikçe ısınacağınız nadir filmlerden biriyle beraberiz. kuşları sevin ya da sevmeyin bu filmi izlemek zorundasınız. kuşçuların yılı büyük yıl’ın daha ortasında alaska’ya yolculuk başlıyor. bir kuşçu kendini bilmez bir şekilde nişanlısını da getiriyor yanına. kadının hayatı kayıyor afedersiniz. bostick adlı karaktere bayılacaksınız. onu sadece 2 dakika tanımanız yeterli. dalavereci, küstah, laubali ve bir psikolojik savaş makinesi. onun 536. kuşunu fotoğraflarken coldplay – viva la vida arkada fon olarak çalması ise biz müzik severleri oldukça üzüyor. “kudüs zillerinin çaldığını/ romalı süvari korosu’nun şarkı söylediğini duyuyorum/ benim aynam ol, ılıcım ve kalkanım ol/ yabancı bir tarlada amacını açıklayamadığım/ misyonerim ol/ eğer ben/ dürüst bir dünya yönetseydim/ aziz peder asla adımı anmazdı” işler gittikçe kızışıyor rakam oldukça astronomik ve canlı. herifler kuşa sevdalı. “bir roket atara bakar gibi/ astronotların yadigâr hanımlarına bakmam/ ve onları dinlemem/ çünkü ben/ kuşları severim/ şehirde kim geziyor bana ne/ manyak bir araba benim biçip geçse/ sürü içindeki bir inek gibi öylece bakar insanlar/ iyi de ben/ kuşları severim” “işte benim gözde kuşum. amerikan altın yağmurkuşu. gri-kahve. evet, bir çok kişi ona ikinci kez bakmayı düşünmez bile, fakat bu altın yağmurkuşu dünyanın en iyi gezginlerinden biridir. bu doğru. kutup bozkırlarına yavrular. arjantin güneyine doğru uçar ve geri döner, bir yıl boyunca. guatemala sahillerinin üstünde kendini gösterir. ve illinois çiftliklerinde. dokuz inç uzunluğunda, ancak ömrü boyunca yüz binlerce mil yolculuk eder. pasaport yok, güvenlik yok. tamamen özgürlük. evet. bu gri kuş şaşırtıcı şeyler gördü ve herkesin hafife aldığı bir kuştur.” yukarıda bahsedilen kuşun, afedersiniz ama, sol yumurtalığı bile olamayız. o yüzden bu dak’kadan sonra iyice akıllı olalım ve filmi adam gibi seyredelim. lakin her an kendimizi tekrar aciz ve köle hissedebiliriz. filmin gerisi tamamen çöp. bizim hilekâr, düzenbaz ve şerefsiz bostick 755 kuş türü bularak tekrar the big year’ı kazanmış da, bilmem neymiş de, bu bi’ hiç ve bi’ çöp. --- spoiler ---
kuşlar ve kuş gözlemciliğine ilginiz varsa kesin izlemeniz gereken, ilginiz yoksa da izlemek ile hiç birşey kaybetmeyeceğiniz sıcak bir film.
komedi değil. ama eğlenceli bir tema filmi. jack black'e bir şeylere gönül vermiş ortalama adam rolü hep yakışmıştır zaten. (bkz: the school of rock)
bana kuş gözlemciliği diye bir hobinin varlığını farkettiren film. izlenebilir seviyede.
