alan jay lerner'in yazdığı, müziklerini burton lane'in bestelediği 1960'lardan kalma bir broadway müzikali. ibdb'ye göre toplam 280 kere sahnelendikten sonra 11 temmuz 1966'da son temsili gerçekleşmiş. o günden sonra da bir daha adını duyan olmamış, ta ki 4 yıl sonra hollywood el atana dek. kendi değerinin farkına varabilmek üzerine kurulu bir hikayesi olan müzikal neredeyse hapşurur gibi hipnotize olabilen, düşünceleri okuyup telefonları çalmadan duyabilen, çiçekleri normalden 15-20 kat hızlı büyütebilen ama günde beş paket sigara içmek gibi bir tiryakiliği olan daisy gamble hakkında. miss gamble bu alışkanlığından (kendisi için değil, iş yemeğinde iyi bir izlenim bırakmak isteyen odun nişanlısı için) kurtulmak istediğinden avusturyalı psikolog mark bruckner'den yardım ister. hipnoz seanslarında gamble'ın önceki yaşamlarına gidebildiğini keşfeden doktor onun 1800'lerde londra'da yaşamış hali fettan melinda'ya aşık olacaktır. müzikalle ilgili erişilebilecek tek görsel materyal 1970'te vincente minnelli'nin çektiği film. senaryo olarak bazı değişikliklere ve yeniliklere de gidilmiş. örneğin doktor, yves montand'ın canlandırdığı ve telepatik hipnoz bile deneyen bir fransıza (dr. marc chabot) dönüşmüş; beni "eski üvey abi" (ex-step brother) kavramıyla tanıştıran ama orjinal hikayede olmayan rolüyle gencecik bir jack nicholson bulunuyor. regresyon anlarındaki sahnelerdeki barbra streisand, bir daha o kadar güzel sadece 90'larda madison square garden'da verdiği konserde göründü sanıyorum. hollywood müzikallerinin ölmeye yüz tuttuğu bir zamanda çekilmiş olan filmin en unutulmaz sahnesi şüphesiz new york'taki eski pan-am gökdeleninin tepesinde gamble'ın onu duyması için müthiş komik bir şarkı (bkz: come back to me) söyleyen montand. müzikale adını veren -ve böyle şekere bulanmış, salakça bir sevinç ve umut veren şarkılardan olmasına rağmen sevmemezlik edemediğim- şarkıyı filmde hem montand hem de streisand'in sesinden dinlemek mümkün. ki zaten böyle filmler, böyle şarkılar dünya sana "sen bir hiçsin" diye bağırırken dinlemek/izlemek için var. on a clear day rise and look around you and you'll see who you are on a clear day how it will astound you that the glow of your being outshines every star you’ll feel part of every mountain sea and shore you can hear from far and near a word you’ve never, never heard before... and on a clear day...on a clear day... you can see forever... and ever... and ever... and ever more. .
breaking bad 5. sezonunun 3. bölümünde kullanılmış mükemmel ağır ve baş döndüren şarkıdır.
