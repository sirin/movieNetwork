önsözünü anne bancroft'un yazdığı helene hanff romanı. anne bancroft fire adasında kumsalda otururken kumsalı tırmıklayan bir adam yaklaşıp, "tam sana göre bir kitap okudum" der. ertesi gün bancroft yine aynı yerde otururken adam kitabı getirir ve bancroft da okumaya başlar. bancroft'un bu romana olan ilgisini gören kocası romanın film haklarını satın alır ve yıldönümü hediyesi olarak eşine hediye eder. böylelikle anne bancroft beyaz perdede helene karakterini canlandırabilmekle kalmaz helene hanff ile de tanışma imkanına kavuşur. roman eski kitap düşkünü helene hanff'ın new york'tan londra'ya 84 charing cross road adresindeki marks & co. kitapçılarına yazdığı mektuplar ve kitapçıdakilerin ona yazdığı cevaplardan oluşur. helene ingiltere'de yumurta, et, şeker vb gıdaların yanısıra naylon gibi materyallerin oldukça pahalı olduğunu öğrenince noel, paskalya vb özel günlerde kitapçıdakilere hediye paketleri gönderir. kitapçıdakiler de kendisine pudding tarifleri ve el işlemeli masa örtüsü gönderirler. edebiyat aşkı ve kıtalararası dostluklar üzerine akıcı bir roman.
