1992de çekilmiş olan, the muppet show karakterlerinin oynadığı uzun metrajlı film. charles dickens'ın a christmas carol adlı romanından uyarlanmıştır. michael caine'in "ebenezer scrooge" rolünü oynadığı filmde, "bob crachit" rolünde de kermit the frog olağanüstü bir performans sergilemiştir. kitapta "jacob marley" olan karakter ise, jacob ve robert marley kardeşler adı altında statler ve waldorf tarafından canlandırılmıştır. bu iki karakterin seslendirdiği "marley and marley" isimli şarkı bu müzikal filmde yer alan en başarılı eserlerden biridir. filmde the great gonzo, charles dickens* rolünde boy gösterirken kendisine rizzo the rat kendisi olarak* eşlik etmektedir. film, the muppet show'un yaratıcısı merhum jim henson'ın oğlu brian henson tarafından yönetilmiştir. the muppet christmas carol, brian henson'ın ilk yönetmenlik deneyimidir.
