1994 yapımı michael haneke filmi. diger haneke filmleri gibi yabancılaşma üzerine kuruludur. 71 sekanstan oluşur, adını burdan alır.
turkcelestirilmis adi 'tesadufi bir kronolojinin 71 parcasi' olan film.
kent uclemesi'nin ucuncu filmi.
rastlantı ve zorunluluk ilişkisi üzerine ya da kaderlerimizin önceden belirlenemez anlık baht dönüşlerinde yazıldığı gerçeği üzerine bir filmdir bu. baht dönüşlerine kadarki hayatımız yalnızca bir kısır döngüdür... kesişen yollar, çatallanan yollar, rastlantılar, iç içe geçmeye başlayan akışlar hayatları yataklarından çıkarıverir. ve isimsiz insanlar yalnızca 3. sayfa haberlerine dönüşüverir...
sessiz film oynarken karsi takimin kesinlikle bilemecegi bir film.
la pianiste ile bendenizi sarsan*, ardından "a clockwork orange'la yarışır bu" dediğim funny games ile "yeni bir favori yönetmenim var" havalarına girmeme yol açan michael haneke beyefendi'nin bünyemde büyük hayalkırıklığı yaratmış filmidir. yuh yani arkadaş, enteliz diye bu kadar da üstümüze gelinmez ki. kadermiş, çatalanan yollarmış, bin tane film izledik bunları tema edinen; hiçbiri bir pinpon oyuncusunun antrenmanını beş dakika boyunca kesintisiz vererek beynimizi pörsütmedi ve sabrımızı taşırmadı.
bu filmin masa tenisi sahnesini sıkılmadan izleyebilen herkesi sabır taşı ilan edebiliriz heralde. hayır ben biliyorum bazıları sıkıntıdan topları saymaya kalkışıyor, '71 tane mi acaba?' diye. bir de gazete satan dükkanda cumhuriyet varmış, ben göremedim.
filmdeki gazete satan dükkânda cumhuriyet vardır evet, üstelik manşeti de filmde daha sonra da bahsi geçecek olan pkk ile ilgilidir.
ozellikle haneke'nin diger filmlerini gorup begenenler tarafindan mutlaka izlenmesi gerekir. yalniz izleyiciye iskence orani biraz daha fazladir. pinpon sahnesi akillara funny games'daki formula1'li sahneyi cagristirir, isyan ettirir, koltuk tekmelettirir. kafa bosken, hayatta baska hicbir sikinti stres yokken izlemek salik verilir. cocuklarin ulasamayacagi yerde muhafaza ediniz, soguk iciniz. evet delirdim.
71 parçaya bölünmüş bir çıldırma hikayesi. amok koşucusuna dönüşüp sonunda intihar eden avusturyalı bir öğrencinin gerçek hikayesinin kurgusal anlatımı. haneke'nin bu 71 sekansı yan yana koyma hünerine hayran kalmamak mümkün değil. benny's video'da olduğu gibi yine arka planda yugoslavya'daki savaş var.
haneke'nin, somali'ye düzenlenen bm operasyonu ve saraybosna'da savaş koşulları altında yapılan yılbaşı hazırlıkları arasında flash haber olarak yer bulan bir üçüncü sayfa cinayetini anlattığı harikulade filmi. neredeyse her filminde bir şekilde yer alan medya eleştirisi burada doruk noktasına ulaşırken, kanımca avrupa ve kent hakkında en çok ipucu verdiği filmi de yine bu olmuş. son fragmanda benzin istasyonu görevlisinin cinayetin neden işlendiği sorusuna verdiği "bilemiyorum. çok saçma" yanıtı ise tüm anafikri anlatıyor.
medya destekli şiddetin insan davranışlarına farkına varılmaksızın nasıl sirayet ettiğini çarpıcı bir şekilde ifşa eden michael haneke filmi. doksanların savaşlarla çatışmalarla dolu kaotik ortamı filmin altyapısını adeta kendiliğinden oluşturmuş desek yanlış olmaz. televizyonda dönen haberlerde yugoslavya'daki iç savaş, kuzey irlanda'daki ira saldırılarının yanında pkk'nın bir köy kahvesini makinalılarla tarayıp, köylülerin ölümüne sebep olduğu bir habere de yer verilmiş. izlemesi gerçekten sabır gerektiriyor ama sonu o sabıra değecek.
meşhur masa tenisi sahnesi dikkatli izlendiğinde* hipnotize etkisi yaratabiliyor ya da aphex twin dinliyormuş gibi olabiliyorsunuz. ayrıca aphex twin o sahneyi seyretse kesin bi albüm çıkarır *
--- spoiler --- bahsi geçen masa tenisi sahnesi tam 2 dk. 51 saniyedir. böyle söyleyince ee ne var ki denebilir. iyi izlemeler dilerim ahahahah --- spoiler ---
meshur sahnesine* asagida bulunan baglantidan ulasilabilir ve izleyenlerin duygularina ortak olunabilir. --- spoiler --- http://www.youtube.com/watch?v=40_q5_1vysi --- spoiler --- "bambaskaymissin, michael haneke" demenizi saglar.
kanımca yaşayan en büyük yönetmen michael haneke'nin duyguların donması (kelime çevirisi böyle bokta şey) üçlemesinin 1994'te çektiği son filmi. aslında şöyle bir şey söyleyebilirim. ilk üç film haneke filmleri için bir zemin hazırlar. şöyle başlayalım. der siebente kontinent: funny games, benny's video: funny games, cache 71 fragments...: code inconnu*, le temps du loup la pianiste biraz daha ayrıksı duruyor. ama ben onu yine de der siebente kontinent'e yakın buluyorum. girizgahtan sonra bu filme geçelim. filmin başındaki prologtan filmin gerçek bir hikayeye dayandığını düşünüyoruz. aslında hadi lan deriz belki 1994'te olsak. ama 15 yıl geçmiş. dünyanın öbür ucundaki okul kampüslerini basan öğrencileri medya aracılığıyla izlediğimiz için çok da garipsemiyoruz. ve bir göçmenin yolculuğu ile jenerik akıyor. ve genelde filmin yapısı ile ilgili bir fikir elde ediniyoruz. filmde genelde one shot tabir ettiğimiz tek kare tek adam tarzını görüyoruz. bu da bireyin yabancılaşmasını anlatmaya gayret eden bir yönetmen için en işlevsel tekniklerden biri. bireyin kalabalıklar içindeki yalnızlığını vermek adına. aslında filmi tersten okumak daha mantıklı. buna şimdi karar verdim. bir haber. bir çocuk bankaya girmiş üç kişiyi vurmuş sonra da kendini vurmuş. olay yerindeki benzinciye soruyorlar, ne biliyim bence çok saçma diyor. sadece bir parçasını gördü benzinci hikayenin. bir kare. bozuk parası olmayan bir genç adam gördü. ve anlam veremedi. bizim en azından 71 parçamız var puzzle'ı birleştirebilmemiz için. en çok ilgimi çeken üç karakter var. üç kuşağın temsili gibi bunlar. birincisi yaşlı adam. kızı bankada çalışıyor ve kendisiyle mümkün olduğunca az iletişim kuruyor. o uzun telefon konuşması. aralarında yüz yüze 15-20 saniye geçen diyalogu dakikalarca telefon kurmaya çalışıyor yaşlı adam. ikincisi karısıyla mutlu olmayan bankaya para taşıyan ikinci kuşak adam. küçük bir bebekleri var. bir gün yemek yerken karısına veya içtiği biraya seni seviyorum diyor ve karısıyla tartışmaya başlıyorlar "sen bana nasıl seni seviyorum" dersin diye. ve tokat. üçüncüsü de amok koşucusu genç çocuk. yeni kuşak. kendi aralarında tehlikeli oyunlar oynayarak vakit geçiren gençlerden biri. iddiaya girerek tangram oynuyorlar, mikado ve bireysel silahlanma. masumiyetin iddiadaki parayla ve silahla kaybolması. ve aslında bir eğlence olan masa tenisi gibi masum bir sporun ne kadar vahşi olduğunun gösterimi. oyundan zevk alan bir gençten ziyade bir makineyle ölüm maçına çıkmış bir android gibi. hayattaki her şeyin makineleşmiş reflekslerden oluşturduğunu gösterir gibi. o da yaşlı adam gibi annesiyle telefonla iletişim kurmaya çalışıyor. iyi bir evlat görünümünde. para, savaşlar ve ölüm. fondaki açık televizyon ve radyoda bir mesaj bombardımanı. dünyanın dört bir yanında savaşlar var. insanlar ölüyor. bir yanda da ekonomi. hayatı kolaylaştıran yenilikler. hepsi daha rahat yaşamak için, daha ucuza. ne demekse. bir de çelişki olarak kimsesiz çocukları evlat edinen bir aile var. çok sempatik bir aile. ama o duygusal patlamanın olduğu sahne onlardaki sahteliği ortaya koyuyor. bizatihi kötü olduklarını göstermiyor bu. sadece öyle bir mesaj bombardımanı altındalar ki neye nasıl tepki verecekleri ve bu tepkilerin ölçüleri çoktan kaçmış gitmiş. ve bir anlayışsızlık. bu dinamit fıçısı örgünün fitilini ateşleyiveriyor. sonra oturup düşünüyorsun. niye oldu lan bunların hepsi. veya çocuğa dönüp soruyorsun niçin böylesin. halbuki mesele cevapta değil sorunun kendisinde. jacques verges'i de buna bağlarsak, her suç topluma sorulmuş bir sorudur. göçmen çocuk da bu anlayışsızlığın bir kurbanı. kendi yaşıtı bir çocuk fahişenin tavsiyesi üzerine avusturya'ya kaçtığını anlatıyor. ama çocuğun dramından o kızın dramı gözden kaçıyor. çünkü kameranın çocuğu çekiyor. satır aralarında çok daha büyük dramlar var. genç üç kişiyi ve kendisini niye vurdu diye düşünüyorsun değil mi. hadi türkiye'deki hikayeden gidelim. pkk'nın 38 kişiyi öldürdüğünü anlatan bir haber var. tamam milliyetçiliğimizi geçelim. bosna var, somali var, filistin var. 10 saniyede onlarca yüzlerce kişinin ölüm haberi geliyor. dört kişinin ölümü bizi sarsıyor. peki, mal mıyız? belki de daha fazlası. 3.50/4.00
birilerinin hayatı, yani gerçeğin ta kendisi olan olayların, başkalarının televizyonda izlediği görüntülere dönüşmesi üzerine 71 tane parça. savaşta gerçekten ölen insanların, haberlerde, akşam yemeği esnasında izlenen hikayelere dönüşmesi üzerine.
--- spoiler --- 71 sekans. 71 parcalik bir puzzle’dir bu film. jenerikte sok olmaya baslarsiniz. yapayalniz hissedersiniz siz de bir adamla birlikte. ve yalnizliktan, bir cocuk olarak kurtulursunuz. elleriniz iki yana acilmis, bir metro istasyonunun kenarinda yururken, sizi anlayabilen birilerini gormenin sevinciyle. en cok.. dusunup durursunuz film boyunca. rastantisallik cikmaz aklinizdan hic. kader dersiniz. 3 dakikalik bir sahnede. toplari sayarken bulursunuz kendinizi ve kufredersiniz. sabretmeyi ogrenemediginiz icin en cok. rahat bir yasam. huzur. hepimiz bunlari istiyoruz degil mi ? peki ya savaslar ? olum ? para ? haneke, gozunuze sokuyor bunlari. televizyondan da, radyodan da, medyadan da nefret ediyorsunuz. her mesaj, daha cok batiyor gozunuze film ilerledikce. 4 olu goruyorsunuz. 4 olum. olum soguk geliyor. film bitiyor. ve siz, bir silahiniz olsa, kafaniza sikacak gibi hissediyorsunuz! “kitaplar her zaman sinemadan daha etkilidir. cünkü okuyucuya bi sey göstermez, hikayeyi kendi hayal gücüyle sekillendirmesine izin verir. sinemada da bunu yapmak mümkün aslinda. sinemada, o anki kare ille de gösterdigi seyi anlatmak zorunda degildir. bazi yönetmenler bundan bihaber. ne anlatiyorlarsa onu gösteriyorlar, ne gösteriyorlarsa onu demek istiyorlar. sanat bu degil” der haneke. ayni adam, siddeti mesrulastirir. bana “yabancilasmak” fiilini gorsellestirmek konusunda ne kadar usta olunabilecegini gosterir. duygularin nasil da birbirine girebileceginin canli kanitidir. o da bizler gibi, nefes alir. ve verir. --- spoiler ---
linklerinin bulunmasi oldukca zor olan film. internetten film indirdigimden degil. sadece merak ettim, o yuzden baktim.
"masa tenisi sahnesi biraz daha uzun olsaydi keske" dedigim, yine guzel bir haneke filmi. masa tenisi maci izliyormuscasina izledim acikcasi. diger filmlerinden farkli olarak bir bucuk saatin sonunda, filmin bitmesine 5 dakika kala altin vurusu yapmistir, ben de bu arada bulasiklari yikadim tabi.
haneke*'nin soğuk üçlemesinin en zor filmi. kurgusu der siebente kontinent gibidir ama karakterler arasındaki bağı çözene kadar film bitiyor zaten. --- spoiler --- film sırasında gösterilen haberler ile insan ilişkileri arasında bağ kurmaya çalışırsak ülkelerin yaşadıkları terör problemleri ile uluslararası insan ilişkileri benzerlik taşıyor gibi. avusturya'ya kaçan romen çocuk ile yurtdışında okuyan öğrencinin yaşadıkları buna örnek olabilir. üçlemenin diğer filmleri ile "burjuvaziyi yargılamak" açısından biraz farklıdır bu film. ama yine de çok şey anlıyor insan arka planda... ayrıca masa tenisi sahnesinden çok yaşlı adamın kızı ve torunuyla konuştuğu sahne daha sıkıcıdır bu filmde kanımca. 5-10 dakika sürüyor sahne. --- spoiler ---
sair burada insanlarla gercekler arasindaki mesafeye seslenmis.
cumhuriyet gazetesi'nin görüldüğü söz konusu sahne için: http://i418.photobucket.com/albums/pp270/iruneach/adsz-20.jpg
haneke'nin en az uyku getiren filmi. birkaç kez kendimi esnerken yakalamak dışında pek bir sedatif etkisi olmamıştır. yani demek istediğim şudur ki sıkılmadan izlenebilir ama en nihayetinde bir haneke filmi, ne kadar eğlenilebilir? orası meçhul.
haneke'nin bir diğer* cinnet modern filmi. filmde ayrıca yoğun bir şekilde medya eleştirisi var. ayrıca (bkz: savaşta barışta kapitalizm öldürür)
ikinci bir seyri hakeden film.
meşhur masa tenisi sahnesini kıskanıyorum aslında ben. hipnoz ediyor. benzerini de yapamazsın işte.
bu film, belli belirsiz bir fısıltıyla bana şunu söylemiştir: "hayat böyle bir şey." tahmin ederim, fısıltıyla söylendiğinden, kendi kendine konuşanların, sözlerine muhatap aramayanların kelimeleri ağzının içinde yuvarlaması gibi söylendiğinden işitilmesi biraz dikkat gerektiriyor. işittiğimden emin olamadığım bir başka kırık dökük cümlede ise yaklaşık olarak hayatın sağlığa zararlı olduğu söyleniyordu.
pkk'den bahsedilen tek tük yabancı filmlerden biridir herhalde. ayrıca masa tenisi sahnesinde sıkılan adamın sinema zevkine sokayım. hiç bitmesin istediğim bir sahnedir o, 10 dakika sürse "niye bu kadar uzun lan?" demem.
ileri-ileri tuşlarına basa basa izlerken masa tenisi sahnesinde "acaba ileri tuşuna basamadım mı ki hiç ileri gitmiyor" dediğim film. meğer o kısım bir kaç dakika imiş, ileri ala ala izlerken bile sıktı yani.
filmde ön plana çıkarılan tema pek çok filmden farklı. --- spoiler --- her biri ayrı dramatik olay yaşayan insanlar ön planda. onların evlerindeyiz, hayatlarının içindeyiz; savaşa dair sıkıntıları mevzu değil, savaşı ve terörü sadece medyadan gözlemliyoruz. medya sahneleri de son derece gerçekçi. biz de tıpkı o benzinci gibiyiz, filmde görüp sarsıldığımız olayları gerçek hayatta sırf bilgisizliğimizden "ne ilginç olay" diyerek geçiştirip, anlam veremiyoruz. sonu cidden şaşırtıcı, tek sorun da bu aslında...sadece ve sadece şaşırıp kaldım. 71 parçanın kesiştiği anın farklı olmasını, mesela bu insanların birbiriyle ilginç bir şekilde ilişkili çıkmasını bekledim sanırım. hikayelerin içine derinlemesine girmek istedim belki bilemiyorum. çok şey istiyor da olabilirim! --- spoiler --- uzunca vaktiniz, sabrınız varsa ve kafanız dolu değilse eleştirecek/beğenecek şeyleri seçebileceksiniz demektir, izleyiniz. zira halet-i ruhiyenize asla uymayacaktır.
üçlemenin ilk iki filminde radyo ve tv vasıtasıyla dünyadan haberler aktaran haneke son filmde dozajı arttırıyor. öyle ki filmin neredeyse 1/10'u haberlerden oluşuyor. erken 90'ların bir özeti gibi aslında. somali, bosna, iran, israil, türkiye, pkk, lübnan, michael jackson'ın taciz suçlamaları vb... son kertede üçleme içerisindeki en heyecansız, en az tedirgin edici film.
masa tenisi sahnesiyle akıllara kazınan film. belli belirsiz güldürür.
filmde her biri kendi yalnızlığını, kendi acılarını yaşayan insanların hayatları bankada kesişir. bunun da üzerinde düşünmekte fayda var. kanımca bu film, üçleme içindeki en sert sistem eleştirisidir. sonuyla da insanı güzel bir sarsar.
