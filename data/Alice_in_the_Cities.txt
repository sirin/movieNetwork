(bkz: wim wenders) amerikada baslayip almanyada biten bir yol filminde, gazetecinin (bkz: narrator) yaninda alice isimli ufak bir kiz cocugu vardir. yabancilasma, gerceklige yabancilasma, odakli film.siyah beyaz.bir otobusun icini gosteren kare kalmis sadece gozumde. bir de bulutlar.
hiç unutamadığım filmlerdendir. hele issız yolun kenarına park etmiş kamyoncunun, kamyonun aynasında tıraş oluşu; bir spor arabanın hızla yola girip kavisi tamamlayıp göle uçuşunu, omuzunda havlusu, yüzünde köpüğüyle sakin izleyişi hala gözümün önündedir.
müzikleri zaman zaman filmin önüne geçecek kadar iyidir.
wim wenders'in 1974 senesinde çektiği yol filmleri üçlemesinin ilk ayağı. (diğerleri falsche bewegung ve im lauf der zeit) hem görsel hem tematik anlamda yeni alman sinemasının en önemli filmlerinden birisi. filmin bana kalırsa en büyük artıları bilhassa yer yer dökümanter film olduğu düşüncesi uyandıran siyah-beyaz nefis kent görüntüleriyle göz dolduran robby müller'in titiz ve öyküye hizmet eden sinematografisi ve özenle yazılmış diyaloglarıdır. arabayla yolculuk yapılırken kameranın sokaklara ve olan olaylara odaklanması, dökümanter hissiyat oluşturması açısından roberto rossellini'nin yenilikçi filmi viaggio in italia'yı anımsattı bana. filmin özellikle new york'da geçen sekanslarındaki diyaloglar ise wenders sinemasının temel temalarını oluşturuyor; yabancılaşma, yalnızlık, kararsızlık, yurtsuzluk vs vs. -spoiler- philip'in bir benzin istasyonunun fotoğrafını çektiği sahnede fotoğrafa bakıp ''asla gördüğünü yansıtmıyorlar'' sözü ile wenders filmin henüz başlarında meseleyi ortaya koyar. sonrasında philip'in motel odasına yerleşip, televizyonda bir klasik amerikan fimi izlerken filmin bağış ve tatil köyü reklamları ile kesilmesi ile çılgına dönmesi ve televizyonu yere fırlatması sahnesiyle wenders kişisel temalarına bir sistem eleştirisi de ekler. hatta philip'in alice'nin annesi lisa'yla kaldığı motelde lisa'ya söylediği '' amerikan televizyonlarının en zalim yönü her ne kadar bu da oldukça kötü olsa da herşeyi reklamlarla kesmesi değil, önünde sonunda bütün programların reklama dönüşmesidir'' sözü ile bu eleştiri taçlandırılır. wenders philip karakterinin yaşadığı aidiyet sorununu da philip ve kız arkadaşının nefis bir diyaloğu üzerinden anlatır: -dünya ile bağlantımı kaybettim. -sen bağlantını çok uzun zaman önce kaybettin. bunun için amerika'yı baştan başa dolaşman gerekmiyordu. kimliğini yitirince dünya ile olan bağlantını kaybedersin. ve bu olalı çok uzun zaman oldu. bu yüzden hep kanıta ihtiyaç duyuyorsun; hala var olduğunun kanıtına. hikayelerin ve tecrübelerin; onlara çiğ yumurta gibi davranıyorsun. sanki birşeyleri yaşıyormuşsun gibi. ve bu yüzden fotoğraf çekmeye devam ediyorsun. gördüklerini gerçekten kendin görüp görmediğini kanıtlamak için. bu yüzden buraya geldin. böylece birisi seni ve gerçekte kendine anlattığın hikayelerini dinleyebilecekti. uzun vadede bu yeterli değil canım. -doğru fotoğraf çekmemin kanıtlamakla ilgisi var. fotoğrafın belirmesini beklerken kendimi garip bir şekilde huzursuz hissediyorum. çektiğim fotoğrafı gerçeğiyle karşılaştırmak için sabredemiyorum. ama karşılaştırmak bile beni sakinleştirmiyordu. fotoğraflar gerçeğin yerini hiç tutmuyordu. filmin en kalite ve takdirlik sahnesi alice ve philip'in yanyana çektirdiği 4 adet üstüste sıralı fotoğrafta, her ikisinin filmin başından beri geçirdiği ruhsal deviniminin özetlenmesiydi; mutsuz ve cenazeyi andıran suratların giderek neşeli hallere bürünmesi. bu sahne wenders'in değil bu filmde, tüm filmografisinde dahi çektiği en şahane sahnelerden birisidir. bu arada filmin başlarında philip karakteri cafede dışarısını ayakta izlerken wim wenders'in kendisi de kısa bir süre görünüyor. philip karakterinin birkaç metre arkasında, elleri cebinde ayakta dışarısını izleyen gözlüklü eleman wenders'in ta kendisi. philip'i görünce ağzını kapatan bir kadın ve kocasından oluşan bir türk ailesi de kadraja takılmış. -spoiler-
söylencek çok şey var tabi. ama herhalde wim wenders'in anlatmak istediğinin ötesinde bir şey filmi bugünün izleyicisi için daha da ilginç kılıyor 40 yıl öncesinin şehirlerine makyajsız bir bakış. koyunlar, fabrikalar ve yerleşim birimlerini bir arada görebileceğiniz 70lerin almanya'sı red light district'i tarumar edilmemiş bir new york. ve daha bir sürü detay hepsi yıllar geçtikçe filmi daha da değerli kılıyor... --- spoilerımsı --- -muhtemelen- helikopterden yapılmış tek çekim son sahnesi ile de şahane bir final yapmış. --- spoilerımsı ---
baş roldeki adamın inanılmaz derecede soner arıca'ya benzediği film.
