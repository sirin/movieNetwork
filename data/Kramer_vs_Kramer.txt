trtcilerin en sevdigi film olarak, uzun donem ekranlarımızda arzı endam eden bir sinema klasigi
oscar almıştı yanılmıyorsam, 1 de galiba ilginç 1 şekilde oynadığından 1 sene sonra almış...
bebe salıncaktan düştüğünde "şimdi ölse film bitse" dediğimi hatırlıyorum. şampiyonda da ölmemişti o piç kurusu ismi neydi? ricky schneider mı ne? ricky isimli şahsiyetlere kıl olmak doğru bi hareket imiş...
sutlu yumurtali ekmek olayini ogrendigim film.
(bkz: kramer kramere karsi)
madcesi "cry more vs cry more" olan aglatici film
anneyi de merly streep oynamıştı.
küçükken kadınlar matinesi formunda yerlere anneyle giriş iznimiz olmasından ve bu yerlere girmenin annenin kuyruğunda olduğumuz için bir opsiyondan çok zorunluluk olmasından dolayı yaklaşık 10 kere değişik kişilerin evinde hatunların burunlar kırmızı, elde mendil ya da tuvalet kağıdı, hüngür hüngür ağlayarak izlemelerine şahit olduğum film.
şimdi ismini hatırlamadığım bir filmde geçen film muhabbeti sırasında dublajın azizliğine uğrayan ismi "kremci kremciye karşı" diye çevrilen film... neden bahsediyo bunlar yaw diye düşünüp, olayı farkettiğimde kendimi yerden yere vurmuştum... hala izi vardır...
bana yumurtali ekmegi sevdiren film.
kucukken anne ve babayla gidilen filmlerden ilk akilda kalani. bunun nedeni "neden getirdiler bunlar bizi bu filme? acaba bosanacaklar da yolunu mu yapiyolar?" paranoyasi olabilir elbette.
baba, anne evden ayrıldıktan sonra annenin fotoğraflarını kaldırır.. küçük kramer kaldırılan o fotoğraflardan birini seçer alır.. küçük kramer'in seçtiği siyah-beyaz fotoğraftaki meryl streep bakışını hangimiz unutabildik ki? onca yıl geçti ama hala gözümüzün önünde o bakış.. ben pek severim bu filmi.. naif.. insanin içini ısıtan ama çokca da acıtan bi film.. müzik seçimi ve jeneriği de sağlamdır..
oyuncularına senaryo dışında filme katkıda bulunmalarına en çok imkan tanıyan; kendilerini, kişiliklerini ve fikirlerini de eklemelerine izin veren filmlerin başında yer alır. dustin hoffman filmin çekilme evresinde de ilk karısından boşanma aşamasında olduğundan filmdeki sahneleri birebir yaşayarak yansıtmış; çocukları ile arasında olan bağı ve sevgiyi de bizzat aktarma fırsatı bulmuştur. 9 dalda aday olup, 5 dalda oscar kazanmıştır film. sahnelerin çoğunda dustin hoffman'ın katkısı büyüktür. hatta filmin senaristi robert bentonın jenerikte isimlerinin birlikte anılması teklifini dustin hoffman alçakgönüllülük göstererek kabul etmemiştir ki bu senaryo ile robert benton oscarı kucaklamıştır. çok derin, bir o kadar da etkileyici bir film.
her bir yönüyle dört dörtlük, beş beşlik, altı sekizlik harikulade bir film. aldığı oscarları her molekülüne kadar* hak eden, izlerken duygu selleri modunda olsanız da bunu duygu sömürüsüyle değil, gerçekten çok zor bir durumu gerçekçi ve çarpıcı bir şekilde anlatmasıyla başarıyor. filmdeki her oyuncu harika, çocuk da, meryl streep de, ted'in avukatı rolündeki adam da... ama dustin hoffman öyle bir döktürüyor ki en az rain mandeki performansı kadar iyi. bu filmde yalnız beni sinir etmiş önemli bir nokta var. ted efendi karısını bu kadar mı az seviyor, bu kadar mı az önemsiyor da, karısı basıp gittiği zaman hiç peşinden koşturmuyor, n'oldu bu kadına diye düşünmüyor, hayret ettim. filmin asıl konusunun çocuk merkezli olması nedeniyle adamın karısıyla olan ilişkisi fazlasıyla es geçilmiş. karısı gidince adamın tek yaptığı arkasından el sallamak* olarak kalmış sadece, hele kadının karakterinin de aslında ruh hastası değil, çocuğunu çok seven bir anne olduğu bu kadar vurgulanmışken. önemsenmeyecek denli ufak bir ayrıntı değil ama yine de film mükemmel. bu arada 1979 oscarlarının sahibidir kendileri en iyi film, en iyi erkek oyuncu(dustin hoffman), en iyi yardımcı kadın oyuncu(meryl streep), en iyi yönetmen(robert benton), en iyi uyarlanmış senaryo(robert benton) şeklinde.
filmin buyuk bir kisminda meryl streep'in oynadigi karakterin kafasini yarma istegi uyandiran film.. --- spoiler --- neyse ki sonradan cocugu ted kramer'e birakiyor da, goz yaslarimizi silip soyle bir gulumsememize firsat veriyor.. aslinda bu sekilde - yani o kadina, joanna'ya karsi kotu gozle bakmamizda - filmin yonlendirici bakis acisi da etkili.. mesela joanna'nin ayrildiktan sonra neler yasadigi gosterilmiyor, sadece mahkemede joanna tarafindan dillendiriliyor.. biz olaylari, ted'in bakis acisindan goruyoruz.. onunla beraber filme dahil oluyoruz.. ayrica onun yasadigi degisimi asama asama izliyoruz.. en basitinden filmin basinda fransiz tostuna sut koymayi unuturken, sonunda fransiz tostunu hazirladiklari vakit oglu yumurtayi cirparken, buz dolabini acip sutu aliyor ve kabin icine kendisi sutu bosaltiyor.. ve biz bu fedakarliklari, bu degisimi gordukten sonra cephemizi belli ediyoruz.. --- spoiler ---
vallahi aile dramasını da geçiyorum, çekilmiş en güzel filmlerden biridir. madem vakit babam ve oğlum vaktidir, hadi en duygusal filmlerden biridir de diyeyim. süper realist metni, süper oyunculuğu, özel bir numara gerektirmese de fire vermeyen yönetimiyle her kulvârda söz sahibi, meryl streep 70'lerin sonunda en güzel, dustin hoffman istikrar kal'ası, çucuk bal. boşanma mağduriyetini groteskleştirmeden, hayli gerçekçi (iş hayatına etkilerini vesair göstererek) ve senaryonun yükünü ekstra bir olay örgüsüne yüklemeden resmeden, tek tek fenomenlerin sinemaya yansıması (deprem, babanın ölümü, sevgilinin orospu olması) listesinde boşanma'yı temsil eden ikonik bir film.
seinfeld'in the pilot adli bolumunde gercek kramer, jerry ve george'un dizisinde kramer'i canlandiracak sahis ile karsilastigi vaziyeti hatira getirse de pop kulturde bu baslik, vaktiyle pek ragbet gormus (artik bir parca biktirmis) bir bosanma hikayesini anlatan sinema yapitidir kramer vs kramer..
bir sabah kahvaltıda yumurtalı ekmek sürpriziyle karşılaşmama sebep olan film.
kusursuz oyunculuklarla su gibi akan, pek berrak bir filmdir bu. dustin hoffman, meryl streep ve justin henry (şirin velet) sadece oyunculuklarıyla, hikayesi çok da ekstra bir şey olmayan bu filmi yüceltmişler ve best picture yarışında apocalypse now'ı tokatlamışlardır. dondurma sahnesi, dustin hoffman (cc) ve billy (the kid) arasında emprovize oluşturulmuş ve eklenmiştir. çocuğun parkta düştüğü sahne ve sonrası çok dokunaklıdır (ühü).
hollywood'un hünerli ellerinde aldatmacayla yoğrulmuş bir filmdir..hep beraber kahroluyoruz bu çekirdek aile dramını izlerken..nihai olarak süper kahraman baba karakteri oluyor zannımca..ve çekip giden kadına 'hey sen, kır dizini otur çocuğuna bak' şeklinde hoyrat bir tavır takınmıyor da cefakar baba imgesiyle yelkenlerimizi suya indiriyor.sabırla öğreniyor süper baba 'french toast' yapmayı.'helal be' diyoruz biz de.annemizin hayalleri varmış, kendisini var etmenin anne olmak dışındaki yollarını da keşfetmek istermiş..ne gam..
annenin gitmesiyle hayatın nasıl altüst olduğunu birebir gördüğümüz filmdir. oğluyla ve karısıyla iletişim kurmakta zorlanan, kendini işine kaptırmış bir baba ve hayatındaki amacın ne olduğunun kararsızlığını yaşayan bir anne... film güzel ve küçük ayrıntılarla dolu. en güzeli de daha filmin başında ted oğluna bir french toast yapamazken, filmin sonunda bu işi ustalıkta kotarması. ted karısının fotoğraflarını bir bir kaldırdıktan sonra oğlunun çekmecesinde kaldırdığı resimlerden birini bulması ve bunu hemen oğlunun başucuna koyması. billynin yaramazlık etmesinden dolayı annesinin gittiğini düşünmesi ve dondurma olayından sonra babasından özür dilemesi... daha da gider bu.
şu güzelim filme ilişkin bir detay da ben vermek isterim, böyle zehir zemberek, böyle ateş püskürürcesine, tanım yaparcasına: türkiye'de zeki alasya tarafından 2001 senesinde çekilmiş, dustin hoffman'ın canlandırdığı karakteri süheyl uygur'un oynadığı her şey oğlum için adlı bir televizyon filmi remake'i de bulunan oscarlı holivud yapımıdır. yineliyorum, süheyl uygur..
taraf tutan filmdir. bu filmi çocuk karakterin yaşlarındayken ve birkaç defa da ortaokul yıllarımda izledim. anneye ne kadar kızdığımı ve babaya ne kadar acıdığımı hatırlıyorum. film, bizi o yönde düşünmeye itiyor. dün yıllar sonra yeniden izledim filmi. ve biraz sinirlendim. aslında alıştığımız, babanın çocuğu terk etmesi senaryosundan farklı. ama fark annenin terk etmesinde değil, terk ediş şeklinde saklı. anne baba anlaşamaz ve ayrılır. çocuk annede kalır. çünkü çocuğun anneye daha çok ihtiyacı vardır. bu fikri kafamıza sokan zihniyetin allah belasını versin. böyle bir şey yok. bir çocuğun anneye ihtiyaç duyduğu kadar babaya da ihtiyacı vardır. filmde annenin evi terk etme sebebi, yok olmaya başladığını fark etmesi. birinin kızı, diğerinin karısı veya annesi olmaktan başka bir sıfat arıyor kadın. öyle yıpratıyor ki kendini, küçülüyor. kendini değersizleştiriyor. bir şeyleri hak etmediğini düşünüyor. buna tek bir sebep bulmak yanlış olur. elbette kendisi de suçlu ama eşi de bu konuda büyük bir rol oynuyor. ve aslında terk ediş değil bu, bir ara verme. hepimizin zaman zaman ihtiyaç duyduğu bir ara. sırf anne olduğu için sırf çocuğunu bıraktığı için (ki bıraktığı bir yabancı değil, çocuğun öz babası) kötü olduğunu düşünüyoruz. yedi yaşına gelmiş çocuğunun okulunun saat kaçta başladığını, kaçıncı sınıfa gittiğini, ne yemeği sevdiğini bilmeyen bir babası var. ve biz anneye kızıyoruz(!) bir baba ve oğlunun en başında kurması gereken yakınlığı, bir terk ediliş sebebiyle yıllar sonra kurmasını anlatıyor kramer vs. kramer. bunu sağlayan da annenin ta kendisi… filmi sonlandıran da yine kadının özverisi oluyor. hem ağlıyor hem gidiyor. ama bu sefer gitmek istediği için değil en başından beri olması gereken ilişkinin ancak gidişiyle devam edeceğini bildiği için. bir yokluk bir filmi bu kadar doldurabilir.
meryl streep' in masum duru güzelliinin yanında dustin hoffman' ın ted rolüyle gönüllerimizde taht kurduğu hüzün dolu bir aile dramı. filmde özellikle çocuğun bütün masumiyetiyle yaşadığı gelgitlerin çocuğun ruh dünyasında yarattığı duygusal travmayı çok güzel yansıtmış bir film olarak dikkat çekiyor. aynı zamanda kariyer uğruna elindekilerin kıymetini bilemeyen bir babanın trajik boşanma mücadelesinde olması gereken baba rolünü yeniden kazanmasıyla filme özel bir anlam kazandıryor.
üç kişiyle ne kadar başarılı bir film çekilebilirin cevabı.
insanin hem icini acitan hem de insana kendini sevdiren film.hele ki kucuklukte babanin sizi yumurtali ekmeklerle kahvalti ettirdigi animsanirsa insanin icini daha da isitan filmdir..
romanı ile sinema uyarlaması arasında dağlar kadar fark vardır. kitapta anne çocuğunu ayak bağı olarak görür, kendisini eve hapsettiğini düşünür, hayalindeki yaşam çok daha rahat ve eğlencelidir. bir çocuğa bakmak ve onun sıkıntısını çekmeyi tutsaklık olarak görür. sonra döner çocuğu geri almak ister. ne de olsa kendi çocuğudur. hakim de tutar çocuğu terk edip gitmesine rağmen "anne olması" gerekçesiyle kadına verir. o süreçte büyük sıkıntılar çekmiş ve oğlu ile arasında çok özel bir ilişki gelişen baba oğlundan ayrılmak zorunda kalır. kitapta anne çocuğu alıp eve götürünce yine istediğinin çocuk olmadığını düşünür ve bu bağlayıcı hayat onu yine korkutur. rahatından ödün vermek istemez. ama film uyarlamasında bu olay bir sevgi kelebeği edası ile annenin baba-oğul arasındaki ilişkiye "kıyamayarak" çocuğu babasına geri vermesine indirgenmiştir. kitap esas itibari ile hukuk sistemindeki anne kavramına verilen aşırı değeri sorgulamaktadır. sırf çocuğu karnında taşıyanın anne olması onu daha iyi bir ebeveyn yapar mı? her kadın aynı mıdır? sorularına yaklaşır ve hikayesinin merkezine evlilik kurumuna uyum sağlayamayan bir kadını yerleştirir. ama filmde bu olay herhalde misojini gözükmeyip kadın seyircilerin tepkisini çekmemek için törpülenmiş ve bir sevgi masalına indirgenmiştir. "yok ben filmde bile meryl streep'e kızdım" diyenleriniz varsa, emin olun kitaptaki anne karakterinden daha fazla nefret ederdiniz. velayet davasında aynı dertten müzdarip olanlar kitabı mahkemeye delil olarak sunabilir. hazır yazılmışı varken avukat tutup hakime derdinizi anlatmanıza gerek kalmaz. olmadı hakimin önüne roman atarak yeni bir moda başlatırsınız.
--- spoiler --- meryl streep filmin başında bunalımda ve kendini yetersiz değersiz gören bir kadındı. o ruh haliyle hiç bir şeyi başaramayacağını ve o durumda çocuğuna iyi bir anne olamayacağını hissetti ve gitti. kaliforniya güneşli bir yer, kendini daha iyi hissetmeye başladı toparlandı, e terapiye de gitmeye başladı özgüveni geldi tekrar bu sefer, ne yapıyorum ben çocuğuma iyi annelik yapabilirim tabi ki dedi, geri döndü. kadın birazcık naif sessiz, gürültüden kavgadan hoşlanmayan tipte iyi birisiydi. önce kocası bağırdı çağırdı bi anda, alamazsın çocuğu diye, o sırada birazcık yalpalandı, terapi kenardan sızıntı yapmaya başladı. mahkemede de avukat üzerine gelip bağırınca sızıntı biraz daha büyüdü, kendine olan güvenini kaybetmeye başladı, o süreçte kocasına hak verdi, duygusallaştı.. kendinin yeterince iyi olmadığını çocuğunu mutlu edemeyeceğini düşündü. ve çocuğu geri almaktan vazgeçirildi. burda ben meryl streep'i tebrik ediyorum. bu uydurma karakteri, kitapta bambaşka olan ve film için yeniden uyarlanan bir karakteri o kadar başarılı gerçekçi canlandırmış ki kitapla alakası olmasa da kendi içinde tutarlı bir karakter haline getirmiş, yine de kadının neler yaptığını neler hissettiğini film bize göstermekten çok uzak, sadece dustin hoffman'ın gözünden yaklaşılıyor. ayrıca dustin hoffman ve çocuğun olduğu sahneler karşı konulamaz derecede sevimli. belki kitap olduğu gibi filme çekilseydi verilmek istenen mesaj (annenin velayet davalarında sırf anne olmasından ötürü torpilli olması) daha iyi anlaşılırdı. --- spoiler ---
isminin "lan yoksa?"lara sebebiyet verdiği film. durun izah edeyim. --- spoiler --- duruşma sahnelerine gelene dek, kramer vs. kramer ismini, ted'in yine kendisine karşı olduğunu düşünerek anlamlandırmak mümkün. zira joanna'nın ted, billy ya da başkalarıyla olan ilişkilerini, bir kaç sahne ve ted'in özeleştiri yaptığı konuşmalar haricinde bilemiyor, hatta filmin ilk yarısında joanna'yı hemen hemen göremiyoruz bile. seyirciye gönlünce "vayy, kaltak!" deme imkanı sunan bu yarıda, olanları ted'in bakış açısından izliyor, bunun yanında yine ted'in kusursuz sütlü yumurtalı ekmek bile yapabilecek değişimine tanık oluyoruz. böylece ted kramer'in karşısına bir başkasını koyamayacak kadar fanatikleşmek ve kramer yanlısı olmak mümkün oluyor. peki duruşma sahnelerine gelince ne oluyor diyeceksiniz, bir saniye onu da anlatayım. şimdi, ted ve joanna'nın boşandığını birebir göremesekte, evliliklerinin boşanma ile bittiğine velayet ile ilgili duruşma sahnelerinde değiniliyor, zira velayet davaları da boşanmadan evvel görülmüyor sanıyorum. (gerekli de görülmüyordur, evet.) buna rağmen, duruşma sahnelerinde joanna'ya bir kaç defa 'bayan kramer' diye hitap ediliyor. hal böyleyken, yukarıda değindiğim tek taraflılık fikri yatıyor. o zaman filmin adının iki farklı kramer'i karşı karşıya getirdiğini kabul edebiliriz. öyleyse, joanna'nın kızlık soyadı da mı kramer'dir? diye sormak isterim. filme ismini verecek kadar mühim ise bu tesadüf, koca film boyunca bir kez olsun neden buna değinilmiyor diye merak etmiyor değilim. bu seçimle yapılmak istenen yalnızca filmin isminin daha afili gözükmesini sağlamak ise gerçekten gereksiz olmuş diyeceğim tüm iyi niyetimle. yine de, bir de diğer taraftan bakmakta fayda var. evliliği boyunca kendini bir birey olarak değil de, yalnızca kocasının karısı olarak hissettiği için evi terkeden, çocuğunun velayetini isteme gücünü ancak kendini bulabildiğinde kazanan bir kadının hala kocasının soyadını taşıyor olması ne kadar mümkün olabilir ki? bu noktada kocasından ayrılmış başka bir kadın karakterin ağzından dökülenleri hatırlamakta yarar var. ne diyordu kadın? "...hala benim kocam, şu ölüm sizi ayırana dek var ya, gerçekten doğru." ted'in yanlışları, kayıtsızlıkları tümüyle hasır altı edilmiyorsa da, evliliği kutsamak kadının boynunun borcu imiş gibi bir algıya sebep olup, seyircinin, alıp başını giden joanna'nın iyice saçını başını yolmak istemesine ön ayak olunuyor gibi geliyor bana. neyse ki, sonunda çocuk babasına teslim ediliyor da, "kadın dediğin kırar dizini evinde oturur, şikayet etmez aşifte!" bağırışları azıcık diniyor evlerde. yine de, bir erkeğin de bir başına bir kadın kadar iyi ebeveyn olabileceğini, izleyiciyi ağlatmayı misyon edinmeksizin, içtenlikle anlatmayı başaramıyor mu derseniz? hem de nasıl derim. ama filmin adının da işaret ettiği kutuplaşmadan ziyade, çocuğun illa ki eksik kalacağına takıldım kaldım ben. annede de kalsa mutlu olurdu lan. ama her yerde yarım olacak işte. --- spoiler ---
aile filmleri modasının yaygın olduğu dönemde çekilen ama duygu sömürüsü yapmayan güzel bir film..çocuk sezercik ayağına yatmıyo en azından...
oyunculuklarına tek söz söyleyenin alnının karışlatılmasına vesile olacak filmdir. müthiş oynanmış ve yönetilmiştir. harika müzikler ise cabası. bunlar filmin iyi yanları olarak söylenebilir. haa bir de hemen her hollywood yapımında görülen teknik kusursuzluğu unutmamak gerekir. --- spoiler --- filmin asıl tartışılması gereken kısmı ise 1970lerin kısmen muhalif amerikan toplumundan reagan muhafazakarlığı ve tutuculuğuna doğru atılan adımların protitipi olmasıdır. yüceltilen çekirdek aile, günah keçisi ilan edilen anne, ailenin direği olarak güzellemesi yapılan baba. öyleki insanlar babanın tarafına büyük bir hızla sürüklenirken, anne tu kaka ilan ediliyor. ve haliyle sonuçta kazanan çekirdek ailenin direği olarak görülen anne olurken, bu duruma isyan etme cesaretini gösteren anne cezalandırılmış oluyor. bu da filmden çok şey alıp götürüyor. --- spoiler ---
bazı filmler vardır... anlatılan hikaye, sizin hayatınızla da kesişir bir yerde. kendinizi, yaşadıklarınızı,hayatınızdan bi kesiti bulursunuz; o yüzden diğer filmlere nazaran da bir dokunur, acıtır içten içe. kramer vs kramer da kariyerkolik bir babanın, zamanla babalığı öğrenişini izlerken, yer yer gülümsüyor, yer yer bu fedakarlığa şapka çıkartıyorsunuz. yemek odasının boş duvarlarının, film ilerledikçe çocuğun çizdiği resimlerle dolması gibi, kramer'ın da içi sevgiyle doluyor, çocuğuyla birlikte büyüyor, yetiştirirken yetişiyor. sonunda yumurtalı ekmek yapmayı da öğreniyor, baba olmayı da. joanna'nın ortaya çıkışı ve sonrasında yaşananların ardından, nasıl sonlanacak bu hikaye merakı da, "i came here to take my son home, and realized he already is home." itirafından sonra, yerini kocaman bir rahatlamaya bırakıp, yüzünüze de buruk bir gülümseme kondurup sona eriyor. ve evet.. yumurtalı ekmek.
1979 yılında doğmuş film. kadın da adam kadar hırslı olup kendini gerçekleştirmeye çalışabilir. adam da kadın gibi paylaşımcı olup duygusal yaklaşıp sevgisini vere vere çocuğunu büyütebilir. roller değişebilir. nature & nurture dedikleri... evet, toplumsal kodlarla anneleştiriliyoruz. evet, baba rolü sadece işe gitmek ve çocuğunun burnuna geceleri öpücük kondurmaktan ibaret değil.
adamın avukatının, kadını geleneksel toplum kodlamaları ile sıkıştırdığı film. eski eşiniz cinsel şiddet uyguladı mı? hayır. eski eşiniz geçiminizi sağlayamamazlık etti mi hiç? hayır. eski eşiniz hırsız mıydı? hiç aldattı mı? hayır. o halde be kadın, ayrılma hakkın var mı sandın? evet, çünkü kadın mutsuz. evet, çünkü kadın filmin daha en başında, ben gidiyorum dediğinde bile adam onu dinlemiyor.
ilk duyduğumda cosmo kramer ın oynadığı bir komedi filmi sanmıştım izleyince aile ilişkileriyle alakalı pek güzel bir film olduğunu öğrendim.
- senle boşanmak istiyorum - benden uzun yaşayacaksın..tam aynı şeyi söyleyecektim! - eee, kramer kramer'e karşıymış derler heh heh - hahah sempatik... hadi son bir el sevişelim bari
bu filmi, ebeveynleri boşanmış bir veledin izlemesi sağlık bakanlığınca yasaklanmalı , diğer taraftan ''milli eğitim bakanlığınca'' zorla izletilmesi gereken yüz filmden biri olmalı.
sade bir film. hiçbir şey abartılı değil filmde avukatların vahşileşmesi dışında ki o da olağan bir durum sanırım. ama dustin hoffman'ın film ilerledikçe ideal erkek haline dönüşmesi, karakteri yavaş yavaş sevip bağrınıza basma isteği yaratması. gerçekten çok güzel. en erkek sevmez insan evladına izletin fikirleri az da olsa değişecektir eminim.
herhangi bir filmde, kameranın nasıl kullanıldığı,ışığın nasıl yerleştirildiği, senaryonun nasıl bağlandığı gibi şeyleri düşünerek filmi izlerim. bu filmde ise, izlediğimin film olduğunu unuttum. film bitti. ve ben sadece durdum.
dustin hoffman' ın gerçekten döktürdüğü boşanma hakkında güzel ve sade bir film.bekar ve çocuksuz biri olarak beni bile derinden etkilemiştir, ebeveynleri ayrı insanları nasıl etkiler onu tahmin bile edemiyorum.ayrıca cindrella man filminden sonra beni çok duygulandıran ikinci film olmuştur. --- spoiler --- çocuğun alnının yarıldığı sahnede babanın koşuşturması, çocuğun baba acıyor dedikçe, daha da telaşlanması çok duygusal bir sahneydi. --- spoiler ---
(bkz: seinfeld)
çocuğun yarılan kafasını acilde diken doktorun dikiş sırasındaki el hareketlerine hasta olup cerrah olmaya karar verdiğim filmdir.
her ne kadar merly streep ve çocuk da iyi oynuyor olsa da dustin hoffman oyunculuğunun harika olduğu filmdir. --- spoiler --- çocuğuyla ilk kez yalnız kaldığı ve kahvaltı hazırlamaya çalıştığı ilk gün herşeyi berbat etmesi ama ayrılma gününü sabahında kahvaltı hazırlarkenki ustalığı filmin güzen detaylarından. --- spoiler ---
yumurtalı ekmekli kahvaltılara patlama yaşatan film. hala izlemeyenler izlesin, güzel filmdir.
apocalypse now'ı ezip oscar verdikleri için biraz kılımdır bu filme. hâlbuki filmin ne suçu var değil mi? film özellikle akıl başa geldikten, yaş kemâle erdikten sonra tekrar(ya da ilk defa) izlendiğinde insanda bir anneyi infaz koltuğuna oturtma hevesinde olduğu izlenimini veriyor. aslında(bence) filmin temel meselesi, çocuğun bir anneye ihtiyacı olduğu kadar babaya da ihtiyacının olması. erkek çocuklar için baba çok önemli bir figürdür ve bu figür çocuğun hayatına yön verecek kadar etkili bir öğedir. anne şefkati elbette mühim. annenin sıcaklığını duymak çok mühim. anne belki bizim iyi ya da kötü insan olmamızda büyük bir etken. ancak hayatın kendisiyle başa çıkmak için daima sırtımızı yaslayabileceğimiz bir babamızın olması gerek. zira çocuk büyüdükçe annenin anaçlığından ziyade babanın desteğine ve hattâ önderliğine ihtiyaç duyacaktır. bu bakımdan daha küçük yaşta bir erkek çocuğunun babasıyla olan güzel ilişkisini bozmak, çocuğun yaşamının ileriki safhalarında muhtemelen tökezlemesine neden olacaktır. baba filmde de yansıtıldığı gibi mükemmel değildir. baba çocuğa anne gibi yaklaşamaz. babanın sevgisi tatlı-serttir çoğu zaman. dondurma sahnesinde olduğu gibi baba otoritesinin sarsılmasına izin vermez. anne gibi bağışlayıcı olmayabilir. annenin analığı içten gelen bir güdü olarak hayata geçer. fakat, baba baba olmayı çocuğuyla birlikte öğrenir. sevgiyi, iyiliği, şefkâti, fedakârlığı çocuğunu büyüttükçe özümser. bir anlamda erkek, baba olduktan sonra da büyümeye devam eder. bu açıdan bakıldığında ben bu filmin asıl amacının bir babanın hayat yolculuğunu işlemek olduğunu düşünüyorum. bu nedenle anne geri plânda, bu nedenle anneye ancak mahkemede söz hakkı tanınıyor. burada asıl gaye, ebeveynleri boşanmış küçük çocuğa kim daha iyi bakacak meselesinden ziyade; ana-oğul/baba-oğul ilişki ikileminde baba tarafının da ana tarafı kadar kıymetli olduğunu göstermek. hadiseye başka bir açıdan, bireysel olarak, çocuğu denklemin dışına iterek baktığımızda iki bencil insanın birbirlerine(özellikle ted'in joanna'ya) ve kendilerine olan işkencesini görüyoruz. bir tarafta geçen yıllarla birlikte tamamen kariyerine konsantre olmuş ve bu doğrultuda yaşamını sürdüren kramer; diğer yanda ise, yaşamının 8 yılının özellikle son 6 yılını istemediği bir yaşama sermaye ettiğini düşünen diğer kramer. joanna ted'e onu terk ettiğini söylediğinde ted'in ilk sözü "eve para getirmeye çalıştığım için kusura bakma." oluyor. ted'in evlilik müessesesine ne kadar sakat bir gözle baktığını buradan anlıyoruz. eve para getirmekle koca-baba olunmadığını film ilerledikçe anlayacak olan ted, o ana kadar evliliğin bir iş anlaşması olduğunu, tarafların görev dağılımı yaparak herkesin mutlu-mesut geçineceğini düşünüyor. joanna ise evliliği bu yönüyle ele alan ted'in de yardımıyla, kendini prangalarla mahkûm edilmiş hissettiği bu kurumdan kaçarak hürriyetine kavuşması gerektiği inancında. iki bakış açısı da arızalı. ted'in başından beri anlamadığı ya da yanlış anladığı; joanna için ise giderek anlamsızlaşan ve bir bireysel ıstırap yuvasına dönen evlilik bu iki insan için de uygun bir şey değildi belki de. bu bağlamda, bazı insanların aslında hiç bir araya gelmemeleri gerektiğini söyleyebiliriz. çünkü sevgi tükenir. joanna evi terkederken asansörde "artık seni sevmiyorum." dediğinde anlıyoruz ki, sevgisini tükettikten sonra dayanacak son dalı da kırılmış. işte burada evlilik kurumu inşa edilirken, karılan harca sevgiden, sevdadan başka şeyler de katılması gerektiği ortaya çıkıyor. joanna, sürdürdükleri evliliğin tıkanma noktasına geldiğini ted'den önce anlıyor. bu yüzden içinde kalan son özgüven ve cesaret kırıntılarını toplayıp ilk adımı atıyor. kendi hayatını, eskisinden mükemmel olmasa da, kendi hayatını kuruyor. ted de, joanna'nın inisiyatifi sayesinde hayatına oğlunun merkezde olduğu bir mânâ katıyor. buradan konuyu şuraya bağlayalım: kadın en az erkek kadar kendi hayatını kurma hakkına sahiptir ve baba en az anne kadar çocuğuna ebeveynlik yapabilir. hâsılıkelâm, bu "küçük", "şirin" ve "basit" film, tüm o sıradanlığıyla bizlere bir hayat dersi veriyor. şu kısıtlı ömrümüzde kendimiz için ne istediğimizi ilk etapta asla doğru tahmin edemesek de bu yolculukta kendimize kattıklarımızla ama erken, ama geç bir yol çizebileceğimizi ve bu yolun doğru veya yanlış olmasının değil; bizim üzerinde yürümek istediğimiz yol olmasının ehemmiyetine dikkat çekiyor. bunu o kadar güzel, o kadar naif, o kadar doğal bir dille anlatıyor ki(olması gerektiği gibi bir senaryo, mutevazı yönetim ve kusursuz oyunculuklarla birlikte), bittiğinde bir film izlememişsiniz de, tekrar tekrar okunması gereken bir kitap okumuşsunuz intibaı bırakıyor(görsellikle beraber kitabından daha fazla etki yaratıyor belki de). benim filmdeki favori sahnem ted'in mahkemede joanna'nın avukatı tarafından sorguya çekildiği sahnedir. zira orada kişisel ihtirasından büyük oranda sıyrılmış bir babayı görüyoruz artık. avukatın "kovulduğunuz firmanın müşterisini, ihmâliniz yüzünden kaybettiğiniz doğru mu?" gibi bir sorusu vardı. ted'in bu soruya verdiği "oğlum hastaydı. 40 derece ateşle yatıyordu. kim takar işi?" minvalindeki cevabı benim için bu filmin en değerli repliğidir...
şu yaşıma geldim, annemden başka yumurtalı ekmek yapan başkalarının da olduğunu öğrendim. filmin başında ve sonunda rastladığımız eşsiz kahvaltıyı hazırlamadaki fark hem güldürür hem hüzünlendirir. birçok benzeri olsa da bu filmdeki yalınlık ve duygusallığın olabilirliğinden uzaklaşmadan verilmesi ve ayrıca ebeveyn kavramına yaklaşımı bu filmi diğerlerinden benzersiz kılar. (tabii farklı yaklaşan bir de sam var-- ay em seemm..haha.neyse) hollywood filmlerinde atmosferi tanrı huzuymuş gibi yaratılan mahkeme salonlarından uzak tamamen filmin öyküsüne has şekilde gerçekleşen velayet duruşmasında ted kramer'ın sorduğu şu soru doğaya aykırı ve mükemmeldir: " hangi kanun kadını cinsiyeti nedeniyle daha iyi ebeveyn yapar?"
ilgi çekmek adıyla oluşturulan vasat ismi ve komediden zerre nasiplenmemiş absürd ve sıkıcı sahneleriyle akılda kalan vasat film. bu filme vereceğim maksimum not on üzerinden ikidir.
the four word film review'den arak ozet: --- spoiler --- kramer wins. --- spoiler ---
french toast yaparken dikkat etmeniz gereken öncelikleri gösteren ve aynı zamanda kahvaltıda önünüze yumurtalı ekmek geldiğinde gülümseyerek hatırlayacağınız sahneye sahip mükemmel film.
siradan bir olayi (ayrilik ve cocuk) siradisi bir tarzda islemis bir film.. aslinda milyonlarca insani ilgilendiren bir konu hakkinda bu ve story of us disinda aklima cok fazla film gelmemesi belki de bu filmin konuyu cok iyi islemesindendir ki hollywood sonralari pek onemsememis.. cocugun ''annem ben yaramaz oldugum icin mi gitti'' sorusu ve gelen mektup icin umurumda degil dedigi sahneler bir cok evliligin devamina neden olabilecek kadar dusundurucu.. filmin en onemli mesaji bence kadin erkek esitligi dusunulurken cocugun vesayetindeki ayrimcilikta esitlenmeli artik savidir.. filmdeki ayrilma sekli de uzerinde dusunulmesi gereken konulardan.. kadin ve aile bakanliginin verilerine gore, ''evlendik cunku asik olmustuk'' cumlesi evliligin en onde gelen gerekcesi.. ama evliliklerin %40’i 2 ile 5 yil suruyormus, yani ask bitiyor.. ama anne babanin cocuklarina olan sevgileri ise cok daha uzun suruyor.. cocuklarin ebeveyni uzmemesi onlara olan sevginin suresinin bir nedeni degildir heralde.. cocuklara olan sevginin uzun surmesi belkide, onlari korumasiz gordugumuz icin ya da degistirilebilir, istedigimiz sekle sokulabilir olarak dusundugumuz icin ve bir de naparsak yapalim cocugumuz olarak kalacagini bildigimiz icindir.. evlilik belki de dinlerden bile daha guclu bir toplumsal baskidir, inancini ya da inancsizligini gizli tutabilir insan ama evlilik gizlenemiyor pek.. anne ya da babanin kendi mutluluklari, ayrilma durumunda cocugun gecirecegi olasi travmadan daha onemli midir bilemiyorum.. platon'un devlet yapisinda bilemem ama 5-6 yaslarindan itibaren bir cocuk anne ya da baba sevgisinden mahrum kalmamali bence en azindan şu toplum yapisina gore.. meryl streep bu filmde sanirim sophie's choiceden daha guzel, dustin hoffman da diger filmlerinden..
çok güzel film de, apocalypse now dururken bu filme oscar yağdıran akademinin vicdanını sikeyim.
meryl streep'in sesi bile gençtir ve çok güzeldir, çocuk oyuncu çok başarılı, dustin hoffman ise terrific'dir bu filmde. basit ama gerçekçi bir filmdir. yalnız vs.'ün iki tarafındaki kramer'ların kimliği net değildir sanki.
filminin, kitabından daha iyi olduğu ender eserlerden biri. meryl streep 1979'da da ayrı bir güzel.
bilgisayarımda tam 2 yıl beklettiğim ve anca bugün izleme fırsatına eriştiğim, 70'lerin sonunda yapılmış en güzel filmlerden birisi. bu filmin özgünlüğü, belki de işi ajitasyona, mutlu sona vurmamasına; kötü karakterini bile filmin sonunda seyircisine sevdirmesine dayanıyor. söylenip duruyoruz "ana akım sineması kötüdür, cısdır, yaklaşmayın, duygularınızı sömürür" diye ama hollywood zamanında o sinemaya böyle örnekler bahşetmiş bir mekan. ayrıca oyunculuk performansı resitali izlemek isteyenler aradıklarını fazlasıyla bulacaklardır. 8 yaşındaki justin henry'nin oscar'a aday olduğunu da hatırlatayım. yumurtalı ekmek metaforu da hatırladıkça tebessüm ettirecek durduk yere bana. not: tamam, apocalypse now tüm zamanların en büyük sinema olaylarından birisidir, eyvallah. ama akademinin tarzı olan bir film değildir. palme d'or alan filmlerin genelde kaderi böyle oluyor. hem altın palmiye daha önemli en iyi filmden, neden mutsuz ki herkes ? not2: a separation ile arasında gerçekten güçlü bir bağ var bu filmin.
farklı yaşlarda izlendiğinde etkisi ve konusu değişen film. çocukken izlendiğinde; çocuğunu bırakıp giden bir anneyi anlatıyor. annem giderse ne yaparım endişesi oluşturuyor. gençken izlendiğinde; eşini ve çocuğunu terk eden kötü bir kadını anlatıyor. kaskatı prensiplerle kadından nefret ediliyor. orta yaştayken izlendiğinde; kim olduğunu anlamak için eşinden ve çocuğundan uzaklaşan bir kadını anlatıyor. keşke annem de böyle yapabilseydi, hiç değilse kendine ait bir hikayesi olurdu diyorsun. sonuç olarak film; kim olduğunu anlamak isteyen bir kadının uzaklaşmasıyla, geride kalanların yaşadığı bocalamayı anlatıyor. ayrıca; anne gidene kadar oğluna bir kez bile kahvaltı hazırlamamış babayı eskiden göz yaşları içinde izlediğim için şu an çok pişmanım.
dustin hoffman'ın oyunculuğuyla büyülediği enfes film.
bir hayli iyi bir filmdi. feministler, "kazanan hep erkek(ler)", "erkek(ler) ne yaparsa iyi yapar" analiziyle filmi reddetmesine rağmen; filmin mahiyeti tersi bir duruma işaret ediyor. zira bence verdiği mesaj "erkek ne kadar "kadın"laşırsa ve kadın ne kadar "erkek"leşirse çözüm/eşitlik o kadar imkan dahilde"dir şeklinde. ted kramer eşinin evi terk etmesiyle kadınlık rolünü üstleniyor. joanna kramer içinde yaşadığı/düşürüldüğü duruma biraz da erkeğin rolü olan, yuvaya/köleliğe toplumsal kurallarla, çocuk gibi sorumluluklarla bağlanmaya baş kaldırarak, yani evi terk ederek kendini (bir anlamda özgürlüğü) buluyor. "kadın"laşma ve "erkek"leşme fiili bir duruma işaret ediyor. yani kadının eve hapsolan, köleleşen halinin dışında bir hali; erkeğin bu köleleşen kadın üzerine bina olan çakma özgürlüğünün dışındaki haldir. ikisinin de eşit koşullarda oluşudur. nihayetinde kazanan erkek olmuyor, erkek ne yaparsa da iyi yapmıyor. zira ted'in ilk haliyle yani karısı evi terk etmeden önceki haliyle sonradan olduğu hal arasında dağlar kadar fark var. "kadınlaşma", yani kadın oluşu ile nihayetinde kazanan erkek olmuyor. dolayısıyla erkek ne yaparsa iyi yapmıyor. genellikle batırıyor. "erkek"liği ile arasına koyduğu farkla kazanıyor. ha bu ara bölge, ikisi için de özgürlük müdür? yani ikisinin de eşit olması, ikisi için de özgür oluş mudur? kesinlikle hayır. ama bu durumun açıklaması başka bir filmin/teorik bakışın feminizme eklemlenmesiyle olur. bu da marksizm olmaktadır. edit: (bu film ve benim yorumum ile ilgili bir arkadaşımın uyarısını ekliyorum): "senin yazında üzüldüğüm şey farklı bir şey söylemeye çalışarak aynı şeyi tekrar etmendi. bence kadın evi terk etti vay be diye bir durum yok! yüksek maaş verdiler bak kadın üstün işte gibi bir algı hele saçmalık. sen de erkeğin "kadınlaşması"ndan bahsetmiştin. ancak unutulmamalı ki, evin içindeki işler kadına ait değil. erkek evde kadın da dışarıda olunca da eşitlik olmuyor. çünkü kamusal mekan da eşitsiz/ eşitsizlik üretmektedir. filmde bundan söz edilmiyordu. böyle olunca erkek kadına özgü olan görevleri devralmış olur. başka hiç birşey olmaz. o nedenle bence bu film, muhtemelen dönem itibarı ile bulunduğu ülkedeki kadınları kamusala çekme politikalarından biriydi. çok zalim olabilirim ve hatta biraz da paranoyak ama görünen ötesi ile çok daha fazla ilgileniyorum."
