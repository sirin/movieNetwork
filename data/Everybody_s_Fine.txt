2009 yılı icerisinde amerika birlesik devletlerinde gösterime girmesi planlanan , kirk jones'un yazıp yönettiği basrollerinde robert de niro, kate beckinsale ve drew barrymore'un oynadığı film. (bkz: http://www.imdb.com/title/tt0780511/)
stanno tutti bene'nin hollywood versiyonu. noel zamani gosterime girmesine bakarak, orjinal filmin sulandirilmis/sekerlendirilmis bir versiyonu olacagini tahmin edebiliriz.
robert de niro'nun "frank goode" rolü ile karşımıza başrol olarak karşımıza çıktığı 2009 filmi. benim için önemli olan tarafı ise, paul mccartney'nin bu film için bir şarkı yapmış olmasıdır. hazırlanan klip tarzı çalışma için (bkz. http://www.youtube.com/watch?v=digwlw0ylqa) sözlerini de yazayım tam olsun for so long, i was out in the cold and i taught myself to believe every story i 've told it was fun hanging onto the moon heading into the sun but it's been too long now i wanna come home came so close to the edge of defeat but i made my way in the shade keeping out of the heat it was fun shooting out of the stars looking into the sun but it's been too long now i want to come home home where there's nothing but sweet surrender to the memories from a far home, to the place where the truth lies waiting we remember who we are for too long i was out on my own every day i spent trying to prove i could make it alone it was fun hanging onto the moon heading into the sun but it's been too long now i want to come home for so long i was out in the cold but i taught myself to believe every story i told it was fun hanging onto the moon heading into the sun but its been too long now i want to come home yeah it's been too long now i want to come home been too long now i want to come.
paul mccartney'nin bu şarkısı ayrıca "i want to come home" diye geçer. hatta "(i want to) come home" diye geçiyor bir çok sitede. bu şarkıyı dinledikçe insana filmi merak ettiriyor. gitmesek olmaz artık paul'ün büyüsüne kapılmışız bir kere. benden söylemesi.
herkesin keyfi yerinde adıyla türkiye'de de gösterimde.
ya arkadaş ben de okumadan etmeden sırf filmin adına kanaraktan, herkes iyiymiş işte, rahat, iç açıcı bir filmdir de gider rahat rahat izleriz diye gittim bu filme, içim ezildi ya. ağladım resmen. bir kere filmin kendisinin ağlaklığını geçtim robert de niro'yu o hallerde görmek başlı başına bir yıkım sebebi. keşke her daim o efsane robert de niro olarak kalsaydı akıllarımızda, hiç bu işlere girmeseydi dedim çok kez. sonra da zaten filmi alabildiğine acıklı yapmışlar, üst üste bütün bunları kaldırmak zordu doğrusu. gideyim de biraz içim ezilsin, psikolojimi darmadağın edeyim diyorsan izleyebilirsin, ama adına kanma benim gibi. lay lay lom girdiğin salondan üstüne öküz oturmuş hissiyatıyla çıkarsın, söyliim.
robert de niro'nun oyunculuğuyla yardırdığı bir diğer filmdir.
isim babam olan marcello mastroianni'ye ve orijinal filme (bkz: stanno tutti bene) ihanet etmem söz konusu olmadığından gitmeyeceğim filmdir. robert de niro'nun varlığı dahi beni ikna edemez. yeni bir hollywood şımarıklığı işte. herşeye el atın, hiçbirşey kurtulmasın elinizden.
uzun zamandır seyirlik aile filmi olmayan vizyona keyif katan filmdir. --- spoiler --- frank oğlunun tablosunu almaya new york a gittiğinde, galerideki kızın onun başka bir çalışmasını gösterdiği anda kopacaksınız, kopmuyorsanız içinizde bir çok şey kopmuş demektir. --- spoiler ---
sonunda, hani herkes iyiydi dedirten film.
(bkz: en son babalar duyar)*
bize yalan söyleyen film. hiç kimse "iyi" değil. --- spoiler --- orijinal yapımı görmedim; lakin film uzun zamandır "güçlü hikaye" sıkıntısı çeken hollywood için bence güzel bir klasik olmuş. drew barrymore ve kate beckinsale'in saçma sapan romentik komedilerde oynadığını bildiğimden, onlar için gitmedim; sam rockwell ve robert de niro filme gitme sebebimdi. şaşırtmadı ikisi de. hikayeye inanmışlar da oynamışlar belli. filmin oldukça güzel olan kısmı, frank goode'un telefon kablolarını kaplayan pvc'yi üreten firmadan emekli olmasıydı. bütün amerika'yı saran o kablolar, filmdeki bütün parçaları birleştiren; iyi ve kötü haberleri oradan oraya yayan, şeydi. üstelik yıllarca kablo döşeyen frank goode; her şeyden bîhaber. filmin abd'de noel'de gösterime gireceğini bilmesem, noel sahnesini çıkartmalarını dilerdim; yine de güzel sahneydi orası. öyle göze sokmadan, mutlu bir son. (ama aslında bir şeyler eksik) rüya sahneleri de hoştu ayrıca. son olarak; "güçlü hikaye, güçlü hollywood!" --- spoiler ---
--- spoiler --- içinde bol sayıda küçük küçük "ters köşe" barındıran film. --- spoiler ---
artık telefon tellerine bakarken bir kere daha düşündürecek olan film. aslında oldukça durağan ama kendine bağlıyor. robert de niro o kadar inanılmaz oynuyor ki sanki annenizi ya da babanızı görüyorsunuz frank'de. oynamıyor adeta yaşıyor adam. --- spoiler --- filmi özetleyen sahne çocuklar tabaklarını alıp yağmurdan kaçarken küçük rosie'nin en son babasına dönüp "ona (anneme) hepimizin iyi olduğunu söyle.." dediği andı. frank'in oğlu david'in telefon telleriyle ilgili yaptığı tablosunu gördüğü sahne de filmin en vurucu sahnelerinden biriydi sanırım. sonunda frank'i gururlandırmıştı. gerçekten filmin çoğu yerinde insan gözyaşlarına hakim olamıyor. --- spoiler ---
pişmiş aşa su katılmaz deyimini idrak etmemize sebebiyet veren bir film olmuş everybody's fine. filmin orjinalinde yakalanan hüznü robert de niro ile yakalayamıyor insan. hikaye italya'dan amerika kıtasına, holywood'a taşınınca duygusal yoğunluğunu kaybetmiş gibi geldi bana. robert de niro'yu yıllar yılı karizmatik rollerde izlemenin de bunda etkisi olabilir tabi. ha robert de niro kötü mü oynamış diye soracak olursanız hayır cevabını verebilirim gönül rahatlığıyla ama sanki bir şeyler eksik kalmış gibi. -bundan sonra yazacaklarım spoiler içeriyor olabilir.- filmde güzel ve orjinal şeyler yok diyemem elbette. mesela telefon teli izolasyonu yapan frank'in sağlığının bozulmasına ve daha da önemlisi (film açısından tabi) çocukları ile iletişimsizliğine sebep olan işte o teller, gün geliyor çocukları ile tek iletişim yolu haline dönüşüyor. bunu filmin artı hanesine yazıyor ve herşeye rağmen filmi izlemenizi tavsiye ediyorum efenim.
öncelikle bugünlerde recep ivedikten geçilmeyen sinema salonlarında bir salon da olsa bu güzel filme yer ayırdıkları için sinema şirketlerine teşekkürler! ha bi de o filmlere giden insanlara ayrı bi teşekkür. sayelerinde salonda rahatça tek başıma filmimi izledim ve çok keyif aldım. keyif aldım derken aslında konusunu filme gitmeden önce bildiğimden içimin ezilmesine hazırlamıştım kendimi. aldığım keyifse filmin güzelliğinden. robert de niro sen ne büyük bir oyuncusun allah sen ya. ne söylesem az sana. filmin belki de vermek istediği duyguyu bu kadar basit yoldan aktarmasında en önemli isim olmuş. zaten oynadığı her filmi bir adım öteye taşıyan bir aktör olduğu için bu performansa çokta şaşırmadım diyebilirim. son zamanlarda klişelerden kurtulamayan hollywood için bile çok iyi bir yapım olmuştur. anlatımı sade, vermek istediği mesajı en temiz yoldan veren ve bunu yaparken insanın içini acıtan herşeyiyle kıvamında bir film olmuştur. son olarak şunu diyebilirim ki bol ivedikli şu sinema günlerinde güzel bir film izlemek istiyorsanız bu filmi tercih edin, pişman olmayacaksınız. --- spoiler --- frank oğlunun yaptığı o tabloyu galerideki kızdan aldığı sahnede içinizdeki tüm duyguların dışarıya çıkacağı andır, sakın tutmayın kendinizi doya doya yaşayın. çünkü hiç beklenmedik bir anda öyle acıtıyor ki içinizi sormayın gitsin. hemen arkasından gelen sahnede ise noel zamanı aynı masada bir eksikle de olsa bir araya gelen aileyi görmek buruk bir tebessüm ettiriyor insana. uzun lafın kısası iyisi mi izleyin ve görün. --- spoiler ---
çok iyi filmdi ya çok iyi. insan izleyince gidip babasına kocaman bir sarılmak geçiyor içinden. annenin yokluğuna daha yeni alışmaya çalışıyorsanız ve o zamana dek babanıza ihtiyacınız olmamışsa bu film sizi de anlatıyordur. --- spoiler --- vurucu sahnelere değinecek olursak; frank'in ilk yüzüstü bırakıldığı an, onca alışveriş bunca hazırlık ve sonunda duyulan telesekreter mesajları frank'in para verdiği çocuğun kalkıp yaptığı tartaklama eylemi ve frank'in ilaçlarının üstüne basıp kutusunu kırması bir bir fark edilen yalanlar frank kalp krizi geçirdiğinde gördüğü rüya ve çocuklarının çocukluk hallerinin şimdiki hallerini anlatışları frank'in tekrar new york'a dönüp david'in tablolarından birini satın almak istediği zaman galeri sahibinin ona anlattıkları akabinde, david'in babasının mesleğiyle ilgili yapmış olduğu tabloyu bulmaları --- spoiler --- izlenmeli. gerçekten aile bağlarının önemini ve geç kalmamayı feci şekilde vurguluyor.
belki biraz klişe bir film ama yine de çok çarpıcı.etkileyici bir film.izleyip de akabinde annebabaya ciddi ciddi kocaman sarılma hissi uyandırmıyor değil hani.yabana atılmayacak bir film.robert de niroya ise zaten laf yok.
sikmişim klişesini. harika bir film. en sikintirik filmleri yücelten sözlük ahalisi bu filmi nasıl pas geçti merak ediyorum. mutlaka izleyin. mümkünse de ailenizle. edit : uyarlama film olduğunun zaten farkındayım. uyarlandığı filmi de izledim. ancak bu versiyonunu daha başarılı buldum. robert de niro'nun oyunculuğu bu filmi bir adım daha önde tutuyor açıkcası.
bende mi problem var bilemedim ama klişe bulduğum bir şey olmadı bu filmde. duygulara hitap eden bir film olmuş. robert de niro muazzam oynamış. işlenen konu, yapılan göndermeler, nadiren geçen inanılmaz espriler çok güzeldi. başucu filmlerine girmeye layık. yaş ilerledikçe, hayatta hangi konumda durduğumuz değiştikçe, tekrar tekrar izlenesi.
çocuğu olan babaların tek başlarına izlemesini tavsiye ederim. sağ gösterip sol vurma yok. direk vuruyor; önce alına sonra boğaza. ilk yarım saati sıkıcı gözükse de filmin sonunda tadı geliyor. iyi iş çıkartmış yönetmen.
evet bir baş yapıt veya çok çok iyi bir film değil belki, ancak anlattığı hikayenin çarpıcılığı ve belki de içinde bulunduğumuz ancak bir türlü ayırımına varamadığımız "büyük resmin" farkına varabilmemiz için sunduğu fırsatın kıymeti açısından kesinlikle tavsiye edilen 2009 yapımı film.
içim parçalandı be abi. hollywood filmi olabilir ama o yapay sarılığı yok filmin, daha çok bir bağımsız film gibi. bu kadar mı gerçekçi olur o hapların tozunu kimseye bahsetmeden içmesi. of. izlemeden olmaz.
yolculuk filmlerini oldum olası sevmişimdir. bu film hakkaten herkes için çok şey vaat ediyor. bu hikayeden herkes birini ya da birilerini kendisi gibi hissetcektir diyorum. filmde en sevdiğim karakter de neredeyse hiç görünmemiş olmasına rağmen david'dir. herkesin bir şekilde kaldırdığı yükü david bir an için kaldıramamış, yenik düşmüştür.
romantik komedi filmi gibi duran afişine kanarak gidenlerin gözyaşlarını saklayacak yer aradıkları film.
belki de, "stanno tutti bene" adlı bir italyan filminden uyarlandığı için olsa gerek, 'bağımsız' bir avrupa filmi havasında başlayan ve bu haliyle de özüme oldukça umut veren film, daha sonra 'amerikan damarı' tutarak, işin 'duygu istismarı' yönüne kaymasıyla, hafiften keyfimi kaçırmadı da değil; ama, yine de gayet başarılı olduğunu söylemek zorundayım.. tafsilat için bakınız..
izledikten sonra anne ve/veya babaya yapılan bütün ipnelikler yüzünden vicdan azabı duyacağınızı garanti eden filmdir. --- spoiler --- frank: ne zaman telefon çalsa ve ben açsam hep annenizi istediniz. 'alo, baba! selam. annem yok mu? telefona çağırır mısın?'. bir kez olsun beni arayıp benimle konuşmadınız.* --- spoiler ---
robert de niro'yu tekrar ve tekrar alkışlamak gerekir; öylesine bir karizmayı, yalnız, hasta, basit ama derinlikli bir adama dönüştürdüğü için.
bir cumartesi günü, öğleye kadar olan bir mesai nöbetinden sonra, yakın bir arkadaşla güzel bir vakit geçirmemizi sağlamıştır. robert de niro'ya bir kez daha hayran olarak, filmdeki evlatlarına kızarak ama benzer şeyleri biz de zaman zaman yaptığımızdan çok da kızamayarak izlendiğinde gayet de güzel bir film. ama dram kısmı biraz daha azaltılıp eğlenceli sahneleri bir gıdım artsaymış daha da güzel olurmuş sanki. bir de, bir cumartesi günü, yağmurlu bir havada, evde, battaniye altında, nescafe eşliğinde daha da güzel olabilecek bir film. sıcak ev ortamı bu filme daha çok yakışacak gibi.
çok çok çok güzel bir film olmuş.. kesinikle izlenmeli, kesinlikle tavsiye edilmeli.. --- spoiler --- "bu hale gelmeleri için yüzlerce metre tel gerekti.." çocukların bıraktıkları telesekreter mesajlarıyla başladı hüzünlendirmeye.. en koyan sahneleri de, yankesicinin hap kutusuna basıp gittiği sahne, "hiii..." diye çığlık attım resmen sinema salonunda.. o hap parçalarını yutmaya çalıştığı sahneler.. david'in ölüm haberini aldığı sahnede "benim oğlum olamaz" diye kabul etmemesi.. ve tabi ki galeride david'in resmini ilk gördüğümüz yer.. durdukça, aklıma geldikçe ağlamak geliyor içimden.. geç kalmakla muhteşem bir film olmuş.. --- spoiler ---
click gibi insanı tepetaklak eden filmlerden. "bokum fine :(" diye izleniyor. robert de niro'nun yönetmenliği boşverip oyunculuğa devam etmesi gerektiğinin ispatlarından ayrıca. böyle ne kadar çok film bıraksa bizler için o kadar iyi.
hollywood'un son yapımlarına bakılarak beklenmeyecek derece de duygusal, samimi ve hayatı anlatan duygusal film.. aslında annelere ve babalara anlatılan olayların ve babanın sert duruşunun altında çocuklarını çok seven insanın yattığını göstermektedir.. çocuklarının en iyi yerlerde olmasını isteyen bir babaya istediklerini duymasını sağlayan aile bireyleri hayatımızın içinde mevcut.. bir zamanlar dizi vardı en son babalar duyar diye onun daha acıklı daha profesyonel ve daha gerçekçi olarak beyaz perdeye dökülmüş hali.. oyunculuklara laf yok zaten robert de niro diye bi gerçek var film de.. izleyin efenim pek bi güzel..
aile kavramını, yaşın ilerlemesiyle birlikte yalnızlığı anlatan, ailecek izlenmesi gereken duygusal başarılı bir film
böyle "catch a falling star"la, yeşil çimenlerle, açık havayla falan başlayınca "ne güzel filmmiş" dedim, de niro da vardı sonuçta. sonra hadi çocuklar yamuk yaptılar ama olsun bak ne güzel yollara çıktı geziyo falan dedim. yaşlı adam sonuçta, gezip görmek iyidir. hava almak iyidir. hay yollara çıkmaz olaymış. binlerce metre kabloyu kaplamaz olaymış frank. zaten filmin kalan kısmı sulak alanda geçti resmen. --- spoiler --- yapılır mı bunlar adama, hele ki o istasyondaki hasta ayağına yatan şerefsizi bi bulayım. çok fena yapıcam. eşşoğlueşşek. --- spoiler --- arkadaşım da tavsiye ettiydi "güzel film güzel" diye. neresi güzel bunun. yamuldum izlerken. bi de alay eder gibi "everybody's fine" demiş eşekler. kızamıyorum da, güzel film yapmışlar aslında.
"pazartesi günü nasıl daha berbat hale gelir? " sorusunun cevabı olan filmdir, hakkında hiçbir şey okumadan "ene, robert de niro'nun filmi " diye aldığım, uyduruk bir komedi beklerken, sabaha kadar beni ağlatan film olmuştur. --- spoiler --- galeride çalışan kızın, david'in tablosunu babasına verdiği sahne, yemek masasında robert de niro'nun çocuklarının küçüklük halleriyle tartıştığı sahne ve fotoğraf çektiği tüm sahneler, insanın boğazını düğüm düğüm ediyor. --- spoiler --- son zamanlarda izlediğim en güzel film.
ben 21 yaşında adamım beni ağlatmak noluyor ya, allah'tan bu saatte yalnız başıma izledim bu filmi, ya milletin içinde ağlasam nolacağıdı hiç mi düşünmezsiniz ey deyyuslar? adam madam dinlemeden ağlatabilen film.
sevdikleri üzülmesin diye kendi halleri hakkında yalan söyleyenlerin mumunu hemencecik söndüren bir film. ilk 15-20 dakika niro gibi bir aktöre rağmen "gene çattık bir klişeye" duygusu kemiriyor, sonra kuvvetli bir film gelip yerleşiyor havsalaya. düşünene de yapana da teşekkürler. film bitince aileyi ne kadar sevdiğini düşünüyor ve seviniyorsun. izle, izlettir. te o kaa...
orijinal ismi filme cuk otumuş; türkçe çevirisi ise, tamamen alakasız olmamakla birlikte, orijinal adının esprisini karşılayamamış. --- spoiler --- aslında "fine" kelimesinin tam karşılığı yok gibi sanki dilimizde. birine nasıl olduğunu sorduğunuzda "i'm fine" diye yanıt veriyorsa aslında söylemek istediği, "keyfim yerinde" ya da "iyiyim"den ziyade "yav hacım esasında dertler derya olmuş bende, anlatsam neler neler çıkar da, şimdi şu güzel ortamı bozmayalım, iyidir diyelim geçelim" gibi daha derin manaları olan bir şey söylemiştir. ama kendileri gibi herkes kendi günlük telaşesinde olduğundan kimsenin kimseyi dinlemeye vakti olmadığını düşünürler. gerçekten dinlemek isteyen biri olsa bile onların da zamanını almak, ya da üzmek istemedikleri için uzatmadan geçerler. aynen filmdeki gibi. aynen hayattaki gibi. her şey sağdan soldan üstünüze hücum etmekte olsa da, haliniz sorulduğunda "i'm just fine" der geçersiniz. karşınızdaki ise, özellikle de babanızsa, bu cevabı pek de doyurucu bulmaz. ama hayat böyledir. nedeni bilinmese de en son babalar duyar. --- spoiler ---
şimdi bir jack nicholson'un bucket list'ine bir anthony hopkins'in hearts in atlantis'ine ve de niro'nun everybody's fine'ına bakıyorum ardından da üstadların oynadığı jack torrance, hannibal lecter ve travis bickle gibi karakterli aklıma getiriyorum. sonra bu filmlerle nasıl olup ta bir yumruyu boğazınıza yerleştirdiklerini düşünüyorum. finalde yutkunmakta zorlanıyorsunuz. everybody's fine senaryo olarak çok büyük bir yenilik ve özgünlük getirmesede filmin başlarında gülümsetirken yavaş yavaş sonlara doğru kocaman bir yumruyu boğazınıza yerleştiriyor. bu filmde ve diğerlerinde de en büyük etken üstadlar. evet travis bickle karakterliyle ebediyete kadar kalbimizde yer etmiş robert de niro kusursuz oyunculuğu ile bu filmin tek büyük faktörü. soruyorum kendime, bir elektrik kablosunun beni ağlatacağını nerden tahmin ederdim. ve son olarak; --- spoiler --- en son babalar duyar --- spoiler ---
hüzünlendirdiği gibi zaman zaman göz pınarlarını depreştiren film. aile kavramına dokunuşu içinize dokunacak.
boğazda kocamaan bir yumrunun oluşmasına neden olan film...
bağımsız bir yapım gibi duran, sağlam oyun ve oyunculuklarla samimi bir atmosfer yaratmayı başarabilen, yaşlanma, çocuklar ve onlardan beklentiler üzerine yapılmış hoş bir film.
robert de niro harikaydı yine, filmse izledikten sonra etkisinden çıkılamayanlardan, çok gerçek olanlarından. bizim ülkede olan en son babalar duyar (hatta bazen duymaz) olayının aslında sadece bizim kültüre ait olmadığını anlıyorsunuz bu filmde. frank'in pişmanlığı ve yalnızlığı sıksık gözlerinizi nemlendiriyor. --- spoiler --- filmin sonunda frank aileyi bir araya getirir. fırındaki hindiyi çıkarırken çocukları sürekli hindiyi daha fazla pişirmesi gerektiğini söylerler frank'e, frankse şöyle der: -41 yıl boyunca anneniz hindiyi fazla pişirdi. ama ona hiçbirşey söylemedim. --- spoiler ---
çok güzel film. insanı duygulara boğmakta da üstüne yok. ayrıca filmde frank amcayı evinizde ağırlamak, iyileştirmek, sarılmak istemek gibi, filmden sonra da babanızı arayıp iyiyim demek gibi yan etkilere sahip.
filmin en etkileyici sahnesi; spoiler kullanmaktan aciz arkadaşlarımdan öğrendiğim bi sahne oldu. (izlemediğim halde)
en çok etkilendiğim, galerici kızın şu sözlerinin sahnesi: --- spoiler --- you know, i knew david, he used to hang out at the gallery all the time and he used to say that if it wasn't for his dad that he never would have become an artist. --- spoiler ---
sıcak bir pazar günü klimadan faydalanmak için tıkıldığımız arkadaş evinde komiktir diye izlemeye başladığım ancak film ilerledikçe duygusallığıyla beni saran, babamı ne kadar özlediğimi anımsatan film olmuştur. --- spoiler --- çocukluğumuzdan beri her türlü konuda direkt babamızla konuşmak yerine annemizi aracı etsek de, annelerimiz kadar günlük hayatımızın içinde olmasalar da; babaların, çocuklarındaki her değişikliği nasıl anlayabildiklerini gözümüze sokmadan anlatabildiği için sevdim bu filmi. özellikle de; de niro'nun hayalinde evlatlarını çocukluk halleriyle gün ortasında yemeğe masa başında toparlayıp, her birinin yetişkinlik hayatlarındaki kendinden gizledikleri gerçekleri anladığını ve nasıl anladığını gördüğümüz sahne inanılmaz bir yüzleşmeydi benim için de. sanırım 'anlamaz beni nasılsa' demek bir insana yapılabilecek en büyük haksızlık. --- spoiler ---
herkes bu filmde robert de niro'nun ne kadar harika oynadığından bahsetmiş. aslına bakılırsa evet, hiç fena değil. "hiç fena değil" diyorum, çünkü yeniden çekimi olduğu filmin (bkz: stanno tutti bene) başrol oyuncusu (bkz: marcello mastroianni) geliyor aklıma; sahneler geliyor, mimikler geliyor. ne yazık ki robert de niro'da o "gerçek"liği, o samimiyeti yakalayamıyorum. aslında bunun sebebi robert de niro'nun kendisi değil. filmin bu hali de güzel, evet. köpekler gibi hüzünlendim falan; ama hüzünlenirken bile filmdeki o atmosfer, karakterler vs. bunun çok profesyonel bir hollywood işi olduğunu gizleyemiyor. filmin hüznünde stanno tutti bene'deki o zarafet yok ne yazık ki. --- spoiler --- senaryonun mecburen amerikanlaştırılmış ve (yine mecburen) bugüne uyarlanmış olması da işin tadını kaçırıyor biraz. bazı ayrıntılar orijinaliyle birebir verilirken, bana göre çok önemli ayrıntılar değiştirilmiş. başrol oyuncusunun ölen eşinin mezarının başındaki konuşması mesela. "stanno tutti bene" yani "everybody's fine" demiyor orada frank, keşke deseymiş. üstelik sırf frank'in uçağa binmeme sebebini açıklayabilmek için (çünkü film trende/otobüste geçen bir yol filmi olmalı, bunu istiyor gerçekten de) yapılmış eklemeler de pek sakil durmuş. --- spoiler --- bu filmin 1990 tarihli orijinalini izlemediyseniz, ne yapın edin onu izleyin. daha çok beğeneceksiniz.
babam ve oğlum dan sonra salya sümük ağladığım yegane film. babam ve oğlumdan önce ise uçurtmayı vurmasınlarda ağlamıştım en son. beni kolay kolay hiçbirşey ağlatamaz diyenlere hodri meydan.
kadroya kanıp da keyifle izlenmeye başlanmaması gereken film. sonunda yanınızdakine "ama bize romantik komedi denmemiş miydi?" diye göz yaşı döktürebilir. sam rockwell sevgisi ters köşeye yatırmıştır ama hakkını verelim de niro asıl gerçektir, sonumuz benzesin.
ismine bakarak komedi filmi zannedip ailecek bizi yanıltan, yağmurlu bir pazar sabahı gözümüzden yaş getiren bir filmdir bu efendim. dediğim gibi yağmurlu ve kasvetli bir pazar sabahı sıcacık evimizde güzel bir kahvaltı eşliğinde ailecek komedi filmi izleyelim ve gülelim istemiştik. bu filmi izlemeye başladık ama gel gör ki sağlam bir dram çıktı film. düşündürdü, hüzünlendirdi, neredeyse ağlatacaktı bizi. yinede çok güzel bir filmdi, kesinlikle zaman kaybı değil aksine ailesi ile ilişkilerinde bir şeylerin yolunda itmediğini düşünen herkesin mutlaka izlemesi gerektiği bir film. yıllar geçip zaman akınca nasıl insan kendi ile baş başa kalabiliyor ve sevdiklerinin yolunu gözlüyormuş bize tüm yalınlığı ile anlattı. her baba bu filmi izlemeli, her evlet bu filmi seyretmeli ve sonrada koşup babasına içten ve sevgi dolu bir şekilde sarılmalı. günümüzde duyguların değerini hızla yitirdiği şu çılgın zamanda bence hepimizin sarsılarak kendine gelmesini bir nebze sağlayabilecek güzel bir film idi.
robert de niro varsa iyidir diye düşünen "düz" biri olarak hayal kırıklığına uğramadığım film. herkes filmdeki "asıl" sahnelerden bahsetmiş, bana da bunlara katılmakla beraber dikkatimi çeken son ayrıntı kalmış; bir karelik fotograf çekmek için gerekli olan üç beş saniyeye dünyanın nasıl da tahammül gösteremediği. halbuki en sonunda elimizde kalan fotograflara yansıyan an'lara bakıp hatırlamak değil mi insan oldugumuzu? hayatımızdan, üzerimize basa basa geçip giden ama yanyana bir tanecik bile fotografımızın olmadıgı zamanları düşündürtmesi oldu bir de yan etkisi.. sonrasında hatırı sayılır bir baş ağrısı hediye etmesine rağmen "iyi ki seyrettim" dediğim film oldu..
pazar pazar salya sümüğe sevk etmiş olan, aile kavramını değişik açılardan sorgulatan güzel bir film. 7 / 10.
robert de niro nun resmen döktürdüğü film --- spoiler --- filmde gözyaşı döktürecek o kadar çok detay var ki. ta ilk sahneden çocukların gelmeyeceğini anlamış ve o noktada üzülmeye başlamıştım ama sonra her detay ayrı acıtır içinizi o saf görünen adamın aslında herşeyin farkında olduğunu bütün yalanları anladığını gördükçe daha da acır içiniz ve en son şu galerinin deposundan çıkan resimde kopar gidersiniz eğer yalnızsanız hüngür hüngür ağlamanız işten değildir. ama kulaklığı takmış diğerleri tv de komik birşeyler deyrederken pc den seyrediyorsanız kendinizi sıkarsınız ama damlalara engel olamazsınız. --- spoiler ---
kesinlikle izlenmesi gereken, dram türünün başyapıtlarından biri olan film. robert de niro her zamanki gibi muhteşem oyunculuğu ile filmi tek başına götürüyor. oyuncu seçimleri konusunda bundan iyi bir tercih yapılamazdı herhalde. görmeyenler çok şey kaçıracaktır.
mutlaka izlenmesi gereken robert de niro eseri. --- spoiler --- filmin bitişiyle beraber çekilen fotoğraflar ekrana geldiğinde son darbeyi yapmıştır. --- spoiler ---
robert de niro nun muhteşem ötesi oyunculuğu ile süslediği, insanı derinden etkileyen bir film. film içerisinde gözlerimin dolmasına sebep olan o kadar çok sahne vardı ki gözlerimin kuruması bir türlü mümkün olamadı. bazı filmler vardır belli başlı sahnelerde sizi ağlatır ama bu film, robert de niro'nun olağanüstü performansı ile içinizde oluşan burukluğun film boyunca kesintisiz olarak sürmesini sağlıyor. --- spoiler --- beni en çok etkileyen sahne galerici kızın bodrumda bulduğu frank'in ölen oğlu david'in tablolarından birinin temasıydı. kaybettiği oğluna iyi bir baba olamadığını düşünen bir insanın yaşayabileceği en güzel anlardan biriydi. robert de niro'nun tabloya gözleri nemli bir şekilde baktığı o an bitirdi beni. --- spoiler ---
içim kıyıldı. lime lime oldum. babamı arayıp "naber?" dedim boğazımda kalakaldı birşeyler işte.
--- spoiler --- klasik bir amerikan uyarlamasi. insanlari uzmek icin cok fazla birsey yapmaya gerek yok. zaten dul kalmis bir erkek, hele ki belli bir yasin uzerinde ve cevresinde kimse yoksa, yeterince uzuntu malzemesidir. --- spoiler ---
uzun zaman sonra robert de niro' yu izleyebilmek* adına heyecan verici bir film. o değil de filmi izledikten 3 gün sonra babanızın kimseye haber vermeden tek başına afyon' a gittiğini öğrenmek acı koydu ne diyim. elin babası los angeles, new york gezsin bizimkisi afyon koyan o oldu yani. babamı çok seviyorum sözlük lan valla.
babanızı kaybetmişseniz seyretmeyin derim, zaten duygu yüklü film daha da koyuyor incinmiş bünyeye
gulduren aglatan insani uzen bir film. siddetle tavsiye ederim, sirf robert de niro'nun olmasi zaten izlemeniz icin guzel bir neden.
babalar gününde hem izlenecek hem de izlenmeyecek kadar iyi bir film. --- spoiler --- - ressamı tanıyor muydunuz ? - istediğim kadar iyi değil; ama tanıyordum... --- spoiler ---
parçalı bulutlu olan ruh halimi birden gökgürültülü sağanak yağışlara sürüklemiş, adeta alice kasırgasına neden olmuştur. robert de niro zaten bildiğimiz üzere oyunculuk konusundaki muhteşemliğini göstermiş, izleyiciyi yeteri kadar doyurmuştur. film, izlerken bir aileye sahip olmanın ne kadar önemli olduğunu sorgulatıyor insana. yalnız izlemekten ziyade, aile üyelerinizden en az biriyle izleyin derim.
eğer robert de niro'yu seviyosanız izlemeyin. boğaza yumruk gibi oturur. sakın afişe bakıp hehe rabırt keyt hehe druv deyip kanmayın. öyle oturdu ki boğazıma film şimdi netten adamın* fotoğraflarına, karizma olduğu, iyi mutlu göründüğü hallerine falan bakıcam normale dönmek için.
ağzımda acı-tatlı bir tat bıraktı. ilginçtir ki, sonu gayet sıcak bitmesine rağmen yine de deli gibi iç burkan bir film. yalnız hastanedeki ağlama sahnesi nasıldır öyle. de niro neden de niro olmuş daha iyi anlaşılıyor. türk dizilerindeki / filmlerindeki ağlamaya çalışanlara o sahneyi izleteceksin ders olarak. son sahnesi de tıpkı bir yağlı boya tablo gibidir. çizsen olur yani. ayrıca drew barrymore'un * az sahnesi olmasına rağmen o da çok iyi oynamış. babasına en sıcak davranan da oydu zaten. bir kere daha gönlümü çaldın drew. --- spoiler --- rosie: we could just talk to mom. frank goode: oh, but you couldn't just talk to me? rosie: well she was a good listener, you were a good talker. frank goode: well so that's good, we made a good team. --- spoiler ---
yorgundum ama uykum yoktu şöyle kafa ağrıtmayacak mutlu mesut bir film izleyeyim dedim. başta zaten hafiften kıllandım sonrasında film öyle bir tokatlar savurdu ki boğazımda yumrular oluştu. söyleyecek bişiler bile bulamıyorum ama tek bildiğim şu ki izleyin, izlettirin bu filmi herkese. bu arada robert de niro sen ne büyük bir oyuncusun öyle.
uzun zaman olmuştu bir filmde gözlerim dolmayalı. ''acaba ben mi duygusuzlaştım lan, ya da o tarz film mi denk gelmiyor'' diye düşünürken, bu filme rastladım. ve film bitip cast girdiğinde, aptal bir gülümseme ile yanaklarımdan süzülen yaşları siliyordum. deneyimsiz yönetmen kirk jones bu film ile aklımdaki tüm önyargıları yıktı öncelikle. sıradan sayılabilecek bir konu ancak bu kadar akıcı bir şekilde işlenebilirdi. onun yanında robert de niro meet the focker'daki performansını hiç kaybetmemiş. yine mükemmel bir şekilde aile babası rolünü icra ediyor. amerikan sinemasından nadir bulunabilecek bir sıcaklığa sahip. biraz broken flowers, biraz little miss sunshine, biraz about schmidt, biraz da sideways karışımı..
karamasar ve yavaş bir aile filmi. robert de niro bile bu durağanlığa kendisini kaptırmış. izlenecek gibi değil!
taklitler aslını yaşatır gerçi ama, "keşke bazı şeyler olduğu gibi kalsa, taklit edileceğine aslına değer gösterilse." düşünceleriyle izlediğimiz filmdir. zîrâ bu filmin orijinalinde, yani "stanno tutti bene"de, marcello mastroianni'nin canlandırdığı matteo karakteri yaşadığı yerden çocuklarının yanına doğru yola çıkarken coşku doludur, lâkin çocuklarını ziyaretten dönerken bildiklerinin ve sandıklarının tam tersini gördüğü için buruk bir şekilde döner evine. marcello mastroianni özellikle de bu iki farklı ruh hâlini ustaca yansıtmasıyla gönüllerimizde yer etmiştir. fakat, robert de niro'nun da hayranı olmamıza ve yeniden çevrim filmlere o kadar da karşı olmamamıza rağmen, aynı etkiyi yaşatamıyor/yaşatamadı bu film.
(bkz: aile önemlidir)
