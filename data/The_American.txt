(bkz: howard fast)
howard fast'in haymarket olayını amerikan işçi hareketine destek vermiş eski bir yargıcın biyografisi ile paralel olarak anlatığı çok hoş bir romanı.
başrollerinde george clooney ve thekla reuten'in de olduğu yeni anton corbijn filmi. amerikalı kiralık katilimiz jack, isveç'teki görevi biraz sorunlu bir şekilde sona erince, bir sonraki görevinin sonuncusu olacağını söyler. son işi için italya'ya gider ve olaylar gelişir... http://www.youtube.com/watch?v=wcz4x0lczvm
film, bir roman uyarlaması imiş. 1 eylül 2010 da abd de vizyona girecekmiş poster; http://bit.ly/bjusov
anton corbijn'in yeni filmi, detaylı bilgi ve trailer: http://isimbulamiyoruz.blogspot.com/…/american.html
http://www.imdb.com/title/tt1440728/
film türkçeye centilmen olarak çevrilmiş. çüş. (bkz: türkçeye saçma çevrilmiş film isimleri)
martin booth'un a very private gentleman adlı romanından uyarlamadır bu film.
bu filmi nefes nefese bir aksiyon beklentisiyle izlerseniz çok büyük hâyâl kırıklığına uğrarsınız. ancak aradığınız retro bir thriller, hatta biraz da dramsa the american sizin için biçilmiş kaftan. filmin ağır ağır ama kendinden emin adımlarla ilerleyen, adeta ilmek ilmek dokunan temposunun sabırsız seyirciyi sıkabileceğini kabul etmek lâzım. ancak sabreden dervişleri muazzam bir seyirlik bekliyor, benden söylemesi. --- spoiler --- jack'in hikâyesinin sonu başından belli. o adeta ömrünü biraz daha uzatmaya çalışan bir kelebek. eski kafalı tetikçimiz, mekaniğe yatkın olduğu kadar, yeni nesil makinalara uzak. silâhlar yapabiliyor ancak cep telefonlarından hoşlanmıyor. köklü avrupa'nın içine düşmüş, geçmişsiz bir amerikalı. çaresiz, italya'nın o küçücük köyünde bile kendine bir kimlik yaratma çabası içine giriyor. patronunun aksi yöndeki nasihatlerine rağmen kendisine oracıkta iki dost ediniyor: biri rahip, diğeri de fahişe. seyirci bütün bu çelişkiler yumağı içinde sersemlemiş, paniklemiş jack'in kendi sonuna doğru yürüyüşüne tanıklık ediyor. --- spoiler --- bu noktada aksiyon sevenler kadar, george clooney'nin büyüleyici gülümseyişini bekleyen hatun kişileri de filme hazırlamak gerek. clooney bu filmde de pek tabii ki muhteşem. mütemadiyen mekik, şınav, barfiks çekiyor -üstelik her defasında yarı çıplak. ancak er kişinin o meşhur kendinden emin çekiciliği bu filmde çok da silik bir şekilde tezahür ediyor. bu sefer kendinizi zat-ı şahanelerinin depresif moduna hazırlayın. ama inanın böylesi bile tadından yenmiyor. dünyanın en yüzeysel kadını yorumlarını bir kenara bırakacak olursak, belki herkesten daha çok alkışı hak eden, yönetmene de değinmeden geçmemeliyiz. fotoğrafçılık geçmişinin nimetlerinden sonuna kadar faydalanan anton corbijn, hiçbir kareyi boş geçmiyor. malzemesi de italyan kasabası castel del monte'nin muhteşem manzarası, dar ara sokakları ve george clooney'nin muazzam stilize, karakteristik duruşu olunca, ortaya gerçek bir görsel şölen çıkıyor. the american büyük ve iddialı bir film değil, bir başyapıt hiç değil. ama kesinlikle nokta atışı yapan, stil sahibi bir minimalist thriller. bu tarzı sevenler a single man'i de sevmişti.
eski fransız filmleri tadında, karanlık, yavaş ilerlermiş gibi yapıp heyecanı hep yüksek noktada tutan bir george clooney filmi. kız bebeğin anaannesine satılıp babayla başbaşa bir sinema keyfi yapılası bir akşamda, tamamen izleyecek başka hiçbir hell of a film bulunamadığından tercih edilen filmde, yakın plan çekimler öne çıkmış. genellikle puslu görüntüler yoğun ve arka planda çalan müziklerle birleşince, her an bir yerden biri fırlayacakmış gibi hissettirip kalbi attırıyor. sonu zayıf ve beklendiği gibi. artık kırk yılda bir bünye bir film izledi, şükretsin ve beğensin midir nedir bilemedim ama biz pek beğendik.
hobi olarak 'evde elle silah imalatı' yeteneğine haiz, pis işlerin centilmen görünümlü (çakma centilmen de diyebiliriz.) bir amerikalı mafyözün, mesleği bırakma yani emeklilik dönemine girme yolunda -hem de italya'nın tersi söylenmesi her halde günah olan o romantik ortamında- kendisini aşkın kollarına bırakmasının hikayesi.. çok önemli şeyler anlatacakmış havası verildiği halde dişe gelecek hiçbir şey anlatmayan, yine de -olumlu olma frekansıma denk geldiği için- 'eli yüzü düzgün kotarılmış' diyebileceğim vasat bir yapım.. başka bi deyişle: george clooney'in kendi yapımcılığında ve tamamen onun oyunculuğunu göstermeye ayarlı, karizmayı parlatma, özellikle de kadın hayranların ona yönelik platonik aşklarını -bi güzel- tazeleme operasyonu..
cs_italy'nin film sürümü. uzatılmış bir kol saati reklamı. bari george clooney yataktan "my hair?!" diye fırlasaydı..
ortada konu falan olmayan tek kelimeyle bok gibi bir film. kim kimi neden vuruyor belli degil. gitmeyin paranıza yazık.
clooney nin abdominalleri, italyan abla nın göğüsleri ( gerçi sarkmışlardı) dışında numarası olmayan bayık mı bayık film. bu arada ne yani hep aynı hayat kadınıyla yatılınca centilmen mi olunuyor.
ic sisirici bir film. kendim icin ilklerin filmi de diyebilirim, ilk defa sinemada uyuyacagımı hissettim, ilk defa sinemanın ortasında dısarı cıkmak istedim; ki bunca yıl bunları hic denemedigime gore en azından filmin sonunu merak eden bir insan oldugum soylenebilir. ama bu filmin sonunu da merak etmedim. beraber gittigim arkadasım ise basrolun adını bile hatırlamıyorum dedi cıktıktan 2 saat sonra. ne anladım ben bu isten?
son haftalarda n. bilge'nin kasaba'sı, vera drake ve the american filmlerini izleyerek artık "aheste filmler kuşağı" diye bir başlık açmanın uygun olacağını düşünmeye başladım. durağan yapıtlardan bir demet sunmak istense, clooney'nin sadece para için oynadığına kuşku duyulmayacak bu filminden bahsedilebilinir. bence aktör 50'li yaşlarda artık kendine daha fazla zaman ayırmak istiyor. daha çok para ve daha iyi koşullarda bir yaşam... ve tabi "the american" tarzı kofti yapımlar... leonardo ve clooney holivutta parayı kıran en meşhur iki sima ama bir farkla, genç olanı kaliteyi arıyor biraz...en azından clooney de fan kitlesine saygı gösterip daha anlamlı senaryolarda rol alabilir. bir de her filmi övgüyle süslemenin gereği olduğuna inanan yazar-çizer takımına bir çift sözüm var: bu filmde bari yapmayın, adam okuluna her gün gidip gelen bir öğretmen gibi sete gidip gelmiş, holivut marka diye, işte, yok film italya'nın muazzam fotografik mekanlarıyla süslenmiş, yok avrupai sanattan dem vurmalar yok karizma...etmen eylemen yahu...üstelik böyle giderse clooney dahil cümlenizin karizması da delete olacak...
son zamanlarda izlediğim en kötü film diyebilirim. gerilim drama dalında bir film ama birkaç silah sesi haricinde gerilmiyorsunuz. standart dar sokaklarda yürüyen esas oğlan onu takip eden adamlar. acaba ne olacak? (herzamanki gibi esas oğlan haklıyor.) filmin gerilim sahneleri bunlar siz düşünün. filmde tek akılda kalan gözümüzün içine sokulan italyan kızın göğüsleri.
george clooney'nin fiat tempra kullandığı fotoğraf sineması.
siradisi islerle istigal eden ama siradan, yalniz ve harcanabilir adamlar hakkinda pek cok basarili filmi * * * olan clooney'den bir baska benzer film. ayrica icinde we no speak americano adli sikko sarkinin eli yuzu duzgun orijinalini duyabiliyorsunuz (eger sarki adlari ayni degilse samplelarin alindigi sarkiyi duyuyorsunuz demektir)
film bitince tüm salondan "ee bu muydu yani?" sesleri yükseliyordu. siz de ortalama bir vatandaş iseniz aynı tepkiyi vereceksiniz demektir. "corc kuluni bu kadar basit bir filmde rol almaz, kesin bir mesajı vardır" diye saatlerce kafa patlattım ama yine de herhangi bir çıkarımda bulunamadım filmle ilgili. onun için hiç izlemeseniz de bir şey kaybetmiş sayılmazsınız.
anton johannes gerrit corbijn van willenswaard'ın (vay vay vay vay isme bak) nam-ı diğer anton corbijn'in nam-ı diğer anton bilge ceylan'ın yönettiği action-thriller filmi. düzeltiyorum retro action-thriller filmi. filmin tagline'ı şöyle: an assassin hides out in italy for one last assignment. oyuncular: george clooney (jack, edward, the american, butterfly, farfalla...etc.) paolo bonacelli (father benedetto) violante placido (clara) irina björklund (ingrid), johan leysen (pavel), thekla reuten (mathilde) giorgio gobbi (the man on vespa) silvana bosi (pazarda castel del monte tulumu satan yaşlı kadın) antonio rampino (posta ofisinde memur) isabella adriani (orospu #1), ileria cramerotti (orospu#2), angelica novak (orospu #3) --- spoiler --- anton corbijn'in yönettiği film senaryosu martin booth'un "a very private gentleman" isimli romanından bir uyarlama. romanı alıp okusaydım muhtemelen 10. dakikada bayılır elimden bırakırdım. film öyle değil. izleniyor. insan sıkılıyor ama yine de izleniyor. anton bilge ceylan'ın fotoğrafçılık geçmişi olduğundan sahneler çekimler görsellik filan 10 numara. anton corbijn bir klip yönetmeni u2'nun, depeche mode, metallica gibi grupların kliplerinin yönetmenliğini yapmış uzun süre. ben de çok başarılı bulurum kendisini. bir klip yönetmeni olarak...filme giderken klip yönetmeni olduğundan dedim ki acayip bir süratli, tempolu 3 dakika bile yerimizde duramadığımız bir aksiyon macera gerilim filmi izleyeceğiz. bourne identity gibi film bekliyordum, suikastçiler, silahlar, italyan mafyası filan. filme gitmeden önce film hakkında hiçbir şey okuma, hatta trailer'ını bile izleme, afişine dahi bakma hatta mümkünse git gişedeki görevliye parayı uzat en yakın seanstaki filme bir bilet iste şeklinde hayata geçirmeye çalıştığım spoiler'dan kaçınma prensibi neticesinde zaman zaman beklentilerimle örtüşmeyen filmlere gidiyorum. bu yöntemle blues brothers 2000 yerine minyeli abdullah'ı izlemişliğim var. filmin afişi ve tagline'ından hareket ederek gittiğim bu filde de beklentilerimin onda birini dahi bulamadım. aksiyon bekleyen hayalkırıklığıyla karşılaşır, heyecan, kovalamaç sahneleri, yakın plan dövüş teknikleri falan filan bunların hiçbiri yok diyemiycem. var ama yok denilecek kadar az. suikastçi var. silah var. kovalamaca var. ama dozunda. gerilim var mı desen var. ama korku filmlerinde köşeyi dönünce bir anda karşına filmin kahramanının arkadaşı çıkar da sen katil zannedip yerinden sıçrarsın ya (bkz: jump scene) öyle sahneler geriyor adamı. onun dışında neler var? mesela tagline'da yazıyor ya an assassin hides out in italy for one last assignment. ya aslında filmle ilgili bir gizem filan yok. adamlar zaten baştan söylemiş. gerçekten de bir suikastçi son görevi için italya'da saklanıyor. film boyunca saklanır mı bir insan? saklanıyor. tempra kiralıyor. omega saati var. roma'ya gidiyor kahve içiyor. castel del monte'ye gidiyor semt pazarından peynir alıyor. sulmona kerhanesine gidiyor, takılıyor filan. dönüyor kaldığı kasabaya orada ununu elemiş eleğini asmış bir peder buluyor, peder buna italyan güveci yapıyor. şarap içiyorlar sohbet ediyorlar. eat pray love filmini düşünün pray yerine kill, julia roberts yerine de george clooney'i koydun muydu olmuş sana the american. italya'daki manzara ortamları yönetmenleri etkilediği müddetçe böyle daha çok film görürüz. fakat yine de bir yönetmen dehası var filmde. anton corbijn kendi kendine demiş ki, ben george clooney'i hazır como gölündeki villasında tatil yaparken yakalarım, bir isveç seyahati ayarlarım, ufak bir iki italyan köyünde de italyan turizm bakanlığından destekli film projesiyle yerel sanatçıları ayarladım mıydı filmin bütçesini denkleştiririz. güzel kadınlarla da bir iki seks sahnesi koyduk muydu. daha ne istiyorsunuz? herkes filmde aradığını buluyor. erkekler için filmde erotizm var, koca memeli italyan hatunları var, silahlar var, nikita modeli suikastçi hatunlar var, clara gibi yanda sanki tinto brass film seti varmış da araya kaynamış gibi bayanlar var. kadınlar için de george clooney filmde alakalı alakasız yarı çıplak vaziyette şınav çekiyor, mekik çekiyor, barfiks çekiyor, karizmatik bir şekilde sürekli sağa sola etrafa bakıyor, espresso içiyor. hatta bir ara george clooney'nin çatalını bile görüyoruz. çatal açısından filmin çektiği bir sıkıntı yok açıkçası. bu arada filmin ismi niye the american diye merak ediyordum. filmde bu sorunun da cevabını bulmaya yaklaşıyoruz. yaklaşıyoruz ama bulamıyoruz. çünkü george clooney'nin karakterinin tam olarak bir adı, veya ne bileyim bir ticaret ünvanı filan yok. bazısı jack diyor, kimisi edward diyor, the american diyen var, il americano diyen var, mr. butterfly diyen mi ararsın farfalla (kelebeğin ingilizcesi) diyen mi ararsın. film bittiğinde bu adamın adı neydi amk? sorusunun cevabı kafamızda askıda kalıyor. filmin hikayesine gelirsek. filmin başında isveç'te östersund'da bir dağ evinde (belki de normal isveç evidir çünkü onların tüm evleri bana dağ evi gibi gözüküyor) syriana'daki saç sakal modeliyle george clooney'i görürüz, akabinde de sevgilisi ingrid'e rastlarız. daha doğrusu daha önce ingrid'in kabak gibi g.tüne kamera zoom yapıyor, ondan sonra ingrid'in yüzünü seçebiliyoruz. ben mesela jack'in yerinde o ortamda olmuş olsam şarap bitinceye kadar kulübeyi terk etmem, şarap bitince de internetten yeni bir kasa sipariş ederek gündeme devam ederdim. fakat macerayı seven adam jack öyle yapmıyor. gel ingrid seninle donmuş göl kıyısında dolaşalım, açılırız diyor. bu ikisi göl kenarında dolaşırlarken ingrid yerde ayak izlerini fark ediyor. jack bunun üzerine hemen saklanalım, kayanın arkasına koş der demez ciupp! diye bir sniper tüfek sesi duyulur. jack cebinden silahını çıkarır (jack suikastçi bir insan olduğundan sürekli tabancayla dolaşmak zorundadır, çevresinde ölümünü isteyen bir takım adamlar vardır, ama bugün hangi suikastçinin düşmanı yok ki?) adamlardan birini dan! dan! diye indirir. suikastçinin el kitabı kural 1: karda yürüyeceksin izini belli etmeyeceksin. ingrid bu arada jack neden silah taşıyor diye merak ededursun, jack ingrid'e koş koş koş, git polis çağır der. ingrid isveç'te 155 polis imdat'ın numarası neydi, allahım neden hep yanlış adama aşık oluyorum diye koşarken jack arkadan ensesine sıktığı kurşunla ingrid'i de öldürür. bunu niye yaptığını anlamadım, ben olsaydım yine söylüyorum yaban gibi ingrid'i alır bir dağ evine kapatır, yani...illa isveç'teki bir dağ evi olacak diye bir şey de yok. çamlıhemşin'e yaylaya götür, ılgaz mountain resort'a gidin ne bileyim alternatifler sonsuz. üstelik bu söylediklerim sadece türkiye'de yerleşikler için. uluslararası çalışan bir suikastçinin, sahte pasaport, sahte vize, sahte bilmemney sahibi bir insanın eminim aklına çok farklı tatil imkanları gelebilir. neyse. jack kulübeye döner bi kişiyi de orada indirir. daha sonra sakalı keser bu kez up in the air'deki saç sakal kesimiyle ve güneş gözlüğüyle roma'ya gelir. burada pavel diye bir arkadaşını arar. pavel anladığımız kadarıyla bu suikastçiye iş pas eden, sözleşmeli cani çalıştıran işveren tadında bir elemandır. pavel sen roma'da bir kahve içe dur ben geliyorum der ve bir kahvenin adresini verir. jack kahveye gider, bir kahve içer, bir tiramisu söyler, bekler, pavel gelmez, bir tane de panna cotta söyler, bir caramel macchiato içer, hesap gitgide şişmektedir, duvardaki saate bakar, kendi kol saatine (omega) bakar, o arada pavel çıkagelir. pavel der ki isveç'te ne ooldu mınakoyim jack? jack de derki ben ne biliim mınakoim, sen bana söyle (you tell me motherfucker). pavel de adamları araştırıyorum der. peki o kız neydi der pavel? bi arkadaş diye jack cevap verir. pavel de sen önceden böyle arkadaş filan edinmezdin, asosyalin tekiydin, cebin para görünce g.tün mü kalktı, sakalı filan da kesmişsin adama benzemişsin gibisinden serzeniş dolu bakışlar gönderir. tabii bu iç dünyası çözümlemelerini ben yapıyorum, zira filmde fazla diyalog yok. vücut dili ve vücut ararsan gırla. sonra bir tane araba anahtarıyla cep telefonunu jack'e uzatır. jack aşağıdaki sokakta bir tane araba var, o arabayı al ve şu italyan kasabasına git benden haber bekle der. ben arabanın anahtarını uzattığında içimden (yine bir umut) dedim ki bir maserati, bir ferrari ulan hadi o da olmadı bir alfa romeo, bir lancia delta integrale göreceğiz. ama yok. 1998 model çelik jant mavi bir tempra slx'tir jack'e layık görülen araba. burada iki ihtimal var diye düşünüyor insan. ya bunlar acayip profesyonel bir örgüt, dikkat çekmemek için low profile bir araç seçmişler veya dünyanın en fakir en denyo suikastçileriyle karşı karşıyayız. ya da bir başka ihtimal filmin bütçesi fazla değildi, vespa motorla temprayla filmin sonunu getirdiler. bu sorunun da cevabını net olarak ben filmden çıkaramadım. şimdi o italyan kasabasının ismini anımsayamadım ama jack abruzzo dağlarında pavel'in söylediği kasabaya gider, fakat oradaki esnafın hal ve tavırlarından hoşnut olmaz, kasabanın ahalisinden gıcık kapar ve soluğu yakınlarda bir başka kasabada alır. bu arada pavel'in verdiği cep telefonunu da artık o kasabada telecom italia mobile çekmediğinden midir yoksa yerini tespit etmesinler diye midir bilinmez fırlatır arabanın camından dışarı atar. oysa sim card'ını çıkarsa götürüp kasabada birine verse en azından hayır duası filan alırdı. uluslararası suikastçinin el kitabı kural 2: ufak hesapların peşinde koşma, cep telefonu teknoloji gps filan bunlar ajanı bozar. jack gider castel del monte'ye yerleşir. orada 2 oda 1 salon ev tutar. evde kum torbası, barfiks, torna tezgahı gibi bir suikastçinin fit kalmasını ve silah imalatını sağlayan her türlü ekipman, araç gereç hırdavat bulunmaktadır. edward yani jack kasabada başka insan yokmuş gibi peder benedetto adında bir rahiple yarenlik etmeye başlar. bir yandan da kafasında pavel'in "arkadaşlık senin neyine, hıyarto gibi tek tabanca takılmaya devam et" önerisi vardır. o yüzden pederle arasında merhaba merhaba'nın ötesine gitmeyen yüzeysel bir samimiyet ortamı vardır. peder ya kasabada günah çıkarttıracak kimse olmadığından veya vatikan'dan parça başı prim aldığından jack'e sürekli günah çıkarması için baskıda bulunur. bambaşka bir kafayı yaşayan jack'in sürekli kafasını açmaya çalışmaktadır peder benedetto. jack ise tanrıyla arasına kimseyi koymamaya yeminlidir. ser verip sır vermez pedere. pederle tanışmalarının da çok da ilginç olmayan bir hikayesi var. bir gün jack kasabada bozuk parayla çalışan bir gofret makinasına para kaptırır. tam makinanın anasını skmek üzeredir ki peder benedetto gelir. peder "are you american? what are you doing here? why? when did you come to italy? did you enjoy your flight? gibi otomatiğe bağlamış şekilde bir turiste sorulabilecek bildiği tüm ingilizce soru cümlelerini ardı ardına sıralar...bunun üzerine "makinalarla aram iyi değil, mazaretim var asabiyim ben" diyerek konuyu geçiştirir. fakat filmin ilerleyen bölümlerinde anlaşılır ki jack'in makinalarla arası öyle böyle iyi değildir, jack'e bugün sipariş versen, desen ki önümüzdeki ay bana bir skorsky helikopter lazım dersen, jack semt pazarından denkleştirdiği alet edevat ve materyallerle iki hafta içerisinde lpg ile çalışan bir helikopter dizayn edebilecek kadar makine mühendisliği bilgisine sahiptir. jack bir gün ankesörlü telefondan pavel'i arar. pavel sana bir iş ayarladım der. belçikalı mathilde adında bir kadınla buluşacaksın filan. kadınla buluşurlar, kendisinin de suikastçi ve güzel göğüslü olduğu anlaşılan kadın jack'ten bir makineli tüfek kadar ateşleme kapasitesine sahip, dürbünlü keskin nişancı tüfeği kadar isabetli ve bir tavşan kadar sessiz bir silah yapmasını ister. jack hay hay der. amazon.com'dan makineli tüfek siparişi verir, peder benedetto'nun gayrimeşru çocuğu araba tamircisinden bir iki boru, kelepçe filan temin eder. evde oturur bir kaç gün içerisinde geri tepmesi minimum düzeyde, sessiz, seri atış yapabilen acayip bir silah yapar. gündüz silah yapımıyla iştigal eden jack akşamları da yakında bir kasabadaki geneleve giderek clara isimli bir fahişeyle birlikte olmaktadır. gündüz imalat, akşam fuhuş, geceleri de yatmadan önce kelebek ansiklopedisi okuyan jack, bu rutini sonucunda silahı zamanında bitirmeyi başarır, gide gele clara'ya da aşık olur. clara da jack'e aşık olur. bunun nedeni de bir gün jack clara'ya benim yanımda rol yapmana, orgazm taklidi veya ne bileyim süleyman demirel taklidi yapma, doğal davran binaenaleyh deyince clara da sen kesenin ağzını açar da diğer kızlara verdiğinden daha fazla bahşiş versen bu iş olur der. bunun üzerine jack ben başka kızlara gitmiyorum, onların muamelesi iyi değil gibi bir şeyler söyleyince clara jack'e aşık olur. aşk böyle bir şey işte. bu arada jack hergün istim üzerinde yaşamaktadır. evine giderken sürekli dolambaçlı yollardan, dehlizlerden gitmekte, biri kafama sıkmasın diye yolunu uzatmakta, sokakları çorapla arşınlamakta, eli sürekli tetikte, pür dikkat, g.tünden tırsar vaziyette zor bir yaşam sürmektedir. haksız da değildir çünkü kendisini isveçli kılıklı bir tip sürekli takip etmektedir. bir gün isveçli kılıklı herif peşine düşer, jack saklanır. tam herifi arkadan vuracakken 40 yıldır motorsiklet geçmeyen sokaktan aniden bir scooter çıkar, isveçli eleman motorsikletliyi vurur. arabayla kaçar. burada da filmi ucuza getirmişler araba kovalama sahnesinde jack vespa'yla arabanın peşine düşer, suikastçiyi öldürür. aksiyonsa aksiyon, kovalama sahnesiyse kovalama sahnesi. silahın montajı sahneleri ise adeta youtube'daki instructional video'lar gibi olmuş. jack silah montajını maddeler halinde anlatsın ve arka plana da skindirik bir müzik koy"how to assemble a silent gun with a submachine gun firing capacity and accuration of a sniper rifle?" diye youtube'a koy bunu, binlerce hit alsın. hatta ben bir ara içimden dedim ki herhalde bu kadar başarılı bir silah yaptıktan sonra jack gidecek roma'da patent dairesine, başvuru formu filan dolduracak, harç pulu filan alacak, bir yarım saat de silahın fikri mülkiyet hakkının tesis edilmesi sürecini izleyeceğiz. ama neyseki yönetmen insaflı davranmış. silahı tamamladıktan sonra jack mathilde denen hatunla buluşur. filmin yaklaşık bir 10-15 dakikası da mathilde ile jack'in silahı kırsal ortamda test etmesiyle geçer. bir gün jack yine kasabada oturmuş espressosunu yudumlarken kasaba küçük olduğundan clara ve bir arkadaşına rastgelir. clara onu gerçek bir buluşmaya (bu kez vuruşmaya değil) davet eder. ve ilişkilerinin artık sağlam temellere dönüştüğünün, daha anlamlı bir hal aldığının ilk sinyalini verir. yemeğe giderler. buluttan nem kapan jack bu kez clara'dan kıllanır, kızın çantasını karıştırır. çantada bir silah bulur. daha sonra kızı takip eder, bir takım erkeklerle buluştuğunu filan görür. filmin buraları insanın iyice içini baymaktadır artık, insan içinden ulan gerizekalıya bak kendi gitti kasabaya, kendi genelevden buldu, üstelik başına musallat oldu şimdi de tribe bağlıyor diye düşünmeden edemez. paranoyanın bokunu çıkaran jack kızı öldürmek üzere pikniğe götürür. clara hava sence de sıcaklamadı mı jack, en iyisi ben soyunup g.t baş meydanda suya dalayım ki, izleyicilerin gözü gönlü bayram etsin diyerek dereye girer. uluslararası suikastçinin rehberi kural 3: tanıştığın kızı pikniğe götüreceksen yakınlarda bir su birikintisi olmasına dikkat et. clara jack'i de suya çağırır fakat jack iyi böyle der. nasıl etsem de clara'yı öldürsemin hesabını yapmaktadır. üstelik o anda clara'nın üzerinde hiçbir şey yoktur. en fazla donundan su tabancası çıkaracak pozisyondadır clara. jack böyle tripten tribe koşarken, neyseki clara bir şekilde durumu anlatır. meğersem o bölgede fahişelere birkaç saldırı filan olmuş da, clara ondan silah taşıyormuş, konuştuğu kişiler polismiş, korkulacak birşey de yokmuş, hepsi bir yanlış anlamadan ibaretmiş. bu açıklamalar ve clara'nın vücudu yüreğimize su serper. jack clara'yla mutluluktan mutluluğa koşmaya artık hazırdır. pavel'i son defa arar ve derki bu benim son işim. silahı mathilde'e teslim ettikten sonra "i'm out." fakat hepimiz biliriz ki bu tip işlerde öyle erken emeklilik planları, işçinin iş akdini tek taraflı feshi, ben ayrılıyorum hürriyet'e yeni bir iş ilanı verin filan gibi uygulamalara yer yoktur. pavel tamam der ama bu mathilde denen karıyı arayıp jack'i öldürmesini ister. jack'le mathilde buluşurlar. paranoyak jack bu kez haklı olarak mathilde'in kendisini öldüreceğinden kıllanır. silahı teslim eder. tam ayrılacaklarken mathilde'in cebinde silah, jack'in cebinde silah birbirlerine tam sıkacaklarken bu arada okul otobüsü çıkagelir. aksiyon ortamının içine sıçar. vedalaşıp ayrılırlar. pavel mathilde'i arayıp ne yaptın bitirdin mi jack'in işini diye sorar. mathilde derki şartlar müsait değildi. pavel de skerim şartını, gidip öldüreceksin peşine düşüp diye ısrarcı bir tavır takınır. jack kasabadaki bir dini festival esnasında clara ile karşılaşır. clara'ya benimle gelir misin diye sorar. clara'nın mutluluktan g.tü tavana vurmaktadır. tabii ki gelirim der. tam o arada mathilde jack'in imal ettiği silahı alır ve çatıya çıkar. uzaktan dürbünlü tüfekle jack'e nişan alır. silahı ateşler fakat silah geri teper, çünkü jack daha önce silahın ateşleme mekanizmasıyla oynayıp bozmuştur silahı. uyanık pezevenk. silah sesini duyar duymaz jack clara'ya daha önce piknik yaptığımız yere git beni bekle der. ben burada da clara'nın ensesine sıkacak sandım ama sıkmadı. jack mathilde'in peşine düşer. mathilde gözünden yaralanmış vaziyette asfaltta boylu boyunca yatmaktadır. o arada peder benedetto da çıkar gelir. jack peder'le vedalaşır. yine kasabanın ara sokaklarına dalar. meğersem o arada pavel denen herif de işi gücü bırakmış, ne ara ne zaman çıkmış gelmiş bilemiyorum kasabaya gelmiş. jack'le pavel karşı karşıya gelirler, her ikisi de silahlarını ateşler. jack pavel'i alnının çatından vurur. arabaya biner piknik alanına doğru yol alırken fark ederki vurulmuştur ve kan kaybediyordur. tam piknik alanına gelir, clara neşe içinde oynamaktadır, jack bilincini kaybeder. kamera ağaçlardan gökyüzüne doğru yükselirken bir tane kelebek görürüz. burada da jack'in sırtındaki kelebekle, nesli tükenmekte olan ağaçlar arasında gezen kelebek ve at skine konmuş kelebek gibi klişe bir film finali arasında imgelem fırtınası yaşarız. --- spoiler ---
benim de seyrettigim en enterasan filmlerden birisi. dogrudur agir tempolu filmler cakma seyirciyi üzer (ben de noktasiz i olmadigi icin sikar yazmiyorum)...ama film etkisini bittikten yarim saat sonra göstermeye basliyor. konusunun basit mi, cetrefilli mi oldugu noktasi acik. filmde gösterilen basit, hani "minimalist" bir yaklasim. "filmde gösterilmeyenler" filmde gösterilenlerden daha fazla. "abarti" yok. aglama sizlama duygu sömürüsü, yok. neyin niye yapildiginin aciklamasi filmde yok, üstünde düsününce anliyorsunuz. bu filmin "mafya" filmi oldugundan cok süpheliyim. bence film bir ajan filmi...seyirci, filmin bir parcasi yapiliyor ve enterasan bir sekilde, filmde "neyin ne oldugu" seyirciyi "gerizekali" yerine koyup, anlatilmiyor. bunu seyircinin kendiliginden bulmasi isteniyor. son yillarda seyirci, aptal yapildi, ona hersey "armut pis agzima düs" seklinde sunuldu. iste bu filmde bu yapilmiyor. "armut pis agzima düs" tipi seyirci icin, gercek bir rezalet... dedigim gibi cok minimalist bir yaklasim. resim sanatindaki bir akimdir bu... tablonun ne anlatmak istedigini kafanda cözersin...mesela vincent´in "camurlu potinleri"....van gogh´un en önemli saheserlerinden...adam oturmus, garip bir anlayisla, kirlli, yirtik, pirtik, bagciklari lime lime olmus bir cift potini tablosuna konu yapmis...sen kendin, o potinlerin tarlada calisan bir adamin oldugunu, vincent´in o adami yüceltmek icin o potinleri cizdigi sonucuna variyorsun. ama konuyu bilmiyorsan tablonun karsisinda durup "olm bu van gogh denilen adam ne s.k.me tutup, cavlagi cekmis potinlerin tablosunu yapmis?" diye soruyorsun. o minimalist cerceveyle seyredilmesi sart olan bir film.
fiat tempranın george clooney kadar başrolde olduğu filmdir. ayrıca benzine acımayıp temprayı sürekli power lambası yanık kullanmıştır. her sahnede fırlayıp "hacı çok yakar tüp taktır çok rahat edersin" diye uyarmak istedim kendisini. zaten filmde de heyecan yaratan tek nokta bu olmuştur benim için. ama hatun güzeldi. yaşı vardı biraz tabi ancak göğüslerde hafif sarkıklık ve selülitlerin bolluğu yine de vücudun orantısal güzelliğini bozmamıştı. bu arada m14 piyade tüfeğini sniper olarak kullanmaya özenen arkadaşlara battlefield vietnam oyununu tavsiye edebilirim. ama filmdeki kadar performans beklemesinler tabii...
müthiş ağır tempolu fakat şimdiye kadar izlediğim en gerçekçi hitman filmiydi heralde. bir de italya ve isveç gibi 2 tane çok sevdiğim ve yaşamak istediğim ülkelerde yapılan çekimler muhteşemdi. isveç'in o uçsuz bucaksız doğası ve italya'nın kendine özgü kasabaları, sıcak insanları ve yeme&içme kültürü. tüm bu çevre bir tetikçinin etrafında döndüğü için film haliyle de izlenebilir oldu benim için. bir de o yardımcı hatun casting'ini yapan arkadaşları canı gönülden tebrik ediyorum. o ablalar neydi öyle, her biri ayrı bir diva.
bakmayin. baktirmayin. bo$ bir film. dergilerde "hayal edin, jason bourne ya$lanmi$ ve bu i$lerden tamamen uzak durmak istiyor artik" diye tanildigindan dolayi gaza gelip gittik. "action yok" dediler, "olsun, saglam monologlar vardir" dedik. yokmu$. onu bunu siktir edin de, filmin konusu yokmu$.
afişi kesinlikle kendisini temsil etmeyen film. afişe bakınca insan james bond tarzı bi film bekliyor fakat filmde aksiyon yok denecek kadar az. yine de izlemeye değer bi film o ayrı. hele ki italyadaki o muhteşem kasaba görüntüleri için kesinlikle gidilmelidir. (bkz: castel del monte)
mantık hatası olan film. allah'ın güney italya'sında çok afedersiniz orospusundan tutun da rahibine kadar herkes su gibi ingilizce konusuyor. yok oyle bi dunya
--- spoiler --- şirin italyan kasabaları,yapımcı olan clooney'nin sürekli karizmatik bakışlarını ön planda tuttuğu,gereksiz (kişiye göre) uzunlukta olan sevişme sahneleri barındıran bana göre kavşak filmini izleyememiş ya da 2 ekim 2010 türkiye israil starcraft 2 maçı'nı kaçırmama sebep olan film.clara da claraymış hani. --- spoiler ---
merakla beklediğim, çıktığı gün sinemada izlediğim fakat film bittiğinde ''nasıl yani george clooney bu filmde niye oynamış'' monoloğunu yaşadığım filmdir. bir katilin psikolojik analizini seyretmek beni hiç sarmadı hatta neredeyse uyuyacaktım filmde. isviçre'den ve italya'dan şirin kasaba manzaraları dışında filmde dandik bir kaç kovalama sahnesi var ve `geri kalan her şey parayla satın alınamayacak kadar klişe`. george clooney'e gelince. abicim sen dünyalığını zaten çoktan yapmışsın, oscar heykelciğin, şanın şöhretin her şeyin var. sana kalan sadece kariyerine daha iyi filmler katmak. kusura bakma dostum ama film üçüncü sınıf avrupa filmine benziyodu. herhalde hikaye italya'da geçiyor zaten benim evde como gölü civarında rahat rahat takılırım diye kabul ettin filmi ama bi boka benzememiş. kusura bakma, darılma. xoxo
--- spoiler --- filme çok iyi diyemeyeceğim ama son zamanlarda yalnızlık duygusunu bu denli iyi betimleyen bir film izlememiştim. film bittiğinde yeniden içine girdiğim istanbul'un kalabalığında ilerlerken stres yerine mutluluk hissettim enteresan bir şekilde. konuşacak, empati kuracak bir yığın insan var diye. --- spoiler ---
benim için zaman kaybı olarak nitelendirebilecek bir film, sanat ve deneme film sevenlerin izleyebileceği, in bruges tarzında bir film...
filmi sevdim sevmesine de yine de aklıma takıldı... --- spoiler --- sahi, ingrid'in suçu ne? --- spoiler ---
film olarak izlemek kolay değil. tetikçi filmlerini gerçeğe uygun yapınca fazla aksiyon olmuyor, aksiyonu bol koyunca bu sefer de bilgisayar oyununa dönüyor. doğru bir denge tutturan az sayıda film var ve bu bence onlardan biri değil. ama... gel gör ki... o italyan apla (violante placido) nedir öyle be kardeşim. ona bir film süresini değil, ömrümü veririm. tekrar tekrar izlenesidir ama izlenesi olan film değil, evet. vay anasını yaa...
fiat tempra'nın ne denli zamanın çok çok ilerisinde bir otomobil olduğunu gördüğümüz film. o efsaneleşen iç tasarımı ve dijital gösterge paneliyle özellikle gece çekimlerinde filme son derece karizmatik bir hava katmıştır.
çekildiği mekanlar, oyunculuklar, clooney'nin takındığı alain delon havası falan son derece keyif vericiydi ancak kanımca film klişeler üzerine kurulu senaryosu ile pek çok artısına rağmen vasatın üzerine çıkamıyor.
ne zaman ki edward ölüme doğru araba sürmeye başladı aklıma cüneyt arkın geldi ve dayanamayıp gülmeye başladım bu filmde. yeşilçam yüzbin yıldır varyasyon yapıyor bu hikayeye onun günahı ne?
beyazperde.com izleyici yorumlarını ve yorumcularını başlığı altında toplamış olan leziz bir filmdir. yahu arkadaşım madem sinemaya gidiyosunuz internet denen bi nimet var otur aç nasıl bir film olduğunu öğren öyle git filme di mi yahu...senin kafandaki siktiriboktan prototip filmlere uymuyor diye bir filmi niye suçluyosun ki. unutma ey izleyici filmi sen seçip izliyorsun bu nedenle senin zevkine uygun olup olmadığını bi zahmet oku öğren sonra hiç aksiyon yok yeaaa çok sıkıcıydı deme...
kaz dağlarında gezerken rastlaştığım 1924 mübadelesinde kaderine terkedilmiş taş köylerinin bir benzerini anımsattı film. amerikano, isveç'te bir suikast gerçekleştirir, suikastın ardından vakit geçirmek için bir hatun bulur, tepeden tırnağa ıssızlığın ortasında, karın beyaz denizinde yapayalnız takılırlarken iki iz sürücüyle karşılaşır. amerikano ilk izciyi hakladıktan sonra içgüdülerinin sesine kulak verip, aşk yaptığı kadının canına kıyar, john le carre adında bir yazarın söylediği gibi, bir casusun hayatında tesadüf diye bir şey yoktur. sokrates'in buyurduğu gibi bir filozofun işi şüphe duymaktır. yönetmen, bir tetikçinin nefesinde akan her bir kum tanesinin içindeki şüpheyi seyirciye aktarmaya çalışmış, agatha christie'nin cinayet kitaplarından biri film edilmediği için hitchcock vari gerilim unsurları beklemek yersiz olacaktır. senaryo, bir tetikçinin hayatının süratle ilerleyen anların zincirlemesinden oluştuğunu yadsıyarak, bambaşka bir ironik tasarımla, olayların oluşumunu kaplumbağa terbiyecisinin hızı ile dile getirmiş, bu sanki formula 1 yarışını yavaş çekimde izliyormuş gibi bir etki bıraktı dilimde, nasıl olurda bir tetikçi bu derece her biri aynı anlardan oluşan rutin bir hayat yaşar, mesela, leon gibi nypd ve swat timine savaş açmıyor yada kiddo gibi tokyo'da bir lokantayı basıp onlarca yakuzayı blendırdan geçirmiyor.
nuri bilge ceylan aksiyon filmi cekse nasil olurdunun cevabi.
konusuna göre kısa ancak sevişme sahneleri gereksiz uzun bir film. bizim ülkede ki tempra'ları gördükten sonra o aracı görünce, elin italyanı kendi aracına iyi bakıyor diye aklımdan geçirdim. bitişi tam kilişe, 2 veya 3 kez seviştiği hayat kadınına hemen aşık oluyor bizim ki, kendisi önceki kız arkadaşını gözünün yaşına bakmadan kafasından vurmuş birisi ayrıca, kanlar içinde hatununa söz verdiği yere varıyor ve her türk filminde de olduğu gibi sevgilisine varmadan ölmüyor . bir de sokakta her gören hatunun bizim esas oğlana yazması var ki, italyan erkeklerinde iş kalmamış artık piyasa diğerlerine mi kaldı diye düşünmekteyim.
george clooney e yakışan, temposu ağır, az diyaloglu ama çekimleri güzel olan bir film. filmin geçtiği ortaçağdan düşme italyan kasabası nefisti. öte yandan george clooney in çok çirkin bir vücudu varmış, sırtı kolları aynı dedeme benziyor.
klasik italyan filmlerinin bir americano ile soslanması neticesinde ortaya çıkan eser. --- spoiler --- clooney'in sık sık gittiği cafe del monte'de çalan şarkıyla -no speak americano- ve sergio leone filmlerinden bir kesitle mesaj vermek istiyor --- spoiler ---
afişinde george clooney var diye izlenilen bir film. italya, mimari, sanat falan güzel şeyler, evet. film ağır ilerlemesi gereken bir film zaten, ona da bir şey demiyoruz. amma lakin ki gayet vasat bir film. filmin sonuna kadar hep ne olacağını bilerek izliyorsunuz. bak şurda mesaj vermiş, yok burda sanatın amına koymuş falan diye filmi yüceltmeye gerek yok.
film temposunun orta veya yüksek olmasını isteyen sinemaseverlerin izlememesi gereken bir film değil, izleyince tad alamayacakları ve sıkılabilecekleri bir film. gereksiz, uzatılan ve özellikle george clooney'ye yakın odaklanmış sahneler ile konu bütünlüğünü bozan unsurlar içermektedir. italya'nın tarihi bir kasabasını görmek yanınıza kalana tek faydalı şeydir ("lan burası da gezilir ha" diyebilirsiniz).
mükemmeldi. ben bu filmi, antalya migros cine bonus'da tek başıma izledim. aynı saatte başlayan resident evil'in önünde liseli kuyruğu vardı. film eleştirisi yapmayı beceremem ama şöyle diyeyim; reha erdem filmlerine benziyordu aynı. arayıp da bulamadığım; o'nun filmleri kadar gerçek, onun filmleri kadar sade ve sesli. o kasabaya gidilecek, başka yolu yok!
http://focusfeatures.com/the_american http://trailers.apple.com/…us_features/theamerican/
sinema seyircisinin beklentilerindeki paradoksu ortaya koyan, seveninin çok seveceği ama bir kısım izleyicinin de "ne ki şimdi bu?" demesinin kaçınılmaz olduğu film. iki görüş de haklı ya da haksız değil ama "meraklısına" bir film denebilir. paradoks diyorum çünkü hemen hemen seyrettiğimiz her filmi yeterince gerçekçi olmamakla itham ederiz. "orada o adam öyle yapar mı, ne de çabuk aşık oldular, ne kadar tek boyutlu bir karakter, bu adam boş zamanında ne yapar vs." gibi. ancak bir film çıkıp da bir kiralık katilin hikayesini dibine kadar "gerçekçi" olarak anlatınca bu sefer de "bu ne biçim film, çok sıkıcı" diyoruz. özetle, "be careful what you wish for". filmin hayal kırıklığı yarattığı kesimin, poster ve fragman ile yanıltıldığı bir gerçek. insan bir james bond, bir bourne identity bekliyor onları görünce. eğer filmi "ne olacak, ne ki bu" gözüyle izlemeyip, her anını birbirinden bağımsız bir deneyim olarak algılamayı başarabilirseniz, mükemmel sinematografisi, clooney'nin bence başarılı canlandırdığı karakter ve insanın içine dokunan sonu ile bittikten sonra da içinizde oynamaya devam eden bir film kazanmış olacaksınız. bana göre 2010'un en iyilerindendi.
mesajları da, kurgusu da paradokslarla kurgulanmış trajik film. --- spoiler --- clooney bilmeyerek kendisinin öldürülmesi için silah yapıyor, ancak nişancı kadın; clooneyi vurması gereken silahın mermisinin sekmesi sonucunda kendi yere düşerek ölüyor. restoranda clooney'in de bakındığı kovboy filminde her halde kovboy, çocuğun olmasına rağmen adamı vuruyor. ama clooneyi öldürmesi gereken kadın servis gelince çocuklar var diye clooney'i vurmuyor. (hatırlamadığım bir sebepten) clooney yaralı yaralı kadınıyla buluşmaya gidiyor. kadınıyla sonunda buluşuyor, buluşuyor ama buluştuktan sonra ölüyor. --- spoiler --- edit: yerli mal'ı söyledi; kovboy filminin adı "once upon a time in the west" imiş.
the limits of control kadar fantastik bitecek mi endişesiyle, aman büyü bozulmasın diye izledim. nefis. ibne spor salonuna gitmeyi bıraktıracaktı bana, öyle bi tribe girdim niyeyse.
bir iyi mi kötü mü, kime göre neye göre filmidir. şöyle ki; kill bill vari aşırıya kaçan aksiyon sahneleri yok fakat bir tetikçinin yaşayabileceği ve yaşatabileceği tüm gerilim a'dan z'ye mevcut. sadece başrol oyuncusunun yüzündeki gerilimi izlemek bile bence bazen yeterli. çekildiği italyan kasabasının mimarisi çok güzel. o dar sokaklar ve içinden yürünen tünelimsi geçitler bana mardin'i anımsattı. filmde yer alan iki araba beni gülümsetti. birincisi clooney amcanın kullandığı fiat tempra ( gençliğimde çok severdim ) ikincisi ise clooney amcanın peşine düşen adamın kullandığı fiat punto ( şimdilerde kahrımı çeken) clooney'nin peder ile olan muhabbetleri haricinde çok diyalog barındırmaması benim açımdan nispeten iyi oldu çünkü alt yazı ile bayağı boğuştum. neticede klişe yok mu filmde. tabi ki var. ( sevenlerin ölü ya da diri buluşması gibi ) ama sevdin mi derseniz evet sevdim. bir daha izler misin derseniz hayır izlemem...
bence çok iyi. nasıl iyi, hemen anlatayım. filmin bir yerinde once upon a time in the west gözüküyor. garson şunu diyor: "sergio leone. italyan." buradan hareketle şunu diyorum, bu film avrupa sinemasının amerikan 'özentilerine' bir çeşit iade-i itibar ya da anıştırma. e sergio leone'ye zaten açık bir şekilde göndermesini yapıyor; amerikan özentisi denince akla başka kimin gelmesi lazım: jean pierre melville tabi. o yüzden onun filmlerinden izler bulmak çok abes değil ve ayrıca filmin havasını the limits of control'a yakın bulmak da. ancak the american farklı bir mecrada. jarmusch'un yaptığı çok daha iddialı bir sinema, tekrar oraya girmeyeyim ama corbijn burada sevdiği filmler gibi bir film yapmak istemiş sanki. bunun için de seçtiği mecra casus filmleri elbette. yalnızlık, son işten sonra emekli olmak, kadına duyulan özlem ve bir kadınla buluşulacak nihai noktadaki son; bunları çok güzel bir görsellikle destekliyor abimiz. ayrıca corbijn denklemi tersine de çeviriyor, avrupa'nın göbeğine getirip bir "amerikan"ı koyuyor ama amerikan bu sefer özenileni sembolize etmekten ziyade makinalarla arası 'iyi' olmayan biri. ve 014'lü bond göndermeleri olsa da the american daha çok the spy who came in from the cold gibi abileriyle anılabilir bence. kısaca, doksanlar kokan açılıştaki tünel sahnesi, bir fahişeyle yakalanan samimiyetin en net tezahürü olan (bence) anal seks sahnesi ve final akılda yer ediyor, üstelik film boyu pişik olmuş gibi bakan george clooney de var; hangisini alırsan.
sahaneydi. imdb puani ve burdaki bok atilma sekansina aldanip hayatimiza devam etmemisiz iyi ki. pis islerin adamlarinin yalnizligini avrupa soguklugunda veriyor. cekimler hep guzel. temposu dusuk falan degil, olmasi gerektigi gibi. bu konseptteki on filmden sekizi jason statham filmleri olunca bir bucuk saat icinde 22 olu, 46 yarali yoksa tempo dusuk diyen bir kitle varoluyor. kimin kimi neden oldurmeye calistigi ilk basta havada kaliyor sanilabilir. halbuki bunlar filmin sikinde degil. boyle adamlarin neler yasadigini anlatmak yerine nasil yasadigini anlatmanin derdinde film. teslimat icin bulusulan restoran sahnelerindeki gerilim de aslinda tum bu yasantinin ozeti gibi. her an harcanabilirim korkusuyla yasamak. ne kadar yasamaksa.
gerçeğe olabildiğince yakın olma çabasını takdir ettim. filmin başından sonuna yalnızlık duygusu hakimdi, sevişme sahnelerinde bile. filmden aldığınız zevk ne kadar içine girdiğinize ve ne beklediğinize bağlı. gerçekçi bir film bekliyordum, yönetmenin bunu yakalayıp yakalayamadığı önemli değil, bunu başarma çabası seyirciye yetiyor. bazılarınca az bulunan aksiyon sahneleri bana bir ömür gibi geldi, ekran karşısında gerildim, jack sağına bakarken ben soluna baktım, o koştukça ben de nefes nefese kaldım. kasabanın her yerindeki malzemeyi hissettim, kokusunu hayal ettim. iki saatliğine de olsa bir tetikçi oldum. ve hoş bir duygu değildi. filmdeki tek kötü detay rahipti. biraz fazla bilgeydi ve bu yapaylık filmin içinde çok sırıtıyordu.
şimdi amerikanvari avrupalılığın minimalist kuulluğuna dayanıp melville demişiz, italyan amerikanı var leone'u var demişiz de, vakti zamanında italya'da dolanan amerikalı jules dassin'e değinmemişiz olmaz zira mekanı kadrajda önündeki adamlarla beraber gösterme de dassin'e yaklaşır yönetmen. biri şehirli biri taşralı, olsun o kadar. maksat metinlerarasılık değil mi canım?
gayet guzel film. neden bu kadar bok atilmis anlamadim. film oyle asiri agir bir tempoda da ilerlemiyor ustelik. ama bir aksiyon filmi degil. filmin cekildigi kasaba gercekten cok guzel. ayrica bas abla violante placido da cooook guzel.
(bkz: çakma le samourai)
bir hollywood filmi değil, bir avrupa sineması örneği. filme bu gözle bakılınca gayet ağzı-yüzü yerinde bir film çıkıyor. ama sen hollywood filmi bu. "action olacak, hareket olacak, karı-kızlar fırlayacak etraftan" diye izlersen filmden hiç bir tat alamazsın.
hollywood yapımı 45 dk. uzaklara bakmalı gıcık sanat filmi örneği. cs_italy map'inde çekiliyor olması ise hepimiz için büyük bir şans. bir süre çalıştığım cortemilia kasabasına benzeyen castel del monte ise şahsen filmin tek gideri.
hollywood fan boi ların ve korsan film izleyicelerinin beğenmediği bir film. bana kalırsa son zamanlarda izlediğim en iyi filmlerden biri.
bir hafta sonu mesaisinde işlerimizi bitirmiş boş vaktimizi değerlendirmek için mesai arkadaşımla beraber hangi filmi izlesek diye laptoptan film seçerken george clooney'in oynadığını görünce arkadaşımın sazan gibi zıplayıp "bunu izleyelim lan" demesiyle izlemiş bulunduk. keşke arkadaşım sazanlık yapıp zıplamasaydı hemen. ben böyle sıkıcı ben böyle tırt bir film görmedim. fiat'ın kuş serisinden başka fazla araba görmeyen bir çocukluk geçirdiğimizden dolayı varsa yoksa george clooney'in kullandığı tempra'ya kitlendik durduk. tempra aşağı tempra yukarı. gurbette memleketlisini gören gurbetçi kafasıyla tempra'yı süzdük durduk anlayacağınız. o kadar az diyalog vardı ki filmde o kadar olur.
uzun zamandır, izlenecekler listemin üst sıralarında yer alıyordu "the american". ama erteliyordum hep. bu gece sıra geldi sonunda.. biraz önce de bitti, gece gibi; sessiz bir biçimde. tek kelime etmem gerekirse bu filmle ilgili; "tempra güzel araba hacı.." şaka şaka.. doğu avrupa'da geçen casus filmleri tadında bir filmdi benim açımdan. tam beklediğim ve sevdiğim gibi. puslu ve soğuk; bir o kadar da kasvetli ve ağır.. herkese göre değil yani. nam-ı diğer jack bauer abimizin babasının başrolde olduğu eye of the needle'ı çağrıştırdı bana "the american". yalnız adamların hikayelerini ilgi çekici bulmuşumdur hep. george clooney iyi kıvırıyor bu yalnız adam rollerini. up in the air'da yaptığı gibi. jason statham tarzı tetikçi bekleyenler uzak durmalı kesinlikle. şunları da söylemezsem çatlarım ama; --- spoiler --- -bir fahişeye oral seks yapan jack, yalnızlığının ne boyutlarda olduğunu gayet iyi açıkladı o sahne ile. -filmde geçen o kasaba gerçekten de gidilesi ve kafa dinlenesi bir yer gibi. gitmek lazım. -filmin sonundaki sahne gerçekten iyiydi. tam mutluluğu ve huzuru bulmuşken ölmek; ona yetişememek. acı.. -bu işlerin sonu yok hacı. girişi var çıkışı yok. --- spoiler --- hadi iyi geceler..
clooney'nin fahise ile birlikte oldugu los isikli odada cekilen sahnede gren olmamasi, corbijn'in fotograftan gelen acimasiz tecrübelerinin eseridir.
iyi ki de sinemada izlemişim bu filmi. şimdi tekrar aklıma geldi de görüntü yönetmenliğinin bu kadar iyi olduğu, atmosferik açıdan da oldukça başarılı yalnızlık temalı filmler çok sık gelmiyor sinemaya.
george clooney, gerçekçi bir hikaye, anton corbijn ve harika (görüntü) yönetmenliği, eşsiz italya manzaraları... film çok iyiydi demedim, ama bunlar çok iyiydi.
normalde hafif matrak halleriyle bildiğimiz george'un en cool hali. aktör olarak genelde gösterişli filmlerde rol alan bu kardeşimizin yapımcılığı üstlenince biraz masraftan kaçması bizi üzüyor gibi olsa da başroldeki kızın seksapeli her şeyi unutturuyor. o nedir yarabbi? (bkz: violante placido)
şehirler arası otobüs yolculuğu sırasında koltukların arkasında duran televizyondan izlediğim film. filmi orijinal dilinde yüklemeleri ve kişiyi dublajdan izlemek zorunda bırakmamaları iyi olmuş. buna karşın, birilerine yaranma çabalarından olsa gerek filmdeki sevişme sahnelerini kesmişler. sadece bu bile bir daha o otobüs firmasını* tercih etmemeyi meşru kılar.
filmde george clooney 'in giydiği saat omega speedmaster professional'dır..
bir amerigalı filmi. kaynak. --- spoiler --- film sıkı bir donuz baskını ile başlıyor. iki ele ataş atıyor bizim amerigalı. kıllı adam, her şeyden kıllanıyor, tam bir amerigalı. manitasını bile vuruyor gözünü kırpmadan. manita mafiş. bizim amerigalı’nın adı doğal olarak jack tabii ki. nasıl bizde ahmet mehmet, onlarda da jack mack. bir akıl babası mı var bizim amerigalı’nın nesi var anlayamadım, ama bu kır saçlı adam çok sert konuşayoru. onun repliklerini başka bir senarist yazmış ellem. sonuç olarak, amerigalı’dan facebook hesabını kapatması isteniyor. bizim amerigalı bunu nasıl başaracak merakla bekliyoruz. daha ikinci dakikadan semtin peder’i evine davet ediyor. “yok mok,” diyor bizimki. yazık lan. tamam yazık ama, bizim deli oğlan hemen gitti kasabanın peder’inin evine. en iyi brendileri içiyorlar şu an gözümün önünde. cibiliyetsizler. amerikalılar bugün için yaşar. nat tumorrow. biz türkler ise atatürk’ten sonra iyice bozulduk, ona verdiğimiz sözleri tutamadık ve hem dünü hem bugünü hem de yarını bile yaşayamaz hale geldik. elin gavuru öyle mi, zamanla ve çağla dans eder hipinolar. bizim amerigalı tıpkı bir lego gibi silah yapıyor. yapboz mantığında parça parça kargo ile geliyor silah uzuvları. kana susamış ve terli koca bir çocuk gibi legosunu tamamlıyor bizim reyiz. işi gücü hunharlık. bir zamanlar anadolu’da filmi tarzı sahneler de bolca mevcut bu filmde. “fotoğrafçıyım,” diye sağı solu yeyor bizim reyizito, belli ki fotoğrafçılara karşı garezi var. tuhaf bir iş aldık başımıza. trenle bi’ abla geldi ve o tren bizi ezdi geçti sanki. trenin raylarındaki sıcaklık alnımıza vurdu da diyebiliriz. bu nedir ya! ablamı izleyin, kendisi tam bir abla. şimdiye kadar reyizlik tasladığınız tüm konulardan vazgeçip, bu işlerin ilmini öğrenmeniz gerektiğini ablamızı izleyince tamamen anlayacaksınız. bizim amerigalı’yı fena kıstırıyor tenhalarda, ablamız: “belki de hayatında hiç kadın yoktur.” filmde sıkı bir genelev kültürü var. canı sıkıldıkça geneleve gidiyor bizim amerigalı. viziteden tutun da, kamasutra’ya kadar bir çok alanda ihtisas yapma şansımız oluyor. film olağan sıkıcılığıyla devam ederken ani bir küçük kasaba aksiyonu gark eyliyor. bu kısım film için aslında gerekli değil, çünkü bizim amerigalı’yı oynayan amcanın hemen hemen ilk deneysel ya da entelektüel filmi. sürekli irkilerek uyuyan ve uyanan trajik amerigalı gardaşımız, nedense sır taşıdığını, yani bir sırrının olduğunu can ata ata gözümüze sokuyor. gözümüze sokuyor, bağrımızı deliyor, acıtıyor biz sinemaseverleri. peki, öyle olsun. bizim amerigalı hemen hemen yola gelmek üzere. yani, o bencil amerigalı halini bırakıp, biraz daha efendi ve aile reisi modlarını zorlamayı düşünüyor. yola geliyor. yola gel! ben de diyorum bu amerigalı kim, bi’ yerden tanıyorum, gölgesini vuran adam redkit bu ya, ehe mehe. aynı, yaşadığımız lanet olası dünyada olduğu gibi, bir hayatın içinde herkes ölür ya, bu filmde de çok az kişi yaşıyor. izleyicilerden bile birkaçı mefta. --- spoiler ---
