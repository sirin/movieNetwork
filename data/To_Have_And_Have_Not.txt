ernest hemingway romanindan uyarlanmis ve basrollerinde humphrey bogart ve lauren bacall'in oldugu 1944 yapimi howard hawks filmi (bkz: deli kadro super film) lauren bacall tarafindan soylenen asagidaki replikle efsane olmustur: you don't have to act with me, steve. you don't have to say anything and you don't have to do anything. oh, maybe just whistle. you know how to whistle, don't you, steve? you just put your lips together and... blow.
turkce ismi cogu yerde malik olmak ya da olmamak diye gecmektedir
bilgi yayinlarindan cikmis en ilginc ernest hemingway romani.
she shivered, afraid that i would shoot she`d panic, afraid that i would not she drank it all right before my eyes said, be my lucifer, be my lord of flies i can take all your blasphemy i can take all your sins i can end any moment and let new one begin she said, do it and do it now yeah, let all black birds fly again for all fires that burned before as hell`s fire, shall burn bright once more
howard hawks günlerden bir gün hemingway ile dolanip dururken der ki, "lan ernest, bak ne yapicam; senin en kötü kitabindan bir film yapicam!". bunu duyan ernest ilk önce biraz gerilir, ne kötü kitabi hop bi saniye diyecek olur, sonra suratinda alayci bir ifadeyle, "neymis acaba en kötü kitabim?" der. hawks bu soruyu beklemektedir: -to have and have not! der. ernest "paraya ihtiyacim vardi, ruhumu seytana satmistim..." diyerek özür ariyadursun, "tamamdir! yapalim su filmi!" der hawks. kitabin haklarini satin alir, geriye kitabi senaryoya cevirmek kalmistir. peki bu isi kim yapicaktir? en olmadik ismi secer hawks: william faulkner faulkner'in holivud macerasi, genelde kendisine üc saat biseyler anlatan yapimcilara "kolay...", "yapariz...", "tamamdir..." diyip durmakla gectigini bilenler bilir. faulkner "olmaz öyle sey nasil fellow bir yazarin kitabini ebelebe..." demez, alkolünü alip isine bakar. sonucta ortaya cikan film, casablanca'ya benzer filmler ekolündendir. ayni tarihlerde hitchcock'un "notorious"u cevirdigini düsünürsek, her yönetmenin bir casablancasi var midir sorusu kafalarda canlanir. öte yandan bogart'in casablanca'daki karakterine benzer karakteri de böyle düsünmemize yol acmis olabilir. her neyse, "güzel film" diyip gecistirmeden evvel lauren bacall ile bogart arasindaki askin bu filmle basladigini söyliyeyim. sonra evlendiler.
(bkz: to have and to have not)
(bkz: to have and to hold)
notorious'u casablanca ekolüne ne kadar dahil edebiliriz emin değilim ama film noir'ın ortaya çıkışıyla casablanca'nın arketipik işlevi ve etkisinin aynı onyıla denk gelişinin (barry norman buna politik bir arkaplan döşemiştir) genel olarak suç ve polisiye filmlerine belli bir yön verdiği söylenebilir. ama to have and have not gibi resmen casablanca imitasyonuna tenezzül etmiş, buna rağmen adını duyurabilmiş çok az film vardır. savaştan fiilen uzak ama işgalin etkisinin hissedildiği bir şehirde ekmek kapısı bulmuş, ordan ayrılsa ayrılmasa farketmeyecek bir adam, gönül dostu bir piyanist, çekişme yaşanan işgal komutanı ve kuvvetleri, firar... hangi film bu? casablanca değil işte. çok yazık, ne kadar ayıp. to have and have not, faulkner'a rağmen (the big sleep de başarısız bir uyarlamadır) hawks'ın çoğu filmi gibi anca gender studies'le deşilince içeriğinden söz edilebilecek bir garbagedır.
hawks 1930lu yılların binbir ganster filminin popülerliğinden faydalanıp scarface'i çekmiştir. john ford'un piyasasından pay almak için red river'ı, screwball comedy'de geride kalmamak için 20th century ile bringing up baby'yi çekmiştir. to have and have not ise, hawks'un da bizzatihi belirttiği üzere, casablanca'nın başarısı üzerine hemencecik çekilivermiş bir filmdir. ee? piyasada birşey tutarsa, holivud benzer konseptli alabildiğince fazla film çekmeye çalışıyordu 1940larda. hawks böyle yönetmenlerin tek örneği değil. orjinalinin oldukça bariz bir taklidi olan binlerce film arasında sadece to have and have not'ı biliyor olmanız ise diğer tüm yönetmenlerin bayağılı içerisinden, çalıştığı dönemde bir b filmcisi sayılıp uzun süre hiç oscar alamamış hawks'un farklılığı ve kendine haslığındandır. amma velakin hawks'a garbage demeyi haklı çıkaracak bir argüman görebilmiş değilim, şunu desek: "abi ben hawks filmlerini beğenmiyorum. sıkılıyorum, bu kadar!", diyecem ki harikasın. amma illaha oradan bi laf gelicek. taklit denicek, vesair denicek. bişey demiyom ben sana, sen kendini biliyosun. kısaca şöyle özetliyeyim to have and have not'ı: hawks filmlerini beğeniyorsanız (ki ben "sergeant york" dışında izlediğim 20ye yakın filminin her birini çok seven biri olarak söylüyorum) bu filmi de gayet beğeneceksiniz.
garbage. türkçede kötü, kaka, cibilliyetsiz. allah inandırsın, ne hawks üzerine birkaç sayfadan fazla okumuşluğum vardır, ne de ona b filmi yönetmenliği atfedildiğinden haberdarım, şöyle 6-7 filmini izleyerek hawks için vardığım yargılar eleştirmenlerinkiyle örtüşüyorsa ortada bir realite, bilemedin bir taraf vardır ve ben bu tarafa dahil olmaktan, 40'lı yılların amerikalı film eleştirmeniyle aynı zihniyeti paylaşmaktan zerre gocunmuyorum. hem genel olarak hawks'ın filmlerini beğenmediğimi de söyleyemem, red river iyi bir westerndir, türün ve hawks'ın en iyileri arasında sayılıyor zaten; screwball işleri de standardın üzerindedir lafım yok. ayrıyeten hawks, her türde adı duyulmuş filmler çeken kubrick, polanski gibi yönetmenlerin de ilklerindendir amaaaa... şahsiyet, usûl ve üslup denen mefhumların esamesi okunmaz hawks'ta, taklitçi diye yaftalayacak çok örnek yok ortada ama insan bir ışıltı bekliyor, hah bu hawks filmi diyesi gelsin istiyor, büyük yönetmenler listesine alınmak için ortada çok fazla iyi yönetmenin bulunmamasından başka sebepler arıyor. sıkılmıyor! ama izleyici olarak emeğinin karşılığını iki saatin iyi ya da kötü geçmesinden azade, istiyor. payesinin hakkını versin lan bu hawks diyor insanımız, halkımız... ayrıyetten taklitle yaftalanan bir filmin niye garbage olduğunu sormak fazlasıyla hawks hacıyografisine girmiyor mu? adam taklit etmiş işte, diğer taklitlerinden daha iyi olduğunu savunmak gardını almak değil midir? seviyorum, her halükarda savunayım, diğer taklitlerin adını duymuyor bunun adını duyuyoruz diyip demagoji yapayım, kafa karıştırayım. yer miyiz? halk yemiyor. halk uyandı, halkın gözleri açıldı! hem o hacıyograf ki der himmel über berlin gibi bir sinema vak'asına bula bula kitsch gibi bir sıfat bulmuş vaktiyle. ne kadar da nesnelsiniz. çok şakacısınız.
efendim hawks'a ve filmine gelen eleştirileri (kimden geldiğini bilmiyomuş gibi yapıyom, sözlük formatına aykırı. bu da bizi ister istemez orhan pamuk'un kara kitap'ta anlattığı yaşlanmış köşe yazarlarının kinayeli, göndermeli üslubuna yönlendiriyor. veyahut her zora girdiğimizde oraya mı yönleniyoz? öyle mi sosyalleşmişiz?) okudukça şaşıyorum. "argüman nerede?" diyorum, "aslında bazı filmlerini severim, ama bir üslubu, şahsiyeti yok!" denilip geçiliyor. neden argüman soruyorum? zira hawks'u beğenmeyen beğenmesin, sıkıcı desin, bir sıkıntım yok. ama beğenilmeyen filmi aşağılayacaksak, "çöp" diyeceksek o filmi beğenen insanlar olduğunu ve o insanların çer çöp sevdalısı olduğunu gayrı ihtiyari söylemiyor muyuz? (aslında söylemiyoruz, ama cümlenin gidişinden öyle bir argüman oluştu, öyleymiş gibi yapalım. şurda sen beni tanıyon ben seni.) taklit deniyor to have and have not'a. "taklit" ifadesini aşağılayıcı manada kullanıyorsak, bunun bir anakronizm olduğunu belirtmeye çalışıyorum, asya tarzı üretim biçimi, kapitalist üretim biçimi, ha bide 1940lı yıllar ve holivud var diyorum. casablanca bilinmeyen bir film miydi ki göz göre göre taklit edilsin? hayır, taklit günün modasıydı, bogart malta şahini'nin de tutunca the big sleep'de oynatılıyor, john wayne red river'da yaşlı ve otoriter bir adamı oynayınca takiben the searchers çekiliyordu. claude rains'i hep claude rainsimsi, peter lorre'yi hep peter lorremsi filmlerde görüyorsak bu bize birşeyler söylemiyor mu? taklidi yapılıp sömürülen eser, "orjinal otör bir sanatçının" eseri mi? (casablanca ve angels with dirty faces'dan başka onlarca curtiz filminden kaçını izlemeye tenezzül ettik? tabii bu curtiz'in kötü olduğu manasına da gelmiyor. maksat dönemi anlayalım arkadaşım). to have and have not basbayağı "taklittir", ama bunun "ayıp" olan hiçbir tarafı yoktur. zira dönem holivudunda casablanca gösterime girdiğinde büyük ihtimalle 3 ayrı filmle aynı matinede gösterilmiş, bunun gözden kaçma ihtimaline karşın gene de etkilenen yapımcılar, casablanca tarzı biraz siyaset biraz aşk konseptli filmlerin tuttuğuna karar vermiş, böyle projelerin üretilmesini sağlamıştır. curtiz'in filmografisine bakarsanız da orada burada benzer bir proje muhakkak vardır, olmuştur. bunu taklit mi orjinal mi? ayrımına göre değil, iyi mi kötü mü?ye göre değerlendirmek daha akılcı gözüküyor. hawks'ın şahsiyeti, üslubunu göremiyor olmaktan şikayet ediliyor. iyi bir film için şahsiyet ve üsluba ihtiyaç olduğu inancını geçtim, sorgulamıyorum, ama anakronizme tekrar dikkat çekeyim. 1944 nerede, cahiers du cinema nerede? şahsiyet geliştirmeye uygun bir endüstri yok ki, şahsiyet olsun gibi bir argüman kurabilirim. anca hitchcock gibi şahsiyetinle kitleleri sinemaya çekebiliyosan... tabii cahiers du cinema'ya göre herhalde auteur olmak daha bazal bişey. ama daha önemlisi, hawks'un her filmini saniyesinde ayırdedemiyorsanız, bu hawks'un şahsiyetsizliği ve üslubunun zayıflığından değil, sizin bu filmlerle ilgili beklentilerinizden dolayıdır. daha evvel çeşitli yerlerde de yazdım: profesyonellerin dünyası, duygulara gem vurulan sert bir dünya hawks'unkisi. eğer o dünyada dramatik patlamalar, duygusal anda güzel kadının suratına yaklaşan, yakın plana geçen kameralar bekliyorsanız nafile namaz kılıyorsunuz demektir. hawks kamerasını ancak bir oyuncu hareket ederse hareket ettiriyor, genelde amerikan plan dediğimiz mesafede kalıp, aksiyonu dikkatlice ama fazla kesmeksizin izlemeye özen gösteriyor. aşk sahnelerinde yakın planları bıraktım, ışığı kısıp öpüşen karakterleri gölge halinde gösteriyor, ölüm sahneleri tok bir iki diyalogla uzatılmadan geçiveriyor. tüm bunlar yönetmenin hem görsel "üslubu" hem de hayata bakışının parçalarıdır. burada bir şahsiyet göremiyorsanız, aslında siz hawks'un şahsiyetini, dünyasını takdir etmiyorsunuz demek değil midir? şahsiyeti proust'un burjuvaları gibi tanımlıyorsunuz gibime geliyor. takdir etmek zorunda değilsiniz, ama varlığını reddetmekle takdir etmemek iki ayrı şey. kamera oyunları seyircinin dikkatini bozmaması üstüne kurulu. kesmelerini hep ekranda bir hareket olduğu anda yapıyor ki seyirci afallamasın. bu işçilik yüzündendir ki, hawks filmlerini zevkle izliyoruz, izlerken bir an olsun "vay be ne büyük yönetmen" dedirtmeye çalışmadığını görüyoruz, kendimizi hikayeye kaptırıyoruz. ama tüm bu mütevaziliğe rağmen, gene misal "hatari" başlığında bahsettiğim gibi, hawks tamamen kendine ait bir dünya, kendi kurallarının işlediği hikayeler anlatmaktan geri duramıyor. eğer ki bu hikayelerin ve dünyanın işleyişine dair bir eleştiriniz varsa, gelin onları tartışalım. yoksa garbıç marbıç, bunlar hesaplı saldırılar. bu saldırıların hesabı sorulur. max von sydow başlığı bir başlangıçtı.
(bkz: wollt ihr den totalen krieg) ?
tamamen yanlış olsak bile (ki öyle değiliz elhamdülillah) tutarlı olalım, ciğerinizi yiyelim düsturundan hareketle, fazla sapmadan to have and have not üzerine tartışmayı iki kanala ayıralım. ilki hawks'ın genel duruşu üzerine ve ikincisi o duruştan hareketle bu film üzerine. evvela hawks'a bakalım mümkün mertebe. hawks'ın filmlerinde bir erkek dünyası yarattığını fakat kadınların da bu dünyaya girdikçe erkeklerden geri kalmadığını, her türlü laf ebeliği yapıp entrikalara aynı şiddetle cevap verdiklerini söyleyebiliyoruz. bu bakımdan hawks, seksist avına çıkmış sinemaseverlere diğerlerine nazaran daha az hedef teşkil ediyor. his girl friday'de, bringing up baby'de, gentlemen prefer blondes'ta ve hatta hatari'de kadınlar hiç olmadıkları kadar işin içinde, femme fatale'ın gerektirdiğinden daha aktif olarak bulunuyorlar. to have and have not için de geçerli bu durum, lauren bacall olsun, adadan kurtulan kadın olsun polemiğe girmekten zerre geri durmuyorlar, hatta etliye sütlüye karışmayan adamları bile yolundan çevirip sataşıyorlar. laf sokmaya determine olmuşlar, öyle senarize edilmişler. o halde hawks'ın içerik anlamında benzer bir tutumu olduğunu söyleyebiliyoruz, bir bakıma. çünkü filmlerinin hepsi muhakkak böyle değil. red river değil misal. film gramerindeyse bir tutarlılık gösterdiği, kendine has cutting planning düsturları olduğu söyleniyor. şimdi uslup denen mefhumla birlikte estetiğin dalgalı, şaibeli sularına doğru açılıyoruz ama laflarımız hazır. denmiş ki, hawks şu noktalarda cut yapar burda böyle plan keser, seyirciyi abandone etmez, o halde nasıl olur da onu üslupçu kabul etmeyiz, anlamıyorsan sende bi sorun var. şimdi hollywood'un kenarda köşede kalmış yönetmenlerinden sam wood'u örnek alalım ya da çağdaş yönetmenlerden joel schumacher mevzubahis olsun, filmlerini incelediğimizde tutarlı bir film grameri görsek, action olsun, romance olsun, dramatik sahneler olsun bunlara hep benzer bir teknikle giriştiğini ispatlasak coel şumaher üslup sahibi bir yönetmen mi olacaktır? bunu diyen adama odunla girerler. aksiyon sahnelerini öyle çekmek ki seyircinin kattiyen afallamamasını sağlamak nasıl geçerli bir argüman kabul edilebilir? bugün seyircinin talep listesinin en üst sırasındaki aksiyon sinemasını seyirci nezdinde izlenir kılan şey aksiyon sahnelerinin mükemmel bir uyumla çekilmiş olması sayılamaz, vin diesel filmleri, bir xxx veya steven saegal filmleri o muhteşem suhuletle çekildiği için değil bizatihi aksiyonu, patlamayı, kanı, sumsuğu zönk diye beyne indirdiği için izlenmektedir. aksiyon seyircisinin sinemadan böyle bir tutarlılık talebi olmamıştır. o halde içerik anlamında tutarlı olmasının yanısıra sentaktif manada bir devamlılığın da bir üslup yaratması söz konusu değildir. üslup nedir? bu sorunun gerçek, normatif ve nesnel bir cevabını vermek kolay değil ancak bir hitchcock üslubundan, tarkovski'den, bir antonioni üslubundan, polanski'den, godard'dan, fellini'den, wong kar wai'den söz edebilirken bir howard hawks bu üslupçular arasında değildir, yakın bir gelecekte de olacağa benzememektedir. to have and have not'a gelirsek bu filmin alenen ve göz göre göre bir taklit olduğunu söyledik, casablanca bir auteur işi olmadığı için taklit sayılamazmışı geçiyorum, bunun bogart'ın veya lorre'nin hep benzer karakterleri oynamasıyla uzaktan yakından bir alakası olamaz. bir oyuncuya sürekli aynı rolü oynatmanın, ona bir persona yüklemenin seyircinin beğenileriyle doğrudan alakası vardır, bir bogart filminin aşağı yukarı ne vaadettiği bellidir ve casablanca'yı sevmiş bir seyirci yine aynı adamı, aynı performansı izlemeye gidebilir ama aynı filmi izlemeye değil! remake olur, taklidi kendisini aşar belki ama to have and have not'ın casablanca'yı çok sathi şekilde taklit ettiği açıkken ve özel bir sinema sunmazken iyi bir film olduğu iddia edilemez. to have and have not'ta her şey yüzeysel bir kere. plot intihaldir, walter brennan'ın sahne doldurmaya yönelik cast'ı hemen hemen işlevsizdir, alman polis şefi 3 kollukla dolaşıp özellikle final sahnesinde kolaylıkla abandone edilirken seyirci aptal yerine konmaktadır ve bogartla bacall hobaa diyerekten kaçarlar adadan. herhangi bir film saymamak için ortada ciddi bir neden yoktur ezcümle. ama o kör olası inat, o taassup, ne geliyorsa başımıza ondan geliyor zaten.
"daha evvel çeşitli yerlerde de yazdım: profesyonellerin dünyası, duygulara gem vurulan sert bir dünya hawks'unkisi. eğer o dünyada dramatik patlamalar, duygusal anda güzel kadının suratına yaklaşan, yakın plana geçen kameralar bekliyorsanız nafile namaz kılıyorsunuz demektir. hawks kamerasını ancak bir oyuncu hareket ederse hareket ettiriyor, genelde amerikan plan dediğimiz mesafede kalıp, aksiyonu dikkatlice ama fazla kesmeksizin izlemeye özen gösteriyor." demişim daha evvel. bunu aksiyonu seyirciyi abandone etmeksizin takip etmeye indirgemeyelim lütfen. burada kastedilen: hawks'un dünyası duyguların arka plana atıldığı, insanların dramatik olmaktan kaçındığı bir dünya hawks'un görselliği de, dramatik vurgulardan kaçınan bir görselliktir. "seyirciyi abandone etmeyerek" aksiyonu takip etmek, kurguda devamlılığa dikkat etmek, kurgu aracılığıyla bir dramatik efekt yaratmaktan kaçınmaktan ileri gelir hawks da. ha ama öyle bir efekte ihtiyacı olduğu anlarda bunu farkettirmeden yapmasını da çok iyi becermektedir. bu mütevazi tavrı coel şumeykırın kifayetsizliğinden kaynaklanan devamlılığıyla karıştırmak mümkünat dahili değil. basit bir üslup tanımı istiyorsak, üslup seçimlerle alakalı diyebiliriz. kamerayı nereye koyacağından, aksiyonu nasıl izleyeceğine, oyuncuyu nasıl oynatacağına dair sonsuz alternativ arasından bir seçim yapmak olarak alalım üslubu. coel şumaher gibi o seçimi yapamayıp sinema gramerinin kendisine sunduğu en klasik opsiyonların her birini deneyip sonrasında işi montajcıya bırakan adamlarla, hawks gibi her sahneyi kamera içerisinde kesen (yani sadece filmde görünmesini istediği kadar malzeme çeken ve cover footage kullanmayan) yönetmenler arasında bir ayrım yapmamız gerektiği kesin. cover footage kullanmıyor olması illaha üslup sahibi yapar mı hawks'u? hayır, ed wood da büyük ihtimalle cover footage kullanmıyordu, daha ziyade parasızlıktan. veya michael mann de schumacher gibi binbir ayrı kamera açısı çeker, ama onunkisi kendi istediği atmosferi aramaktandır. buna karşılık hawks'un yukarıda ve kimi başka yerlerde uzun uzadıya tarif edilmiş dünyasına cuk oturan bir görsel stili olduğunu görmezden de gelemeyiz. velhasıl çok teorik ve spekülatif noktalara geldik, ama bunu ben istemedim. ilk kanı ben dökmedim. bir hawks filmini sadece hawks filmi "semptomları" gösteriyor diye savunmak zorunda kalmama gelicek bu üslup tartışması, en nihayetinde ben herhangi biri olarak hawks'u seviyor, onda bir üslup, bir tarz, bir dünya görüyorsam, bu illahaki herkesin (mesela senin) üzerinde mutabık olması gerek birşey mi ki? hawks üzerine yazılmış onca kitap var, eğer amacımız görüşlerimizi meşrulaştırmaksa oralara gidelim, ama ne gerek var? benim derdim, hawks üslup sahibi değildir vesair ifadesinde benim tecrübe ettiğim hawks'u benim (belki yaratıcı? lütfedersen) hüsnü kuruntuma çeviren kesinlik. yoksa üçle beşle uğraşmıyalım, to have and have not'ı verdim sana senin olsun, bana sevecek hawks filmi çok. casablanca auteur işi sayılmaz diye taklittir diye anlaşıldıysa söylediklerim, söyleyememişim demektir. veya anlamıyosan sende bi sorun? (yok yok) burada hawks'ın uyarladığı hemingway romanının acaba casablanca'dan önce mi sonra mı olduğu sorusuna hiç girmemeyi tercih ediyorum. (özellikle araştırmaya üşendiğimden; ama tartışmanın geneline büyük bir etkisi olmayacağının da farkındayım). hemingway'in başlı başına bir janr olduğunu düşünürsek, her bogart filminin hemingway veya dashiell hammett'dan apartma olduğu iddiasına kadar vardırabiliriz tabii argümanımızı, ona da girmiyorum. meselem başka, davam var. bir film fabrikasından söz ediyoruz demeye getiriyorum, gidin japonyaya, takeshi miike'ye "sen the call'u the ring'den çaldın" diye çemkirin, sizi sallayacağını sanmıyorum, hawks kariyerinde 50ye yakın veya belki daha fazla film çekti, takeshi çekmeye devam ediyor, holivudun o döneminin yüzlerce yönetmeninin böyler 50-60 filmlik filmografileri var; benzer bir örnek olarak hem holivuddan hem kendinden aşırmış, tiplemeler yaratmış, o tiplemelere uyan oyuncuları aynı rollerde oynatmış, aynı fabrika karakteristiklerini gösteren bir yeşilçam var önümüzde. böyle aşırı bir üretimin olduğu ve insanların filmlere bilmemkaç cent'e girdiği bir pazarda bir filmin taklit olmasını suç unsuru ve utanılacak birşeymiş gibi yargılamak basbayağı haksızlık, zira onların kendilerini bağlı hissettikleri öyle bir ahlaki kriter yok, o kriteri anakronik bir şekilde siz koyuyorsunuz demeye getiriyorum. onun yerine bütün japonları birbirine benzetin daha iyi. hatta tüm japonlar birbirine benziyor diye suçlayın japonları. nerde ilk japonun telif hakları?
sıfıra doğru gıdım gıdım ilerlese de apsise asla dokunmayacağını bilen limit misali davranıp balondan yük atarcasına to have and have not'ı bana bırakmak da neyin nesi? bir cepheyi kaybetmek savaşı kaybetmek anlamına gelmez şiarı kocaman bir teselliden başka bir şey değildir, çünkü savaş kaybedilmek üzere. çünkü ricat başladı. gelin itiraf edelim, mesele to have and have not'a sahip olmak veya olmamak değil. boks yaparken rakibinizin ağzını burnunu dağıtarak kanunları ihlal etmiş sayılmazsınız, yasalar buna izin veriyor. aslında izin vermemesi lazım ama boks sektörü istihdam yaratıyor, para fışkırtıyor, allah bilir yüzyılların eğlencesidir halk coşsun eğlensin diye bunu siktiredebiliyoruz. madem adamlar para kazanmak uğruna ağızlarını burunlarını kırdırtmaya bişey demiyorlar, varsın devam etsinler. yann martel, life of pi'nin intihal olduğu iddia edilince, esinlendim ama şahane bir fikrin beceriksiz bir yazar tarafından harcanmasına tahammül etmek zorunda değilim gibi bir cevap verdiğinde buna bozulmuyoruz, ian mcewan da atonement'ta yapmış aynısını, evet esinlendim diyor, hakeza orhan pamuk da beyaz kale'de fuat carım'dan alıntı yapmış, haydi intihal etmiş diyelim, ortaya çıkardıklarına bakınca beğenilerimizin etiğin sırtını okşayıp tebessümle "olur bunlar" demesine izin veriyoruz. o sıkı çerçevelerin teamüller gereği, beğeniler gereği bazı özerkliklerle gevşemesine göz yumuyor, anayasayı bir kere delmekle bir şey olmaz demekte bir sakınca görmüyoruz. burada hayatla ilgili bazı temel bilgiler vermeyi amaçladım. ama bizim asıl meselemiz hawks'ın bu özerkliğe sığınma hakkı elde edebilmek adına ne sunduğu. içinde bulunduğu sektörün teamülü onu gerektirmiş, çaldıysa veli miri malı çalmış, bunu zinhar etiğe getirme gibi bir amacım yok, esas olan to have and have not'ın ortaya orijinalini tekrarlayabilmekten bile aciz bir film koymuş ve söz konusu liyakatı gerçekleştirememiş olması, izleyicilerin de hawks'ın diğer filmlerine olan sempatileri yüzünden ona bir başka hoşgörü marjı açmaları, hatta daha ileri giderek bunu "hawks sineması"nın bir başka yüce tezahürü olarak resmen kutsamaları. hacıyografi dediğim şey budur, gözleri kör eder, dimağı düğümler, taassup zehrini beynimize zerkeder. ama to have and have not zaten bana bırakılmış, daha fazla üstelemiyorum, tebessümle "olur öyle" diyorum. hawks'ın üslubu meselesinde ise irdelenmiş ama itiraf edilmekten kaçınılmış bazı şeyler var. kastettiğim şey joel schumacher'in yavanlık istikrarıyla üslupçu sayılması gerektiği gibi bir fikir değil, sinema grameri yönünde bir usül tutturmuş olsa bile bunun estetik bir değer yaratıp yaratmayacağı ve sırf bazı hassasiyetlere ve prensiplere sahip olsa bile bunun üsluptan başka bir şeye tekabül edebileceği meselesidir. bir yazarın cümlenin öğelerini hep aynı sentaks mantığıyla kullanması bir alışkanlığa işaret edebilir, karakterlerinin her romanında aynı tipin varyasyonları olduğu da söylenebilir, bugün adını sanını unuttuğumuz ve okuduğumuzda bize bir tat vermeyecek pek çok yazarın bu türden düsturları vardır. ancak asıl mesele bir marka teşkil etmektir. kusturica'ya fellinesk bir üslup atfedilir, tarkovski offret'te, woody allen interiors'ta bir bergman filmi çekti denir örneğin. ama hawks'ın kanından bir sinema üretmek neye tekabül edebilir? verilecek cevabı adım gibi biliyorum, sam peckinpah veya tarantino hawks'ı çok severler, şiddet, erkeklerin dünyası, yiğidin harman olduğu yer falan denecek ama kurban olayım bu üslupla değil, hawks'tan bağımsız bir ahval ile ilgilidir ve bugün hawksian lafını andığımızda bu sözün atlanta hawks taraftarından başka bir şeyi akla getirmesi söz konusu değildir. bazı şeyleri kesinleştirmek adına tekrarlara gittiğimizi görüyorum ama maksat olay netleşsin, enerjimizden savrulduğumuz yeri görmez hale gelmeyelim. ama yine de bişe demiyorum, şu dünyada seve seve pırasa yiyen insanlar bile varken, birileri howard hawks'ın delisi, müptelası olmuş çok mu? bırakalım sevsinler, hayranlıkla izlesinler.
(bkz: cit cit ptuuh) (bkz: mahmut hakli) (bkz: yok yok hulusi hakli)
bittiğinde "ara herhalde" deyip dışarda sigara içmenize sebep olan bir film. casablanca'da curtiz sisi vermiş, repliği vermiş "aloo film bitiyor" diyebilmiştir. bunda ben geri dönüp binbaşı strasser falan aradım, steve'in geride kalıp göz yaşı dökmesini bekledim. cümle alemin o göt kadar bota binip güzel yarınlara doğru yol aldığını görsem belki daha kötü olurdu. çünkü hikaye böyle bitiyor. madem casablanca taklit etçektin, a canım, casablanca'nın hallmark sahnesini neden güle oynaya sekerek kaçan fak badiler ve "the end" ile ikame ettin. ha filmin diğer yarısını hala arıyorum harddiskte o ayrı konu. bir buldurun.
bel altına vurmak istemem ama ernest hemingway'in to have and have not hikayesinin geçmişi casablanca'dan öncesine gider. malumu ilam etmek istemem ama iki filmin konsepti aynı olsa da öğeleri, ilerleyişi, karakterlerin motivasyonu, özü farklıdır. tüm bunları esgeçip to have and have not'ın casablanca furyasından etkilenerek çekilmiş bir film olduğunu kabulleniyorsam sebebi barizdir: casablanca proje olarak michael curtiz'in projesi değildir. oyuncular ve yapım ayarlandıktan sonra senaryo hawks'un da önüne gelmiş, hawks esgeçerek okuduğu senaryoyu bir müzikal zannedip kabul etmemiş, proje michael curtiz'e gitmiştir. sonradan hawks casablanca'nın prömiyerine gitmiş, filmi beğenmiş ve daha hemen filmden çıkıp eve giderken yapımcı jack warner'a "böyle bir film yapabiliriz, furyadan pay alırız" diyerek hemingway'in hikayesini teklif etmiştir. (bunu böyle yazdım ama yanlış anımsamıyorsam the big sleep'in de the maltese falcon'a müteakip benzer bir yapım hikayesi vardır. hangisi doğru kontrol etmek isteyenler peter bogdanovich'in hawks'la röportajının bulunduğu kitaba bir bakıversin) bir türlü dank ettiremediğim bir sorun var: bir batılı doğuyu ve doğulu değerleri gözden geçirirken batılı değerleri referans alırsa buna oryantalizm deniyor. bugünün kültür endüstrisinin sanat/taklit vesair gibi konulardaki referanslarını baz alıp da holivud'un altın çağına uyarladığınızda yaptığınıza da en hafifinden anakronizm deniyor. orhan pamuk ve beyaz kale örneğinden yola çıkıp "eğer şöyle ise taklit meşrudur" diyoruz, bunu yaparken post modern edebiyat dediğimizin şunun şurasında taş çatlasa yarım asırlık bile olamayacak tarihini unutuyoruz, utanmasak homeros'a kadar vardıracağız bugünkü kıstaslarımızı. halbuki holivud, altın çağında, bir endüstridir. filmler "eser" olarak görülmez, filmlerin içeriği, biçimi bugünkü gibi bir "ruhani mülkiyet" muamelesi görmez, "taklit" film çekmek mülkiyeti çalmak olarak algılanmaz. raoul walsh 1941'de çektiği high sierra'nın tıpkısının aynısını farklı oyuncularla 1949'da colorado territory'de çekmiştir. bugün bir yönetmen aynısını yapsa bu postmodern bir oyun gibi algılanır, sinema sanattır, o gün ise walsh "ilk filmde anlatamadığım temalar vardı" dememiştir, hikaye iyi olduğundan farklı oyuncularla tekrar çekerse gene para kazanacağını düşünmüştür. en barizini janr kavramında gördüğümüz bir seri üretim söz konusudur. bir film tutarsa benzerleri çekilir. buna bakarak "aslının güzelliğine erişebilirse taklit caizdir" demek ne manaya geliyor anlayabilmiş değilim. aslının güzelliğine erişemiyorsa, taklit olduğundan dolayı hakir mi göreceğiz? başka bir film olarak göremeyecek miyiz? hep casablanca'ya bakarak mı kıyaslayacağız? bu filmin kendi hikayesi yok mudur? kendi dünyası yok mudur? oturup izlediğimiz filmi, casablanca'yı izlemeksizin kavrayamıyor muyuz? gayet güzel kendi dünyasına sahip, kendi öğelerine sahip bir filmi, muğlak ve spekülatif olduğu besbelli bir casablanca kıyası yüzünden kötülemek bana sorarsanız bir "kestirip atma" isteğini dışa vuruyor. dünyada o kadar çok film çekilmiş ki kimilerini silip, değerini düşürecek kıstaslara ihtiyacımız var, herşeye kıymet biçemeyiz. o zaman buna da "beceriksiz bir intihal" diyip geçelim. bu kafayla silip atmanız gereken o kadar çok film var ki işin altından kalkamazsınız. orhan pamuk çalıp, sonradan "çalma" eyleminin meşruiyetini sorgulatabilir. sonra "böyle ise çalmak caizdir, şöyle ise değildir" dedirtecek kıstaslar oluşturabiliriz. ama hala çalmanın "çalmak" olduğu, ahlaki açıdan yargılanabilecek bir eylem olduğu bir evren içerisinde bu tartışmanın bir manası vardır. klasik holivud'da to have and have not casablanca'yı taklit eden bir film değil, casablanca furyasından faydalanan bir filmdir, "orjinali" casablanca değildir, sadece daha önce çekildiği için casablanca ile kıyaslayıp notunu ona göre vermek manasızdır. çünkü biri diğerinden önce gelebilirdi, bambaşka bir film hepsinden önce gelebilirdi; onca gangster filmi arasında furyayı başlatan film sonradan gelenlerden daha iyi olduğu için diğer filmlerin ölçüldüğü bir kıstas olmaz. ganster filmleri arasında bir hiyerarşi yapılır, hangisi daha iyiyse ona süper film denir, daha kötü olana "iyi film ama bir the roaring twenties değil" denir. casablanca, to have and have not'dan daha iyi bir filmdir, ama bunun to have and have not'ı bağlayan bir yanı yoktur. üslup konusundaki tartışma ise iyice muğlak yerlere gitmektedir. gene bel altına vurmak istemiyorum, çünkü beni zorladığın söylem içerisinde argüman sunmak istemiyorum, ama söylemeden geçemeyecem: john carpenter hem görsel üslup, hem tematik açısından bir hawks takipçisidir. hawks'un senin aradığın anlamda bir yönetmenlik üslubu vardır, bu üslup daha önce binbeşyüz başlıkta hawks ile ilgili dile getirdiğim dünyayla gayet uyuşmaktadır. aynı çiğ argümentasyon içerisinde birçok yönetmen ve eleştirmenin birçok röportaj ve yazıda özel hawksian anlardan bahsettiğini görmek mümkündür; hawks karakterlerin birbirlerini ölçüp tarttığı sahnelerle meşhur olmuş bir yönetmendir. the big sky'da kirk douglas ve diğer kovboyun ilk tanıştığı anlar, red river'da john wayne ile montgomery clift'in ilişkisi, the big sleep ile to have and have not'da bogart ile bacall'ın ilk tanıştıkları sahneler böyle "tartma" sahneleridir, özelliği, "touch"ı şudur: bu ölçüp tartma işi gizli bir ego savaşı şeklinde, karakterlerin gelecekte birbirilerine duyabileceği güveni ölçen bir test şeklinde vuku bulur. bu tipik hawks sahneleri daha sonra john carpenter'dan tutun peckinpah'a birçok yönetmende bulunmuş, o yönetmenlerin yarattığı efekti açıklamak için "hawksian" tabiri kullanılmıştır. vesair vesair. fakat anlamakta güçlük çektiğim şey bu "üslup" fetişizmidir. fellini'den bahsediliyor. benim gördüğüm en kuvvetli üslup, görsel açıdan en güçlü yönetmenleri sayayım: ken russell, alexandro jodorowsky, russ meyer, dario argento. şimdi bu isimlerin filmlerini izlerken alınan zevk bir yana, allahasen bu yönetmenlerin üslup sahibi olması dışındaki kıymetleri nedir? diyeceksin ki yasujiro ozu'da üslup sahibi, minimalist, üsluptan kastım ortada biçeme dair bir bilinç olması. bravo. peki o bilincin sınırını nasıl belirleyeceğiz? alfred hitchcock bence üslup sahibi değil mesela: gerilimin kurallarına uyuyor, kendi "biçemine" değil? taklit meselesinde yaptığımız anakronizmin çok benzerini tekrarlıyoruz gibime geliyor. sinemaya bireysel bir üslubun girmesi, holivud sinemasında, avrupada, uzak doğuda hep farklı zamanlarda gerçekleşmiştir. cahiers du cinema'cıların eski holivud filmlerini "sanat" olarak nitelerkenki argümentasyonları,"gizli" olan üslubu, dünyayı ortaya çıkarmaktır. fellini'de felliniyen olan daha en baştan kurulu bir şekilde vardır, çünkü fellini zaten kendi dünyasını anlatır, ama holivud yönetmenlerinin kendi dünyalarını kurmak, üslup sahibi olmaktan öte başka işleri vardır, ayrıntısı için: http://sozluk.sourtimes.org/show.asp?id=12052182
şimdi "to have and have not"'ın imitasyon, taklit olduğu konusunda ciddi şüphelerim var. sinemada taklit, imitasyon denince benim aklıma, cüneyt arkın'ın jean paul belmondo rolü kestiği filmleri, ibrahim tatlıses'in yılmaz güney takıntısı gibi çok daha somut örnekler geliyor. ki bir imitasyonun kaka, kötü, cibiliyetsiz, değersiz olmasını, bahsi geçen eserin imitasyon olmasının doğal sonucu olarak görmek de pek doğru değil şahsi kanımca, bir imitasyonun değersiz, tü kaka olması tespiti daha çok imitasyonun gerçek eser olduğunu iddia etmesi ya da öyleymiş gibi görünmesi(yani aslında gerçeğine çok yaklaşacak biçimde başarılı bir taklit olması) veya gerçek eserin yanında bir karikatür ya da garabet gibi durması(yani inandırıcılıktan uzak başarısız bir taklit olması) ile ilgili aslında. "to have and have not"'ın kendisini bir imitasyon olarak kabul ettiğimizde bile, bizi kötü, kaka şeklinde bir sonuca ulaştıracak bu iki koşul da yok aslında ortada. film; ne bire bir eşleştirilecek biçimde casablanca'ya aşırı derecede benziyor, ne de casablanca'yı taklit edeyim derken, bir karikatüre dönüşüyor. sanırım imitasyon ya da taklit yerine bir konsept benzerliğinden/araklamasından dem vurmak daha makul gibi duruyor ki hawks'ın zaten bu yönde gayet açık beyanları olduğu görülüyor. (bu arada hemingway'in bu romanı, 1950'de bu sefer "the breaking point" olarak sinemaya aktarılmış. bu çevrimde, romana daha sadık kalınmış ancak asıl ilginç olan filmin kimin yönetttiği; casablanca'nın yönetmeni michael curtiz bu sefer kamera arkasındaymış, taklit, imitasyon tartışmaları için bu da ilginç bir veri olabilir sanırım.) ki şahsi fikrim, "to have and not have" illa "casablanca" üzerinden bir kıyasa ve değerlendirmeye tâbi tutulacaksa, aradaki benzerlikler(ya da yapılan araklamalar) kadar, iki film arasındaki farklılıklar da vurgulanmalı. mesela casablanca'nın gayet melankolik ve iç karartıcı bir atmosferi var, karakterlerin hemen hepsinin tavırlarındaki soyluluk, kararlılık, oturmuşluk "fazlasıyla" göze batıyor. aşk, savaş, yurtseverlik, fedakarlık vs. üzerinden giden bir film için bu durum normal gözükse bile, filmin bu kavramlara en uzak kişişi yüzbaşı renault'nun politik çıkarcılığı ve hesapçılığı bile bu soyluluktan nasibini alıyor, sıradan bir asker yerine bir nevi "fouche" olarak filmdeki yerini alıyor. buna karşın "to have and have not"'daki atmosfer daha bir gevşek ve üçkağıtçılıkla karışık bir kriminalizm ile örtülü, karakterler daha sıradan ve avami(bildiğin insana yakın) portreler çiziyor. humphrey bogart'ın kendisi bu filmde ekmek parası için çalışan balıkçı/tekneci, "slim" ise aslen bir hırsız ve dolandırıcı, bogard'ın en yakın arkadaşı eddie alkolik bir ihtiyar bunak. direnişçiler ise sürekli bir tedirginlik ve korku içinde görülüyor, çıkıp da milletin ortasında marseillaise çaldıracak durumları yok. bogart'ın iki filmde de aşağı yukarı aynı adamı oynadığı da bence çok doğru değil, casablanca'daki hayata küsmüş, gururlu, yaralı aşık bogart yerine bu filmde alaycı, ben merkezci ve narsist eğilimler gösteren bir bogart var. filmin başındaki balık tutma sahnesinde olduğu gibi, ipleri yeri geldiğinde gevşeterek yeri geldiğinde sıkarak, arada da avını denize çarpıtıp sersemleterek insanlarla ilişkisini bir yönlendirme ve mesafe koyma üzerinden kuruyor. yakın arkadaşı eddie ile olan ilişkisi de bunun kusursuz örneğini oluşturuyor, ne zaman içki içip içmeyeceğine, ne söyleyip ne söylemeyeceğine onun yerine karar veriyor(bu açıdan walter brennan'ın sahne dolurduğunu, işlevsiz olduğunu söylemek de haksızlık oluyor zira bogart'ın karakterinin daha iyi anlaşılmasını sağlıyor seyirci için), böylece de eddie'nın sonsuz sadakatını ve hayranlığını alıyor ki bogart karakteri için de zaten önemli olan da bu. hawks'ın filmindeki hikayenin gidişatı da aslen bogart karakterinin üzerinden gidiyor, bogart'ın, slim ile olan ilişkisi de, savaşa ve direnişçilere olan bakış açısı da bir geçmiş ya da vicdan muhasebesiyle, hayata küsmüşlüğüyle ilgili değil, egosundan kaynaklanan sorunlarla, kendiy koyduğu katı kurallarıyla ilgili. filmin sonunda direnişçilere yardım etmeye karar vermesi bir ahlaki tercihin, gerçeği görmenin ya da fedakarlığın sonucu değil, kendisinin de dediği gibi diğer tarafın, önce sevdiklerinin sonra da kendisinin üstüne gelmesi yüzünden, bu sebepten de de hiç beklenmedik biçimde filmin sonunda öfkeden elleri titrerken ve "ya herro ya merro"(bu arada filmin ismi türkçe'ye nasıl çevrilmiş bilmiyorum ama bu deyim şık gözüküyor isim için sanki) diyerek yoluna devam ederken görüyoruz kendisini; iç huzurunu bulmuş, ne yapması gerektiğinden emin olmuş bir insanla karşılaşmıyoruz. bütün bunlar bir kenara, filmde casablanca'ya atfen yapılmış göndermeler ve atlatmalar da var, mesela bogart'ın başına belaları saran kaçak direnişçi paul de bursac'ın, korkmasına rağmen neden mücadeleye devam ettiğini açıklamak için kullandığı "her zaman bir başkası vardır" cümlesi casablanca'nın tüm hikayesini ters yüz yüz edecek kadar alaycı ve de gayet zekice bir gönderme olarak duruyor. zaten bu lafı duyan bogart'ın yüzü düşünceli bir hal alıyor ve sonrasında katı kurallarını esneterek slim'e karşı ilk kez açık davranıyor ki sadece bu replikler ve sahneler bile, filmin casablanca'yı taklit etmenin ötesinde de bir şeyler vaad ettiğinin, bir imitasyondan beklenmeyecek kadar bir derinlik barındırdığının delilleri olarak görülebilir. filmin sonunun izleyiciyi aptal yerine koyup koymadığı tartışılabilir ancak anladığım kadarıyla(kısıtlı hawks bilgim ve seyrim beni yanıltıyor olabilir tabi) hawks'ın sinemasında, karakterlerin ve karakterler arası ilişkilerin nerden gelip nereye oturduğunu göstermek olay örgüsünün ve de mesaj kaygısının daha bir önüne geçiyor, gelişen olay örgüsü, karakterlerin ve ilişkilerinin ayrıntılandırılması, hikaye edilmesi için bir yerde aslında işin bahanesi oluyor, hatta bu yüzden kimi zaman olay örgüsü askıya alınıp teatral bir hava ve kestirmecilik filme baskın oluyor. bu sebepten de filmin sonunun inandırıcılığını biraz da hawks'ın tarzına, sinema anlayışına bağlamak daha doğru olur sanırım. ki casablanca'nın "o bir yolcu ben bir hancı, kalbimdeki derin sancı" şeklinde gelişen melodramına bir şekilde inanıyorsak, bu bitişe de inanmamamız için çok fazla neden yok, eğer sorun gerçekten bir şeylere inanıp inanmamaksa.
lauren bacall'in filmin son sahnesinde salladigi popo dikkatlerden kacmaz, kacmamalidir, kacirmayinizdir... - hey, slim. are you still happy? - what do you think?
ernest hemingway romanı. bir adamın daha ne kadar gözü kara olabileceğini, sonunu düşünmeden neler yapabileceğeni eğlenceli bir tarzla anlatan hemingway romanı.
izlerken bogart yerine abd'yi, otel müdürü - direnişçi frenchy yerine de gaulle'ü koyarsanız daha bir manidar olan film.
tartişmasi kendinden güzel olan filmler genellikle iyi filmlerdir. burada bir örneğini görüyoruz ki bu şaşmaz yanılmaz büzülmez bozulmaz bakkallarda 7 lira bizde sadece 1 lira olan yaninda da limon sıkacağı ve üç tarak verdiğimiz bu iyi film kriterimize dayanarak, to have and have not'un sürüklediği tartışmaya ve özellikle onun bir casablanca devamı olup olmadığıyla ilgili olduğu yerlere ekleyeceklerimiz var. filmin özellikle carmichael'in blues piyanistliğinin doruklarında gezindiği ve henüz ilk jön damını oynayan, gözümüzün bebeği, evimizin çiçeği, siyah beyazın direği lauren baccall'ın henüz 19 yaşındayken yaptiği düetlerin unutulmamasını rica ederiz. hawks filmlerini izlerken, jönlere değil figüranlara dikkat eden her bilinçsiz sinema seyircisi gibi biz de, hawks'ın kimi zaman piyano başına topladığı, kimi zaman kafelerin içine dağıttığı, şarkılara eşlik eden, bol bol sigara içen, arada sırada jönlerin sorularını yanıtlayan figüranların yarattığı sinematografik gerilimin, hawks'ın gender studies ve dahi cultural identities gözlüklerini aşan bir değer taşıdığını göstermez de ne yapar. ne yapar? carmichael piyano çalip blues terennüm ederken kadrajın kiyisinda kalça atan ve michael'i baştan çikarmaya hamle eden figüran hanım teyzemize, üç dakika boyunca kadrajın öbür kıyısından kötü kötü bakan diğer figüran ablamızın kizginliğini ve hasetini görmemizi sağlar. liman kahyasının ses tonunun 8 kere çalışılmış olduğuna işaret eder, madame de bursac'in yeteneksiz sarışın güzeller klasmanıdaki varlığına bile tahammül etmemizi sağlarken yer yer casablanca'dan iyidir to have and and have not. filmin sonunu kurmayı falan umursamadan ve muhtemelen bütçe bittiği için, kestirmeden "mutlu sonla bitiyor" işte dedirten hawks'a üslupsuz diyenler taş olabilir, denizden ayi çikabilir. tüm bu olaylar 1944'te geçer.
humphrey bogart'ın klasik erkeksi rollerinden birini icra ettiği film. hemingway'i biraz bilen birisinin, filmin daha ilk dakikalarında "ulan tıpkı hemingway romanı gibi bu" demesi mümkün. filmin en çok eleştirilecek yanı, lauren bacall'ın filme tepeden inme girmesi. bacall'in "slim" rolü o kadar gereksiz ki, hani o olmasa da film hiçbir şey kaybetmez. zaten performansı da zamanın altın ahududu ödülünü alacak kadar kötü. ayrıca lauren bacall'i, odun gibi sesiyle bir şarkının içine ederken görmek de mümkün.
ernest hemingway'in uzun süre yaşadığı küba ve key west'i anlattığı tek romanı. baş karakteri harry morgan'dır. dexter'ın floridalı babası harry morgan'a da ilham olmus belli ki.
türkçeye ya hep ya hiç ismiyle çevrilmiş olup bilgi yayınevi'nden yayınlanan ernest hemingway romanı.
döneminin büyük yönetmenlerinden howard hawks'ın yönettiği, bir casablanca olamayan ama gene de kendisini zevkle izlettiren bir filmi. izlerken akla michael curtiz'in casablanca'sının gelmemesi imkansız. aklına casablanca gelmeyeni dövüyorlar, o derece. -nazi işgali altındaki bir şehir -şerefsiz, başkaraktere zorluk çıkaran bir nazi subayı -restoran -işgal altındaki bu şehre yeni gelen ve hemen buradan gitmek isteyen bir kadın -nazizmle mücadele eden evli bir çift -bu çifte yardım ve yataklık eden bogart -restoranda şarkı söyleyen ve piyano çalan piyanist şantör iki filmin ortak özellikleri. to hava and have not'ın casablanca'ya bu denli benzemesinin nedeni casablanca'nın elde ettiği başarıdan etkilenen yapımcıların "haydi bir benzerini yapalım" girişimlerinden kaynaklanıyor. değişen çok az şey var. yukarıdaki benzerliklerden de anlaşılacağı üzere neredeyse casablanca'nın her şeyi alınmış, bu filme dahil edilmiş. casablanca kadar dramatik değil. yer yer komedi daha önplanda. ve casablanca'nın aksine mutlu sonla bitiyor. yani bogart bu kez kızla beraber kaçıyor bu şehirden. evet, bir kopya to have and have not. ama bu keyifli vakit geçirtmeyeceği anlamına da gelmiyor. casablanca'yı seven bunu da sever, zira şablon aynı. eğer "herif alenen hırsızlık yapmış" perspektifinden film izlenmezse zevk alınabilir. ama bir casablanca olmadığı su götürmez bir gerçektir. bu arada lauren baccall ile bogart'ın ilk filmleri olduğunu da belirtelim. bu filmden hemen sonra hawks'ın malta şahini'nde de rol alacaklardı. bogart gene alıştığımız performansını ortaya koyuyor. baccall izlettiriyor kendisini, yalnız şarkı söylerken sesi kısmak istediğimi de söyleyeyim. baccall her şeyi yapsın, ama şarkı söylemesin.
eger siz de benim gibi slim'in harry'e film boyunca neden steve diye hitap ettigini merak ettiyseniz bosuna etmeyin. ben arastirdim. tam bir aciklamasi yok. hepsi tahmin. sanirim hawks ve bogart bizimle tassak gecmis. godoslar!
