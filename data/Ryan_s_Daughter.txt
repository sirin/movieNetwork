robert mitchum la sarah miles in oynadigi, fonda 1916 irlanda isyani olan tiyatro gibi film.
70 li yıllarda "irlandalı kız" adıyla oynayan, emek sineması'nda da gösterildiğinde pek sinemaya gitmeyenlerin bile gidip gördüğü, ilk kez dolby surround system ile izlenen bir filmdi istanbul'da. yasak aşkın dokunaklı anlatımı ve bugün için biraz eskimiş romantizmi ile o zamanlar gönülleri fethetmiş, epeyce mendil ıslatmıştı; filmin gösterimini izleyen günlerde, gazetelerde fotoroman olarak da yayınlanmıştı filmden kareler. müthiş irlanda sahil ve orman görüntüleri ve dalga sesleri ile o dönemde genç olanların geleceğe ilişkin hayallerinde, belki de korkularında, belki de korkulup da başa getirilenlerinde rol oynamış bir filmdi. hele filmin en elektrikli sahnelerinden birinin temposunu tutan, filmin yakışıklı ingiliz* subayının loş bir barda sigara tabakasının üzerine sigarasını tık tık vurduğu sahne vardı ki...*
uzun bir süre emek sinemasında kapalı gişe oynamış 2 akademi ödüllü film.. bir yemek masasında irlanda`dan bahsederken konu bir anda "irlandalı kız" filmine gelmiştir.. film anılarla beraber anlatılmış ve çok etkileyici olduğu söylenmiştir.. en yakın zamanda dvd ile süpriz yapıyorum sevdiklerime..
mutlaka seyredilmesi gereken şaheser.
film, 65 mm filme 6 ses kanallı olarak super panavision 70 tekniği ile çekilmiş. dağıtım baskıları 70mm, 35mm ve amatör ev gösterimleri için 16mm olarak yapılmış. bu filmden sonra 1992'de çekilecek olan far and away filmine kadar bir daha konulu bir filmde, ne 65mm çekim ne de super panavision 70 tekniği kullanılmış. konunun geçtiği köy kirrary tamamen yapay olarak film için inşa ettirilmiş ve çekimler bittikten sonra da tepedeki okul hariç diğer binalar sökülmüş. köyün bütün unsurları, kilise, pub, okul vb. bir dekor olarak değil de, tüm iç dekorasyonları hatta elektrik su tesisatları ile gerçek bir köy gibi taştan imal ettirilmiş. zira o yöredeki güçlü atlantik rüzgarlarına başka bir malzemenin dayanması mümkün değilmiş. filmde rolü gereği tek kelime konuşmayan john mills, 1971'de kendisine verilen "en iyi yardımcı erkek oyuncu" oscar'ını alırken konuşma yapmayıp bir reverans'la yetinmiş. bu da oscar ödüllerindeki en kısa kabul konuşması olarak rekor kitabına geçmiştir. *(bkz: 1001 movies you must see before you die)
