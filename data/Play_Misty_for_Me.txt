tv'nun siyah beyaz olduğu dönemlerde izlediğim bir filmdi. spagettiden kovboy clint easwood zabbaha kadar müzik yayını yapan ve yalnız, yorgun, üzgün, psikopat her çeşit insanın derdini dinleyen bir radyo programcısını canlandırıyordu. oliver stone talk radio’yu çekerken clint’ten hacılamış demek ki. kadın oyuncunun adını hatırlamıyorum. (sevgilisini oynayan güzel bacaklı donna mills’i hatırlıyorum ama). neyse işte, bu kadın filmde annabel lee mahlası ile arz-ı endam edip, psikolocik gerilim yaratıyordu sonradan. kadın sürekli radyoyu arayıp bir errol garner klasiği olan “misty” şarkısını istiyordu*. clint’in, iş çıkışı sürekli takıldığı sardin factory adındaki diner’da annabel lee ile karşılaşması* ve kadının edgar allan poe’nun aynı isimli şiirini okumasıyla hayatı arapsaçına dönmeye başlıyordu. bu adamın bahçe içinde tek katlı bir evi vardı yanlış hatırlamıyorsam. annabel'i oraya pul ve kelebek koleksiyonunu göstermek için götürüyordu*. belki de sevgilisiyle yolundan gitmeyen ilişkisine bir gecelik teselli arıyordu adamcağız. sonradan yeterince teselli bulmuş olacak ki, uzun bacaklı sevgilisine geri dönüyordu. hatun kişi işi ciddiye alıyor ve elde bıçak belde kama, mezkur evin içinde kovalamaca oynatıyordu clint'e**. aşk mı şimdi bu kadını eli kanlı bir caniye dönüştüren yoksa doyurulmamış iktidar tutkusu mu? kırmızıya boyalı toynakları üzerinde kırıtıp, "gözlerimle içer kirpiklerimle tükürürüm seni" bakışlarıyla erkekler üzerinde iktidar kuran kadınların aşktan anladıkları hükmetmek, adamcağızların egolarını fındık gibi kırarak avuçlarında ezmek mi?
filmin sonlarına doğru roberta flack; the first time ever i saw your face'i söyler. clint abimiz şelalenin altında sevgilisi ile öpüşmektedir. ortama göre çok güzel seçilmiştir.
caz tutkunlarını ve clint eastwood hayranlarını bir araya getiren psikolojik gerilim ayarında 1971 yapımı film. harika bir soundtrack listesine sahiptir: #misty- erroll garner #first time ever i saw your face- roberta flack # willie and the hand jive- johnny otis # preacher's blues- gene connors # feelin' fine- the gator creek organization # country preacher- cannonball adderley gereksiz bir not: film hatalarını bulmayı sevmem; lakin belgesel tadında müzik festivalindeki katılımcıları filme alan eastwood amcam-filmde amcam yaşında çünkü- ufacık, tatlı mı tatlı bir bebeğin üstüne eğildiğinde kamera gölgesinin çocuğun üstüne vurduğunun tamamen farkındadır eminim. şimdi gran torino, letters from iwo jima vs. izlemiş biri olarak tabii ki boynumuz kıldan ince.
keskin atışlarıyla ve ağzında gezdirdiği purosuyla hastası olduğumuz clint eastwood'un saç-favori kombosu ve kılık kayfetleri ile tarık akan vari bir kadın avcısını canlandırdığı film. dave garrver rolündeki clint baba radyoda dj'lik yapan, şiir ve jazz müzik tutkunu, kızların hastası olduğu yakışıklı ve karizmatik bir abimiz. uzatmalı sevgilisi tobie'nin dışında birçok kızla da, birçoğu hayranı, ara ara birlikte olan dave bir gün en büyük hayranı evelyn ile tanışır. sonrasında da bir gecelik olarak tasarlanan ilişki hayatının kabusuna dönüşür dave'in. bu filmde clint baba bize kıskanç ve saplantılı bir kadının neleri göze alabileceğini, neler yapabileceğini ve ne kadar delirebileceğini gösterir. allah böylelerinden korusun diyorum herkesi.
clint abey film boyunca tüm öpüşme sahnelerinde kafasını sağa sola sallayarak öpüşüp "no, dostum no!" havası salık vermiştir. ayrıca bildiğim kadarıyla bu film eastwood'un ilk yönetmenlik denemesi. bu son cümle çok resmi oldu yalnız, o da gözümden kaçmadı yani...
