virginia woolfun bir romanı ki bu roman stream of consciousness tekniğinin serpilip büyüdüğü romandır. bayan clarissa'nın bir gününü anlatır, clarissa evinde bir parti verecektir, ve ona hazırlanıyordur, woolf romanına önce the hours ismini vermeyi düşünmüşse de daha sonra mrs. dallowayde karar kılmıştır,michael cunninghamın ise the hours isimli bir romanı vardır ki, roman mrs dalloway ve virginia woolf'a gönderme yapmak üzerine kurulmuştur, iki roman arka arkaya okunduğunda pek keyifli olur, ayrıca (bkz: lucrezia smith)
woolf'un en yalın, en berrak, en hoş romanı olduğunu iddia eder bazı çevreler. 1923 senesinden tek bir günü anlatır roman; birinci dünya savaşı'ndan beş yıl sonrası olduğunun da altı çizilmiştir. ellilerinin başlarında orta sınıf tipik ingiliz hanımefendisi clarissa dalloway akşam vereceği partinin hazırlıkları için londra sokaklarında baygın baygın dolanmakta, ne alsam, ne pişirsem diye yanmakta; bir yandan kocası richard'la, aniden hindistan'dan dönen diğer sevdalısı peter walsh'u tartmaktadır. bu arada şehri bir başka iki ayak: septimus warren smith katetmektedir. ne olacaktır? siz hiç bir bilinçakışı romanında spesifik bir şey olduğunu okudunuz mu? tabii ki pek bir şey olmaz. karakterler habire düşünürler; paranoyak virginia yazdıkça yazar; bizim gözlerimiz de minicik minicik puntoları seçeyim derken sayfanın genelinde nebulalar, supernovalar görmeye başlar; astral seyahate çıkarız. ben şahsen kitabı bir günde okumanızı tavsiye ederim, okumadıysanız. malum bir günde geçiyor zaten. yarın öbür gün çekilmez zira. antonia s line filminin yönetmeni eileen atkins (ki gerçek bir woolf fan'ı bu kadın) romanı filme uyarlamış, clarissa rolünü de vanessa redgrave'e vermişti.
hayatları uzak-yakın bağlarla yada rastlantılarla iç içe geçmiş çeşitli karakterlerin iç monoglarından oluşan, zaman kavramının ön planda olduğu bir virginia woolf romanı ve bu romanın karmaşık bir kişiliğe sahip, karşıtlıklarla dolu baş karakteri.
"yürürken bir yandan da tek yeteneğim, insanları anlamak diüye düşünüyordu, neredeyse içgüdüyle sezmek."
(bkz: the hours)
virginia woolf'un kendi deyimiyle 'deliliği ve intiharı incelediği, toplumsal düzeni eleştirdiği, bu düzenin en yoğun biçimiyle nasıl işlediğini göstermeye çalıştığı' romanı. tek bir günde geçen kısa bir romandır ama 'haziranın tam ortasında londra' hissi yaşatır insana. ya da şöyle diyelim kısaca; 'ne saçma bir düştü mutsuzluk'
"mrs. dalloway said she would buy the flowers herself." diye baslayan sahane kitap.
cagdasi icin bakiniz (bkz: the hours) da merly streepin canlandirdigi clarissa.
virginia woolf'un bilinç akışı tekniği kullanarak yazdığı ve tamamı bir günde geçen 20.yüzyıl ingiliz romanı.
mrs. dalloway'in mrs. dalloway oluşunun ve daha birçok şeyin öyküsü. "görünmüyormuş gibi bir acaip duyguya kapıldı; görünmüyordu; bilinmiyordu; artık yeniden evlenmek, çocuk yapmak falan olmadığına göre, herkesle birlikte bond sokağı'ndan yukarı bu ağır, şaşırtıcı, ciddi ilerleyiş var yalnız, bu mrs. dalloway olmak; clarissa bile olmamak; bu mrs. richard dalloway olmak."
(bkz: flaneuse)
vega vokalisti deniz ozbey akyuz'ün msn*de çok sık kullandığı nickname.
sadece bir günün romanı mrs dalloway ve belki en iyisi. her günün geride bırakılmış bir hayatı da kendine katıp başladığı gibi. virginia woolf romanda diyor ki insan bağışlanmalı, çünkü seçimler ya da tepkiler farklı da olsa onları tetikleyen bütün duygular aynı kaynaktan besleniyor, insandan. ve bildikten sonra aslında hepimiz aynıyız. "bir keresinde serpentine'a bir şiling attığını hatırlıyordu, bir daha da bir şey atmamıştı.o genç bütün hayatını kaldırıp atıyordu. onlar yaşamlarını sürdüredursunlar. onlar ihtiyarlayacaklardı.oysa önemli birşey vardı; kendi günlük hayatında gevezeliğe boğulan, yalan,düzen içinde bozulan, silinen, gün geçtikçe soysuzlaşan bir şey. işte o genç bu önemli şeyi korumuştu. ölüm, bir direnmeydi.ölüm iletişim kurma çabasıydı- insanlar gizemli bir şekilde ellerinden kaçan öze ulaşamayacaklarını anlıyorlar, yakınlık uzaklaşıyordu, tat yok oluyordu.bir kucaklaşma vardı ölümde."
hours'dan once okunması gereken kitap. zira filmi kitaba gore takip edince cok daha guzel, etkileyici ve doyurucu hale geliyor..
fear no more the heat o' the sun, nor the furious winter's rages; shakespeare'in cymbeline adlı oyunundan olan bu iki dize tekrarlanır zaman zaman. bir şiirin ilk iki dizesidir onlar ve oyunda bir cenazede okunur. mrs dalloway'de de önemli olan zaman ve ölüm kavramları anlatılır. ölümden korkulmamalıdır, kaçınılmaz olandan korkmak gereksizdir. savaştan sonra bütün hislerini yitirmiş olan inlanlara söylenir bu dizeler daha başka septimuslar ortaya çıkmasınlar diye. evet o ölümü sadece duymamış, aynı zamanda da görmüştür bu yüzden tekrarlar “ağaçlar yaşıyor”*. o diğer insanlardan bir adım öndedir ama onu kendi karısı bile anlamaz, doktorlar bile ondan bir parça istemektedirler. clarissa ile birbirlerini tanımazlar ama bu fikir ikisinin de ortak fikridir, insanların ruhları ağaçlarla yaşar. varlığını topluma armağan eder aynı savaşta yaptığı gibi, arkadaşı evans’ın ölmesi gibi. “istediğiniz bu mu, o zaman alın” diyerek topluluğa karışır, clarissa’yı ve diğer insanları kurtarır böylece. bu olaydan sonra ancak clarissa sadece görünüşte biraraya gelmiş olan insanların arasına döner. artık ne güneşin sıcağı onu yakabilecektir ne de kışın hiddeti korkutabilecektir onu. “what is this terror? what is this ecstasy? he thought to himself. what is it that fills me with extraordinary excitement? it is clarissa, he said. for there she was” ***
"yaşamı ve ölümü vermek istiyorum, sağlığı ve çılgınlığı; toplum düzenini eleştirmek istiyorum, işler halinde, en yoğun biçiminde"
bir eleştirisinde, "felsefe bir romana yedirilmemişse, bu cümlenin altını kurşun kalemle çizebiliyorsak, diyebiliriz ki ya felsefede bir yanlışlık vardır, ya romanda ya da her ikisinde birden." diyen virginia woolf'un şahane kitabı. "kişi düşman özlüyordu, dost değil." "en güzel şarkılar nasıl sözsüz olanlarsa, en iyi dostlar da adsız olanlardır." bu cümleler tarafımdan kurşun kalemle çizildi fakat, ne felsefede bir yanlışlık vardı ne de romanda.
bence ingiliz dilinde yazilmis en guzel romandir ve dogrudur ki "it was enemies one wanted, not friends"
karakterlerden elizabeth'in iç anadolu ağzıyla konuştuğu roman. clarissa ve peter odada yalnızdır. odaya giren elizabeth, peter'a doğru yönelir ve hal hatır sorar. romandan aynen alıntılıyorum: "elizabeth yaklaştı, 'nassınız?' " (çev. tomris uyar, iletişim yayınları, 13. baskı, 2008, s. 52) tabi insan bunun ardından peter'ın da "gözümsün" cevabını vermesini bekliyor ama...
dönem ingiltere'sinin mükemmel yansıtan bilinç akışı tekniğinin içsel yansımalarla birlikte harmanlandığı güzel bir 20.yy romanı. savaş dönemi, değişen politik durumlar, old scholl ingiliz toplumu, din baskısı, psikolojik baskı ve savaş sonrası travmalarının karakterler ve yapıtlarla ima edildiği dönemi anlatan ayna misali woolf eseridir. woolf genel olarak aşırı hisli ama bu hissiyatını ancak kendi içinde yaşayan ve dillendiren karakterler kullanarak bilinç akışı tekniğinde kendi kulvarını yaratmıştır. imgelenme ve esinlenme başlıca karakteristiğidir.
mrs dalloway'in sokaklarda "bilerek ve akarak" geçirdiği günün içindeki tüm sesleri an be an betimleyen; bu nedenle okurken geçici işitme kaybına yol açan virginia woolf kitabı. tüm bu seslerin, sözlerin, izlediği gözlerin içine serpiştirilmiş birinci dünya savaşı yergileri ve açılımları yazarın o dönemde savaş londra'sına ve kentin halkına ait analizlerini de ortaya dökmektedir. ne mrs dalloway ne de virgina woolf gencecik erkeklerin krallık ve kraliyet nişanları uğruna savaşta yitip gitmesini hazmedebilmiştir.
romanin fonunda durmadan big ben'in saati hatirlatan can sesleri duyulur. peter, elizabeth'in kendisine how d'y do? (nassiniz?) dedigi sahneden sonra clarissa'nin yanindan ayrilir, tam adimini disari atar ki canlar onun icin calmaya baslar bu sefer. en muthis roman cumlelerinden biri parantez icinden okura bakar: 'the leaden circles dissolved in the air.' (kursuni halkalar havada eriyip kayboldu) *
ingiliz orta sınıfını ve kadının toplumdaki yerini şiddetli bir şekilde eleştiren çok ingiliz roman. karakterlerin bilinç akışları arasındaki geçişlerin başarısının yanısıra birbirleri hakkında vardıkları yargıların da düşüncelerine gömüldüğümüz karakterlere tamı tamına uyması romanın bütünlük hissini vermektedir. hayat gailesinde benliklerini kaybetmemiş yegane iki karakterin kitabın kaybedenleri olmaları da woolf'un azizliğidir.
sahane bir kitap, soylemeliyim cok zor okunuyor, oyle bir kerede cabucak bitenlerden degil.
tekniğinden kelli fazlasıyla dağınık bir yapısı var. takip etmek yorucu oluyor zaman zaman. içsel hezeyanların, tespitlerin olduğu bölümler -doğası gereği- fazlasıyla çekici. lakin yine de overrated bir eser diyerek terki diyar eylerim bu entry'den.
insan bilincinin en derin köşelerinde gezinmekten büyük keyif alan woolf'un kanımca başyapıtı.. mrs dalloway romanı adeta son gelişmiş teknolojiyle çekilmiş film misali gerçeklik ve derinlik sunuyor. bizi de alıyor götürüyor, clarissa'nın bilincine yerleştiriyor ve adeta hd kalitesinde net görüntüler seriyor önümüze. o kadar ki romanın bazı bölümlerinde, sanki üç boyutlu film izliyormuşçasına kendimizi düşüncelere kaptırır ve kahramanın yerine düşünürüz. işte böylesi değişik bir şey var bu romanda..benzer hissi bana deniz feneri adlı romanı da vermişti.. ama bu son nokta..
nesir gibi görünür, gerçekte nazımdır.
10 sayfa okuduktan sonra okumayı bıraktığım kitap. kafam çok karıştı. daha sakin bir kafa ile okumam gerek sanırım.
yanlış okuyarak ; mr. dalokay şekilde okuduğum ve yarıldığım başlık. kitapmış sanırsam. zöge: neden kötülediniz ki bunu?
başkarakteri "ses" olan roman. ve kurşundan halkalar havada eridi. insan korkmamalı; etrafını saran uğultuyu bileşenlerine ayırmalı, bu bileşenlerin her birini en küçük parçaya varıncaya dek hissedebilmeli. ancak bu şekilde mümkündür var olmak. zamanın halkalarının havada eridiğini gören ve bu bakışı hiç kaybetmeyen insan var olabilir. bakılan bir nesnede dün, şimdi ve yarın iç içe geçmiştir aslında. nesnenin etrafında dolaşan biri, "bütün mümkünlerin kıyısında" gezindiğini bilmeli. iç içe geçen dün, şimdi ve yarını bir nesnede görebilmek, önce korkunç bir fikir gibi gelir kulağa; ama korkuyu bir yana bırakabilenler için yarın, sonsuzluk ve bir gün kadar sürer. yirminci yüzyılda yaşamış biri olarak maddenin aşılamaz gibi duran duvarlarından tedirgin olan virginia woolf, zamanın ve mekanın ötesine böylece geçebilmiş. "her şeyden önce bilimsel olmalı insan" denerek sakatlanan insan anlayışı, canlanabilmek için fırsat kolluyor. üst - orta sınıf mensubu, ait olduğu sınıfın maddeye yönelik tüm hırslarına sahip clarissa'da bile canlanabiliyor bu anlayış. bu bir görev değil. insan, doğumundan önce kendisi için belirlenmiş görevleri yapmayı sürdürerek var olmamayı da seçebilir. ama bir bütünün parçalarını bir araya getirerek sadece bir bütün değil, bütünü çevreleyen başka şeyler de elde ederiz. başka kişiler, başka yerler, başka olaylar... bunları bir kez elde eden, var olmamanın getirdiği sınırlı bakışı hiç özlemeyecektir sanırım. peki virginia woolf bu anlayıştayken, niye ölümü seçti? niye ömrünün yettiğince bu bakışı sürdürmek istemedi? sonsuzluğun savaş; hem de nükleer bir savaş tarafından kirletileceğinden korktu belki de, anlayışın getirdiği güzel görüntülerin kaybolacağından...
daha önce iletişim yayınları'ndan tomris uyar çevirisiyle okuduğumuz bilinç akışı tekniğinin mihenk taşlarından bayan dalloway'in bir günü, artık kırmızı kedi yayınevi'nden ilknur özdemir çevirisiyle de okunabilir. daha önce tomris uyar gibi bir usta tarafından çevrilmiş bir eserin altına elini koymak başlı başına bir cesaret örneği. ayrıntılı yorum için çeviriyi incelemek gerek. ilk cümle dahi fikir verici olabilir.
iletişim yayınları baskısının 34. sayfasının ortasından bir yerlerinden başlanırsa hiçbir engelle karşılaşılmadan okunabilecek kitap. 34'ün öncesinde, bana " bilinç akışı bu mu" dedirten türden alakasız iki milyon cümle ve paragrafı sıralıyor ama. pek tavsiye etmiyorum o yüzden. bilinç akışı o değil! biz proust gördük geçirdik, kanmayız! 34 öncesi kilit. 34'ten devam.
bipolar kişilik bozukluğu olan bir karaktere sahip roman.
fonksiyonel kitap. zihni geliştiren on kitap arasında olduğunu da okumuştum.
