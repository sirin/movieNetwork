(bkz: mishima)
japon yazar yukio mişima'nın hayatını anlatan 1985 yapımı paul schrader filmi. ayrıca george lucas ve francis ford coppola'nın da yapımcısı olduğu film değişken estetiğinin başarısıyla dikkat çekerken kurgusuyla da ön plana çıkıyor, adından da anlaşılacağı üzere mişima'nın hayatını 4 bölümde anlatıyor. her bölümde konuya paralel bir mişima yapıtı da anlatıma dahil oluyor. bu bölümler teatral mizanseniyle dikkat çekerken, yazarın hayatından kesit sunan diğer bölümlerde siyah beyaz bir renk tercihi söz konusu. anlatım dağınık görünse de aslında ritmini hiç kaybetmiyor. bölümlerin isimleri; beauty, art, action, harmony of pen and sword'tan mürekkep. her bölümde ilginç söylemler var ve sık sık yazarın kelimelere verdiği önem vurgulanıyor. ayrıca mişima'nın sanat ve "aksiyon, hareket" arasında kurduğu bağlantı ve bunun sonucunda sonu seppuku ile biten eylemi gerçekten izlemeye değer. özetle hem ele aldığı adamın hayat öyküsü hem de paul schrader'ın yönetimiyle çok iyi bir film, başyapıt diyenler olursa da ses çıkarmam.
