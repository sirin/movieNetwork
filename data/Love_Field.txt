jonathan demmenin yönettiği ve michelle pfeiffer ile dennis haysbertin başrollerini paylaştıkları, ülkemizde vizyona girmemiş film. michelle pfeiffer'a oscar adaylığı kazandırmıştır. (berlin'de ise bir ayı...)
john f. kenndy öldürüldüğünde tüm dünyasının yıkıldığını hisseden bunalmış bir evkadını, cenazeye katılmak için güneye giderken arabasına aldığı siyah bir adam ve küçük kızı vasıtasıyla ırkçılığı ilk elden görme şansı yakalıyor. hikaye bu denli basit olsa da gene de dokunduğu temaları kendince mütevazi kullanımı, neşeli havası ve elbette michelle pfeiffer'in dört dörtlük oyunculuğu ile film seyredilmesi epey zevkli hale gelmiş. özellikle refah yıllarının (elliler) ardından amerikan masumiyetinin yavaş yavaş kırılmasını simgeleyen olaylardan biri -j.f. kennedy'nin öldürülmesi- ile masumiyet perdesinin arkasında kalan gerçekleri ("domestic violence"'a maruz kalan evkadınları, refah toplumu yaşantısının kadınları eve tıkan ve özgürlüğe ket vuran yapısı, ırkçılık, vs.) teker teker dökmesi filmin arka planında kalan ve kendiliğinden akıp giden bir hikaye olmuş. mesela, michelle pfeiffer'in akaryakıt almak için durdukları yerde çalışan siyah ile arabaya aldığı siyah adama "kennedy için siz de üzülmüş olmalısınız, sonuçta sizin için çok şey yaptı" sözüne "etrafınıza bakın bayan, hiçbir şey yapılmadı" cevabını alması çok manidar bir ufak detay olarak kullanılmış.
