2012 martında vizyona girecek bir stop motion. filmde rakiplerini defedip yılın korsanı ödülünü kazanmaya çalışan bir kaptanın hikayesi anlatılıyor. film, egzotik adalardan victoria döneminin sisli londra sokaklarına kadar geniş bir mekan yelpazesinde geçiyor. yönetmen koltuğunda peter lord ve jeff newitt oturuyor. martin freeman, david tennant, salma hayek, cutlass liz ve hugh grant seslendirmecilerden bazıları. http://www.imdb.com/title/tt1937396/
http://www.otekisinema.com/…-misfits-yapim-notlari/
bugün vizyona giren peter lord ve jeff newitt tarafından yönetilmiş olan ingiltere / abd ortak yapımı stop motion canlandırma. türkiye'de korsanlar ismiyle vizyona girdi. konusu: açık denizlere dehşet salan korsan kaptan, pek de başarılı denemeyecek bir kaptandır. karşısındaki engellerin büyüklüğünün farkında değilmiş gibi görünen kaptan’ın tek bir hayali vardır. azılı rakipleri kara bellamy ile pala liz’i yenerek, herkesin peşinde koştuğu yılın korsanı ödülü’ne sahip olmak. korsanlar, kendini stop motion canlandırmalara adamış bir ekibin elinden çıkma. wallace and gromit serisi ile tanınan aardman animations ’ın chicken run (2000) ve flushed away (2006) gibi işleri de hep belli bir seviyenin üzerinde idi. bu gelenek korsanlar’da da değişmiyor. ekip gene hayran olunacak bir işe imza atmış. dahası için...
sanıyorum tüm sinemalarda türkçe dublajlı olarak vizyona girmiş, animasyon lafını duyunca sadece çocukların izleyeceğini düşünen zihniyetin kurbanı olmuştur.3d izlemek istemesem umursamayıp indirip izleyeceğim evde, lakin stop motionın üç boyutlu çekiminin gayet güzel olacağı kanaatinde olduğumdan gidip sinemada izlemek istiyorum, eh el mecbur çekeceğiz türkçe dublajlı halini. ama en azından bir seansı orjinal dilde göstermemek insafsızlıktan ve hatta hödüklükten başka birşey değil, bu işin sorumlusu hangi warner bros. türkiye* çalışanıysa seni kınıyorum ve sana laflar hazırladım `!`
hurda da olsa- gemisi, çapulcu tayfası, kılığı kıyafeti, kılıcı ve içinde bir takım şeyler saklayabildiği kocaman gür sakalıyla korsan kaptan -adı üstünde- bir korsan gemisi kaptanıdır.. yalnız, zamanının anlı şanlı korsanlarının yanında pek de esamesi okunmayan, korsanlığın esas amacı olan ganimet elde etme konusunda da oldukça yeteneksiz bir kaptan.. buna karşın her yıl, korsanlar arasında düzenlenen yılın korsanı ödülü’ne sahip olmanın hayallerini görmekten de geri durmayan kaptan, bu seneki yarışma için daha bi iddialı gibidir.. hikâyesi, onların dönemi ingiltere'sinde geçtiğinden, bir numaralı korsan düşmanı kraliçe victoria ile ünlü doğa bilimci charles darwin'in de başlıca rolleri paylaştığı filmde, the elephant man'deki 'fil adam' john merrick'i bile göreceksin ki sakın şaşırma! 'stop motion' gibi, zahmeti bol bir animasyon tekniğiyle ve 3d olarak çekilmiş film, binbir çeşit korsan dışında diğer renkli kahramanlarıyla sempatik; darwin'den, kraliçe victoria'ya ve konuyla ilgili diğer filmlere yaptığı mizahi göndermeleriyle de ironik.. dostluk ve dayanışmanın, paradan ve her türlü çıkardan önce gelmesi gerektiğinin altını, bir de kendisi çizen film, hem küçükler, hem de büyükler için..
hikayesi, birbirinden ilginç ve ünlü karakterleri (charles darwin, kraliçe victoria) ve ince esprileriyle kesinlikle izlemenizi tavsiye edeceğim harika bir stop motion animasyon. trailer#1 trailer#2
charles darwin'le inceden inceye dalga geçen film. kraliçe victoria tiplemesi de tüm çılgınlığıyla evlere şenlik. stop motion -türün pek de tutkunu olmayan gözler için- biraz yorucu olabiliyor, ama bu filmdeki esprili ayrıntılar izleyeni yormadan eğlendiriyor: eski haritalarda göregeldiğimiz canavar vb. figürlerin "canlandırılması" ve filmin komedisine komedi katması gibi. icatçıların içinde rubik küple boğuşan adam da ayrı güldürüyor. korsan kaptan üç elementi saymaya çalışırken de arif ışık akla geliyor; serbest çağrışım azizliği işte. filmin sonunda jenerik akarken fondaki tablolardan kırmızı fesli olansa gözden kaçmıyor. filmin seslendirme kadrosunda jeremy piven ve brendan gleeson da yer almış, müzikleri ise theodore shapiro imzalıymış.
wallace & gromit in curse of were-rabbit kadar olmasa da yine basarili sayilabilecek bir aardman calismasi... darwin ve kralice victoria ile saglam dalga gecmisler ama nasil denir, pek rahatsiz edici degil, darwin'in kendi bile izlese gulerdi eminim... victoria ayri, o kelleleri vurdururdu muhtemelen...
