73 seneli esas itibariyle isveç televizyası için yapılmış, yine liv'li * bibi'li * marianne-johan konulu bir bergman hadisesi.. (bkz: scenes from a marriage)
liv ullmann bünyeli bergman filmi- minyeli abdullah.. (bkz: bir evlilik yaşamından sahneler) *
ingmar bergman, bu film için "3 ayda yazdım, 4 ayda çektim, ama bütün bir ömrün deneyimini kullandım" demiştir.
bu filmdeki diyaloglar ve senaryo bergman'ın üstad ve öğretici kabul edilmesi için yeter de artar bile. livv ullman'ın bakışları insanın o anki atmosferinin aniden değişmesi için yeterli. bir insanın suratı bu kadar etkileyici olabilir! filmde göze batan hiç bir şey yok, her şeyiyle insanı içine alıyor ve tüm duygularını yaşatıyor. bu arada bergman'ın o herzamanki karamsar üslubunu da hissettiriyor tabi. defalarca da izlenebilir, sevgiliyle de, arkadaşla da izlenebilir.
sartre'in 'cehennem bir baskasidir' sozuyle rimbaud'nun 'ben bir baskasidir' sozunun, nietzsche'nin ates gibi yanan 'insanca, cok insanca' inlemesinde harmanlandigi bir bergman basyapiti. bu 'insanca'lik hem zehirdir hem de panzehir, hem klostrofobik bir mutluluk yanilsamasi yaratir hem de bogucu mekani durmadan parcalayan bir dindirilemez aciklik istegi...
şu ana kadar izlediğim (ve inanıyorum ki*) izleyeceğim en iyi, en kaliteli, en başarılı, ve belki de en karmaşık ikili ilişki çözümlemelerini içeren film. başucu filmi. daha da yazacak bir şey bulamıyorum, deli bir şey işte.
yeni yili yeni gelin gibi bekledigimiz su cam kirigi renkli guzel gunlere kismet bir filmmis, uzun zamandir derin dondurucuda zamanini bekleyen. ayna karsisina gectim iddia ettim, gordugun en hepi "happy ending" midir bu? boyle iddia olur mu? soruyla iddia ettim, dogrudur. bir tur laf oyunu iste, iddiali bir soru olmali. usumus iki islak kedi ates yakmayi ogrenirlerse 15 dakikada ancak bu kadar mutlu olabilirlermis. "senin cinsel organindan nefret ediyorum" ile baslayip "insanlar sana kotu mu davraniyor" ile biten haciyatmaz diyaloglu karakterin sevkati beni bu tungsten gunlerde yine umutlandirdi. ulu adadan da gordum, buradan, bu adanin su nefes kesen tepesinden gozuken baska bir ada daha var ve belki orasi buradan da guzel.
dvdsi oldukça güzel olan filmdir. ingmar bergman'ın bütün filmlerinin listesini ayrıca türkçe dil seçeneğini içinde barındırır. --- spoiler --- film aşk acısı çeken iki kişinin birbirine sığınmaları sonucu arkadaşlıkla başlayan ilişkilerinin aşk ve sonunda evlilik ile sonuçlanması bölümünü es geçiyor(genelde romantik filmler aşık olma safasını anlatmayı yeğler) bunu yerine evliliklerinin on küsürüncü yılında sancılı ayrılma sürecini soğuk bir gerçeklik ile anlatıyor. bu ayrılma sürecinde çift kendi hayatlarını, ortak kurdukları hayatı, toplumun onlardan beklentilerini, aşkı, evliliği, erkek ve kadını sorgulamaya başlıyor. aslında birbirine aşık çiftlerinde ayrılabildiklerini , insanları aslında birarada tutan şeyin evlilik veya toplum olmadığı gerçeğini yüzünüze vuruyor. aşkın ve sevginin bir çok çeşidi ve bunların algılanış boyutu da irdeleniyor. aşk evlilik sex ve boşanma,marianne ((bkz: liv ullman)) ve johan ((bkz: erland josephson)) örnekleri ile masaya yatırılıyor. erkeğin duygusal anlamda ne kadar zayıflaşırsa şiddete o kadar yöneldiği açıkça gözler önüne koyuluyor. can alıcı bir kaç sahne marianne ve joseph eşlerinden kaçıp gizlice berber olduklarında, marianne:aslında hiç sevildiğimi düşünmedim ne senin ne de başkası tarafından belki de hiç sevilmedim. johan: benim tarafımden belki bencilce egoistce de olsa seviliyorsun. herkesin bir sevme tarzı vardır. bir diğeri johan pauliden kaçıp marianne'e sığındığında marianne: hayatım boyunca hep benden yapılması bekleneni yaptım. karşımdaki benden nasıl davranmamı bekliyorsa öyle davrandım. önceleri bunun düşünceli olduğumdan karşımdakini düşündüğümden yaptığımı sanıyordum oysaki asıl gerçek diğer olasılıklar beni korkutuyordu. yani korkaklığımdan dolayı böyle davrandım. marianne joseph'e boşanma kağıtlarını getirir. önce sevişir sonra kavga ederler. marianne: müşterilerime her zaman boşandıkları eşleri ile yalnız kalmamaları gerektiğini söylerim oysa kendim bu en basit kuralı uygulayamadım --- spoiler --- şimdiye kadar izlediğim kadın erkek ilişkisini en iyi anlatan film. woody allen'in (bkz: husbands and wives) ' ını da oldukça beğenmiştim ama o sadece bu filmin bir gölgesi. izlemeyenlerin gerçekten izlemesi gereken bir şaheser. bence bergman'ın en iyi filmi.
kadın erkek ilişkilerini bir belgesel tadında anlatan film. bergman'ın sinematografisinde önemli yer tutan yakın yüz ve el planlar bu filmde de kendini gösterir. çünkü berman'a göre insan duygularını en iyi bakışlar ve eller anlatır. film bir oda sineması örneğidir. bu açıdan mizansen ve dialogları çok güçlüdür. sahnelerde yer alan objeler en ufak ayrıntısına kadar düşünülmüştür. bir yönetmen için zorlu bir sınavdır oda sineması. bergman'ın oda sinemasındaki gücü bugüne kadar yazdığı ve sahnelediği 100lerce tiyatro oyunundan gelmektedir. film boyunca; ayrıntılardan hızlı zoom out'lar ile açılmalar, sert pan ve tilt hareketleri vardır. bu kamera hareketleriyle oda sinemasının durağan ve dialoglarla yoğun atmosferinde gevşeyen izleyiciyi hayata geri döndürür. bergman iyi bir hikaye anlatıcısıdır. bu özelliğini de annesinden aldığını söyler. duyguları, değişik ruh hallerini çok farklı ve kendi üslubuyla betimler. film baştan sona yukarda da yazdığımız gibi bir belgesel tadında ilerler. bu açıdan izleyiciyi içine daha çabuk alır. iki karakterin hayatları ve kişilikleri üzerinden evlilik, umut, yaşam, aşk gibi temel kavramlara sorular aranır. bu kavramların anlatımında yönetmen hala belgesel üslubunu sürdürür ve konuya tarafsız yaklaşır. iki karakterin de bu kavramlara ilişkin görüşlerini tarafsızca verir. karakterlerin gel gitleri, kararsızlıkları ve geçmişleri filmin ilerleyen sahnelerinde (özellikle marianne'nin) aktarılır. anlattığı iki karakterin dışındaki insanların sahnelere ve sekanslara girmesine izin vermez yönetmen. bu; filmdeki karakterlere daha fazla odaklanılmasını sağlar. filmde yer alan plan sekanslar ile izleyicinin başka düşüncelere odaklanması engellenir. aslında filmde bergman izleyicinin sabit planlar, yakın yüz planlar, çok az sayıdaki ayrıntı plan ile karakterlere(yani kendisine) odaklanılmasını istemiştir. iyi bir anlatıcı olan bergman yine anlatacak çok şeyim var. burda oturun, bi yere kaybolmayın der gibidir.
liv ullman'ın canlandırdığı marianne'in gençlik fotoğrafları eşliğinde kendi hayatını sorguladığı sahneler ne güzeldir. bu filmde gerçekten bir kadının gözleriyle muhakeme yapılmıştır.
evliliğin bu denli açık görüşlü bir yapıya sahip uygar bir ülkede yaşanmış halinin anlatılması artı karakterlerin entelektüel derinliğinin ve çözümlemeciliğin de eklenmesi ile çok sağlam, ufuk genişleten bir film ortaya çıkmış. evliliği evli iken sorgulamanın ne denli güç olduğunu gösteriyor. şiddetle tavsiye.
türkçeye bir evlilikten manzaralar adıyla çevrilmiş muazzam bir ingmar bergman filmi. --- spoiler --- film, "masumiyet ve panik", "paula", "gözyaşı vadisi", "cahiller". "geceyarısı dünyanın bir köşesindeki karanlık evde" bölümlerinden oluşur. 'kuru ve yüzeysel' bir hayatları olan marianne ve johan’ın evliliklerine genel bir bakış niteliğindedir ilk bölüm. dış çevrenin (anne, baba, aile dostları vs) yönettiği bir yaşamları vardır ve ikisi de bu durumdan içten içe rahatsızdır. aile hukukunda uzman olan marianne’i, eşine boşanma davası açmak için gelen bir kadının söylediklerine ürkmüş gözlerle bakarken gördüğünüzde bundan emin olacaksınız. johan ise zaten film boyunca acımasızlığıyla ve varoluş hesaplaşmalarıyla göz dolduracak. (sövdürtecek diyelim hadi) film boyunca çocuklarını sadece ilk sahnede göreceksiniz. bir çift için yaşanılabilecek her türlü trajediyi yaşamalarına rağmen, çocuklar hiçbir sahnede görülmez. saplantılı bir aşk hikayesi için pek manidardır. marianne her şeyden habersiz bir şeyler atıştırırken ve sevimli bir gevezelikle şu iç acıtan cümleleri kurduktan sonra söyler adi johan onu terk edeceğini; "bazen her şey anlamsız geliyor. bu dünyanın nimetlerinden niçin kendimizi mahrum ediyoruz? neden şişko ve neşeli olamıyoruz? miriam teyze ve david amcayı hatırlıyor musun? iri yarı, şişko ve neşeliydiler. gece gıcırtılı yataklarında el ele yatarlardı. şişman olmaktan hoşnuttular. sen ve ben, miriam teyze ve david amca gibi olamaz mıyız? etrafa güven dolu ışıklar yayarak dolaşamaz mıyız? ne var? üzüldün mü?" “aşık oldum ve yarın paula’yla gidiyorum” der kısaca adam. liv ullmann bu bölümde şok halinde ağlayamamasıyla, çıkardığı garip seslerle, dudaklarını titretmesiyle vs o tekmeyi kendi kıçınızda hissettirebilir. johan’ın gideceği günün sabahı, el ele tutmuş halde uyanırlar. odalarındaki ayrılık kokusu iç daraltır. johan gider, geri döner, marianne boşanmak ister, johan ister, istemez ve böyle türlü gel-git ler arasında saplantıları ya da bağlılıkları iyiden iyiye güçlenir. nihayetinde ikisi de başkalarıyla evlenir fakat asla bağlarını kopartamazlar. --- spoiler --- sonuç? sonuç yoktur bergman filmlerinde. soru işaretiyle biter. içerik öyle güçlüdür ki, eline kağıt kalem alıp not almak vardır, film bitince oluşan uzun sessizlikler, ışığı açamamak vardır, sigara üstüne sigara yakmak vardır. ahahahah editi: laann bu ne lan! kağıt kalem alırmış da, ışıkları açamazmış da. tamam bir dakikalık bi sessizlik oluşmuştu da o da filmi tam anlayamamaktan mıydı neydi. entel dantel ayaklar. sözüm sana ekşi sözlük, çaylaklık süresi insanın evrimini izleyebileceği uzunlukta olmamalı! asdfasdgh
iki insanın ilişkilerinin 10. ve 20. yılı arasındaki zamanı anlatır. filmde marianne'in karakter değişimine dakika dakika şahit olmak hayret vericidir. --- spoiler --- filmin başında bunlarla röportaj yapan kadının sorduğu kendinizi nasıl anlatırsınız sorusuna johan'ın sonradan fos çıkan aşırı bir özgüvenle verdiği cevaplar ve marianne'ın kendi tanımlarken söze "johan'la evliyim ve iki kızım var" ile başlayıp üzerine pek de bir şey ekleyememesi kadının kendini gördüğü konum hakkında fikirler verdi ama filmin sonunda çok daha sağlam bir karakter vardı elimizde. en azından istediği için adamın yanındaydı, social contract gereği değil... --- spoiler --- tavsiyesi için sütlücen ayşe'ye buradan teşekkürlerimi sunuyorum.
gerçek bir başyapıt. üç saat bir çırpıda geçiverdi izlerken ama artık "izlemeden önceki ben" olmadığım kesin --- spoiler --- izlediğimiz filmlerin, okuduğumuz kitapların, dahil olduğumuz sohbetlerin hatta yaşadığımız her türden ilişkinin özünde ne kadar anlamsız ve sahte olduğu gerçeğini bergman ciddiyeti ve dürüstlüğü ile önümüze getiren bir film. her ne kadar bir yandan da , "dünyanın herhangi bir yerinde, karanlık bir odada birbirine sarılan iki kişi" olmanın ne kadar kendi anlamını oluşturan bir durum olduğunu söylese de, filmin geneline yayılan karamsarlıktan sıyrılmanız için yeterli olmuyor. tipik sayılabilecek bir evliliği sorgulamakla başlayan film bir süre sonra aile kurumu denen ucubeden bahsediyor. isteklerinden, gerçek kimliğinden habersiz olarak büyüyen insanın, yalanlarından sıyrılma, özgürleşme ve kendi çirkinlikleriyle karşılaşmasını izlerken rahatsızlık hissediyor, kendinizi, yalanlarınızı, varoluşunuzun nedenini sorgulamaya başlıyorsunuz. iki insanın "gerçek sevgi"ye en yakın oldukları an, birbirlerine karşı en dürüst oldukları andır diyor bergman. final sahnesinde marianna'nın, "aslında seni hiç sevmedim. ben bugüne kadar hiç kimseyi sevmediğimi düşünüyorum ve kimsenin de beni sevmediğini" dediği an gerçekten birbirlerine sarılabildikleri tek andı belki de. o anın anlamı, sadece o andan ibaretti. filmin en can alıcı diyaloglarından biri, marianne ile kocasından boşanmak için ona gelmiş olan müvekkili arasında geçiyordu. marianne- 20 yıldır evlisiniz. neden boşanmak istiyorsunuz? kadın- çünkü evliliğimizde aşk yok. marianne-peki kocanıza bunu soylediniz mi? kadın- evet söyledim. o da boşanmak istiyor. marianne- ne zaman konuştunuz? kadın- onbeş yıl önce söyledim. çocukların büyümesini beklememizi istedi. --- spoiler --- .
film boyunca anlatılan şey esasında yaşam tutkusudur, bir masayı bir masa olarak görmenin ötesinde onu hissetmektir, beş duyunun etkinliğinin insan ruhuna henüz ihanet etmediği bir -biyolojik hali aşan- gençlik, bir arzu ve bir herşeyin ortasındalığa tahammül ve direnç halidir. ki sıradanlaştıkça, gerçeğe karşı yapışma arttıkça kaybedilen bu yaşama ve düşlere yer ayırma tutkusudur, anlamlı kılınabilen ve gerçekliğin tüketiciliği karşısında her zaman bir delik açıp hava alabilen bir yaşamda olma hali. bergman bunu marianne ve johan üzerinden anlatırken elbette bize yaşam tutkusu olarak aşk, karşılıklı bağlanma gibi bir insan yoğunluğunun en ince görüntülerini, en dokunaklı anlarını sunar. sınırsız uzaklık ve temassızlık hali olarak karşılıksız aşk'ın en güzel anlatıldığı film kieslowski'nin aşk üzerine kısa bir filmidir ve bana kalırsa bergman'da sınırsız yakınlık ve temas, birlikte-mevcudiyet olarak aşkın daha başka ve güzel derinlikleri anlatılır: aşkın karşılıklı ve nadir olanı ruhumuza yansır. öyle ki aşkın altedemediği gerçekliğin tek bir yanı bile kalmaz, ki gerçek bütün hayata egemen olmuş ve johan ile marianne başka başka evlilikler yaşamışken bile bu ölmez, tam tersine arzunun daha da coştuğu bir yürüyüş, her an altında kırılabilecek bir buzu geride bırakırken yaşadığı gerginlik, haz ile şefkatin ve birlikteliğin o sessiz bağlanması, o derin birlikteliği. bu filmden öğrenebileceklerimiz öylesine sınırsız ve bize yakındır ki, bu sınırsızlık ve yakınlık hali karşısında uzun bir sessizlik halini kabullenmemiz ve bu kutsal gecenin örtücülüğü altında yönetmenin böylesine başarıyla resmettiği hayata gözlerimizi açmamız ve onun geçip bitmek bilmeyen aynı sorulara karşı tuttuğu hayranlık-aynasını parlatmamız gerekir: onun ustalığını selamlayan yaşamsal bir gerekliliktir bu, teorinin yoğunlaşmalarından değil marianne'ın üçüncü yardımcım dediği deneyimden çıkar...
insan olduguma sevindigim belki de ilk filmdi ve umarim son olur. "insanligima sevindim", nefes alabiliyor oldugumun farkindaliginin zevkini yasadim. hayatta bazi seylere ne kadar da gereginden fazla onem yukledigimi fark ettirdi bana kisisel olarak; partiler, ickiler, seks, insanlar, arkadasliklar... bir uc saat bundan daha dolu ve guzel (zevkli, eglenceli, ogretici) degerlendirilemezdi.
bu filmde liv ullmann gibi über bir güzelliğin bile jolene sendromuna yakalanmış oluşu, bi miktar su serper yüreklere. öyle bişey.
ilk günleri "güven, düzen, konfor, sadakat; evet utanılacak kadar mutluyduk" diye hatırlanan bir evlilikten manzaralar... bergman iftiharla insanı sunar. izliyoruz, öğreniyoruz. -"bazen kimseyi sevmemiş olduğuma inanıyorum biliyor musun ve sanırım beni seven de olmadı! bu beni çok üzüyor. "
aslında geniş açıları, uzak planları çok sevip yakın planlardan hiç hoşlanmayan birisiydim ben ama bu filmde liv ullmann'ı seyrediyorum, onun gözlerini o mükemmel mimiklerini. en az liv ullmann'ın oyunlculuğu kadar mükemmel olan diyaloglarını çıkarsalar da gene anlatırdı bu film anlatmak istediğini bu kadının mimikleriyle.
sahteliğimiz ancak böyle güzel anlatılabilirmiş. hiç sıkılmadan izledim desem yeridir. kopamayışımız alışkanlıklarımızdan, sevemeyişimiz, yaşayamayışımız, yoksayışlarımız hepsi bu filmde açık ve net görünüyor.
ingmar bergman'ın evlilik üzerinden kişi ve birey kavramlarını; dolaylı olarak mahalle baskısı, rol, statü, isteme, belirlenme gibi kavramları inceledikten sonra; kamerayı daha içerilerde bir yerlere tutarak insanı insan yapan bütün erdemleri, zaafları, acıları, sevinçleri, tıpkı gerçek hayatta olduğu gibi bir mantık çerçevesi içine oturtma zorunluluğu hissetmeden, olağan karmaşıklığıyla aktardığı bir başyapıtı.
ingmar bergman'dan muhakkak evlilik ama bana göre kadın üzerine bir başyapıt. evlilik üzerine konuşacağım diyen her insanın önce bir izlemesi, biraz düşünmesi sonra konuşması icabeder diye düşünüyorum. özellikle kadının gençlik yıllarındaki geri planda duruşunu, sonra giderek johan karşısında güçlenişini, erkeğin bu süreçteki zaaflarını anlatımı mükemmeldi. johan'ın üniversite yıllarında bütün kadınların idolüyken sonra laboratuarda beraber çalıştıkları kadının "sen bizim idolümüzdün, şimdi şu olanlara bak" diye özetlediği o beklentileri karşılayamama psikolojisi. giderek önemsizleşme. sonra bir bunalım. tekrar kendini bulma süreci. --- spoiler --- marianne'nin "sen. sen ve annen. ailen. bana hep kendimi yetersiz hissettirdiniz. işte yetersiz evde yetersiz. bütün hayatıma hükmetmeye çalıştınız." diye özetlediği o kadın ve erkeğin annesi arasındaki çetrefil ilişki gerçeği. --- spoiler --- üstadın eline sağlık. daha da bir şey denmez. ne densin?
neredeyse üç saat boyunca hiç kopmaksızın oldukça sade mekanlarda, kişinin özbenliği, evliliğin, ilişkinin gerçekliği, varoluşla ilgili felsefi sorgulamaların sunulduğu bir başyapıt. bergman oldukça sade dekorlarla sadece iki karakter üzerinden yine döktürmüş. bir tiyatro oyununu sinemalaştırmış adeta. sahneler pekala bir tiyatro oyunu olabilecek kadar sade. diyaloglar da öyle ancak bergman'ın teatral etkileri, çok sevdiği yakın plan çekimlerle yani el ve yüzlere odaklanarak ancak sinema diliyle sunulabilecek bir detaycılıkla ele alışı takdire şayan. bu film, kadın-erkek ilişkisine dair psikoanalitik gelgitleri alabildiğine etkili bir şekilde aktaran bir başyapıt. çok boyutlu, karakterleri en güçlü ve en zayıf yanlarıyla tersyüz eden, ilişkilerin dayandığı konforu ve güven duygusunu sorgulayan, birlikteliklerin ardındaki zayıflıkları öne çıkaran, yaşamı hep birilerinin istemlerine göre nasıl düzenlediğimizi ve aslında özgürleştiğimizde, çırılçıplak kendimiz olduğumuzda nasıl kırılganlaşabileceğimizi gösteren bir ayna gibi. bergman'ın büyüklüğü insanı öylesine baştan sona kavramasından geliyor. üzerini örttüğümüz kendimizin geçmişindeki dehlizlerinde dolanmamızı sağlıyor. alışkanlıkları, görmezden geldiğimiz sahtelikleri, varoluşun hakikatini acımasızca gözler önüne seriyor bergman bu işinde de.... izleyin, izletin!...
bergman'ın 2003'te çektiği son filmi saraband bu filmin devamı niteliğinde....
