family matters yedinci sezon dokuzuncu bölümünün adı.
glee ile meşhur olan chris colfer'ın hem yazdığı, hem de baş rolünü oynadığı "bunalımlı genç" filmi. baş karakterinin öleceğini daha en baştan gösterdiği ve hikayesini bu hepimizi bekleyen ama bazılarına daha da erken gelecek olan bu malum sonu üzerine kurduğu için çok sevdim. popüler kültür referanslarını tam gerektiği kadar ve gerektiği yerlerde kullandığı için çok sevdim. chris colfer normal kıyafetler içinde normal bir eşcinsel genci oynadığı ve bu "farklılık" üzerinden prim yapmaya çalışmadığı için çok sevdim. farklı olmayı anladığı, anlattığı ve bir yere varabildiği için çok sevdim. beni patrick watson'ın olağanüstü parçası "the great escape" ile tanıştırdığı ve o dakikalar boyunca durmaksızın ağlattığı için çok sevdim. rebel wilson'ı çok iyi kullanabildiği ve onu fiziksel görünüşü üzerinden komedi malzemesi yapmadığı için çok sevdim. duygu sömürüsü yapmadan, mümkün olduğunca sade hikaye anlatımıyla ağır konusunun altından kalktığı için çok sevdim. eğer ki bu kadar kör göze parmak olmasaydı, orijinal dille yazılmış senaryosu aynı orijinallikte bir hikaye ve karakterlerle desteklenmiş olsaydı, film tarz olarak oradan oraya savrulmasaydı, alt hikayeler biraz daha işlenseydi ve sırf ana hikayeye hizmet ettikleri kadar var olmasalardı çok çok severdim. şimdi sadece çok sevdim... başarılı bir ilk senaryo olmuş colfer için. oyunculuğu da gerçekten kusursuza yakın. beklemiyordum, etkilendim. birlikte ağlayalım: http://www.youtube.com/watch?v=ya2h9priuxs
basitliğiyle güzel olan filmdir. (bkz: chris colfer)
