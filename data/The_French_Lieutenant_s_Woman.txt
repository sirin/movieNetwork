john fowles'in viktorya donemi ingiltere'sinde gecen, yuzeyde bir ask romani olarak gorunse de donemin ahlak ve felsefi anlayislarini sorgulayan, cok ince sekilde elestiren, toplumun birey uzerindeki baskilarini ortaya koyan muhtesem romani.."fransiz tegmenin kadini" seklinde turkce cevirisi de mevcut.. romanin film uyarlamasinda meryl streep ve jeremy irons rol alir, bire bir uyarlamasi olmayip film icinde film seklinde cevrilip iki yasak ask hikayesini bir arada anlatip romanin deginmek istediklerini daha da carpici sekilde ortaya koyar.. romanin her bolumunun basindaki quotelar da lezizdir, ozenle secilmistir, tada tat katar..
koleksiyoncu, büyücü, abanoz kule gibi ünlü romanların yazarı john fowles'un savaş sonrası ingiliz romanının en önemli örneklerinden, ilk postmodern romanlardan sayılan ünlü romanı. pastiche tekniğiyle yazılmış, viktorya dönemi ingilteresi ve kadınların o dönemdeki angel in the house imajı ile inceden dalga geçmiştir.
john fowles'un romani. su cumlelerle biter kitap: hayat, gizemli kurallar ve gizemli seçimler nehri ıssız bir kıyı boyunca akıyordu; diğer ıssız kıyı boyundaysa charles şimdi yürümeye başlamıştı, kendi cesedinin taşındığı bir cenaze arabasının ardından yürüyen bir adam gibi . mutlak bir intihara doğru mu yürümektedir? sanmam; çünkü , sonunda kendinde bir inanç zerreciği bulmuştur, üzerinde bir şeyler inşa edebileceği gerçek bir benzersizlik; her ne kadar inkar etse de, her ne kadar gözlerindeki yaşlar bu inkarı doğrulasa da, sarah'nın sfenks rolüne çok münasip düşmesine rağmen, hayatın bir simge olmadığını, tek bir bilmece ve onu bilememekten ibaret olmadığını, tek bir yüzü olmadığını ya da zarlar bir kere kötü gelmişse hemen bırakılamayacağını anlamaya başlamıştı; her ne kadar yetersiz, boş, ümitsiz olsa da katlanılmalıydı hayata ve şehrin demir kalbine taşınmalıydı. oradan da tekrar dışarı, ıssız, tuzlu, yabancı bir denize. fransız teğmenin kadını, john fowles, çeviren aslı biçen, ayrıntı yayınları
senaryosunu harold pinter'in yazdığı, teğmeni jeremy irons'ın, kadınını meryl streep'in oynadığı, karel reisz'in çektiği, 1981 yapımı bir de film vardır (the french lieutenant's woman).
john fowles eserlerinin türkçeye çevrilmesine neden olan bir film, aynı zamanda bir roman.
acık roman türünün en güzel örneklerinden biridir. 1969 yılında basılan roman 3 farklı son içermekte.
john fowles' ın postmodernizmin silahlarını *** kullanarak victoria mitini yıkmayı amaçladığı romanı. klasik victoria dönemi romanı klişelerini ve tarihsel gerçekleri, olayların arasına pat diye giren istatistik dolu bölümler yardımıyla karşı karşıya getirerek 19. yüzyılın görünen yüzünü alaşağı eder adeta.
kitabın başında, son bölümde sayfa karışıklığı olmadığının yazar ve yayıncı tarafından önemle belirtildiğine dair bir ifade bulunur.
john fowlesin son derece iki orulmus bu romani, ulkemizde piyasaya ciktiktan kisa bir sure sonra tukenmis ve nedense yayincilar yeniden basmak icin uzun sure bekleyip, kitabi edinmek icin kuyruk olan vatandaslarimizi uzun sure magdur etmislerdir.
trt tarafından fransız teğmenin karısı şeklinde çevrilmiş film.*
thomas hardyden yapilan alintilar bu kitaba ayri bir lezzet vermektedir. bir anlamda muhtesemlestirmektedir. viktorya donemi adamlarinin askiyla turk erkeklerinin ask anlayisinin ne kadar benzer oldugunu ayrica bu kitapta gorebiliriz.
ark yayinlarinin postmodernizm ve sinema adli kitabında joseph martin'den çevrilmiş bir okumasini bulabileceginiz film.
önce filmini izlediğim sonra kitapçıda üstünde orhan pamuk'un önerisini görüp aldığım kitap.okuduğum en güzel kitaplardan biriydi.
bir kadın bu kadar stratejik hareket edebilir mi hiç diye şaşırtır. hem dönemin ahlak anlayışını yerer; ama yerenin de ne denli haksız olabileceğini gösterir; hayat işte. bunun yazarının bi de garip bi huyu var adam sanki seyrediyor da yazıyor sanki kendi uydurmuyor yahu yalana bak. bi dakka bi dakka bunun yalan olduğundan emin değilim aklım karıştı. neyse biraz daha düşüneyim.
filmi iki kere izlenince farkedilmektedir ki, erkeklerin salaklığı 19. yüzyıldan 20. yüzyıla ne artmış, ne de azalmıştır. aslında bu meseleye salaklık olarak bakmakta da bir salaklık vardır: olup biten, erkek egemen toplumda, sözde egemen olan erkeklerin, toplumun yozlaşmasıyla kukla haline dönmesi durumudur ki, müstahaktırlar.
koleksiyoncu ve yaratık gibi kitaplardan sonra okuduğum 3. fowles eseri. henry james, jane austen, shakespeare gibi ustalarla bezeli ingiliz edebiyatının yaşayan en iyi yazarlardan birinin yüzyılın romanı olarak lanse edilen kitabı. film, kitapdaki keyfi ve duyarlılığı vermese de diğer edebiyat uyarlamalarıyla karşılaştırıldığında başarılı sayılabilir; özellikle her zaman güzel ve alımlı olan de meryl streepin duyarlı oyunculuğuyla. kadınlar için nefes almanın evlenmek olduğu bir çağ da varoluşuyla özgürlüğünü aynı kefede görmek isteyen sarah karakteri okuyucuyu büyülüyor. fowles güzel, duyarlı, saydam sarahı, aristokrat darwinci charlesın karşısına çıkararak sadece onun dengesini ve dünyasını sarsmakla kalmıyor, eseri okuyan erkeklerin de dengesini bozuyor.
postmodern romanın pastiche tadındaki kesip biçme tekniğinin hiç de rahatsız etmeyen, kulak tırmalamayan şekilde kullanıldığı, üç farklı sona sahip john fowles eseri. bölüm başlarındaki alıntılar bir foreshadowing tadı hissettirse ve "allaam, nolucak acaba" biçiminde bir suspense durumuna soksa da en klişe tabirle okurken heyecandan çatlatacak bir roman değil. buna rağmen, tarihsel unsurlarla beraber daha çok ingilte'de viktorya döneminin özelliklerini naturalizm bağlamında bile aktarabilmiş john fowles. kişilerin ve görüntülerin ayrıntılı, hatta bazen dokunaklı tasviri, yapısalcılık unsurları içeren birleştirmeler/bozmalar/yerleştirmeler, hatta ernestina'yla inceden dalga geçmesiyle çağdaşları arasında türünün en iyi, en aykırı örneklerinden olmuş kanımca. victoria dönemi kadınlarının tipik özelliklerinin tam tersini bünyesinde barındıran sarah'ya gelince, bu vesileyle, insan bu kadar mı stratejik davranır, bu kadar mı ketum olur, bu kadar mı sıradışı olur demek isterim. gelmiş geçmiş en güçlü kadın karakterlerden olan sarah'nın es geçilmesi, takdir edilmemesi kesinlikle hata olur. hatta ayıp olur. charles'a gelince, sarah'a göre oldukça zayıftır, hatta sümsüktür kanımca. hayatının gidişatını tamamen değiştirecek cesurca bir atılım yapması bile bu fikrimi değiştiremedi. bu arada, "survival of the fittest" ifadesini "en uygunun hayatta kalması" olarak çevirmeseymiş keşke aslı biçen.
fowles'ın 1967 yılında yazmaya başladiği romaninda tarih tam bir asir öncesini yani 1867'yi gösterir. konu ve çevre her ne kadar victoria döneminin özelliklerini taşisa da sarah başta olmak uzere romanin iki ana karakteri de 20inci yüzyıl zihniyetiyle düşünür ve öyle davranirlar. charles da ayni şekilde kendinden beklenmeyen şeyleri yapar romanda çünkü o da toplumun bir kurbanidir. kendi kararlarini kendi verir ve sonuçlarina da katlanir. bu iki karaktere karşit olarak da ernestina birkaç küçük ayrinti dişinda victoria dönemi kadini özelliklerini taşir. charles ile evlenip kendi ailesiyle onun ailesinin güçlerini birleştirmek istemektedir tam da o dönemde olmasi gerektiği gibi. varoluşcu* bakiş açisiyla yazdiği romaninda fowles ünlü 13üncü bölümde araya girer ve okuyucuya seslenir. roland barthes'in "yazarin ölümü" teorisini ortaya çikardiği zamanlara denk düşer tam da bu zamanlar. barthes artik yazarin bir metin için öncelikli ve tek kaynak olmadigini söyler. buna nispet yaparcasina fowles romanda zaman zaman araya girip olay hakkinda yorumlar yapar. ama garip bir şekilde karakterlerine bir çeşit özgürlük verdiğini söyler, onlar kendi kararlarini kendileri verirler. victoria döneminin herseyi bilen yazarina karşilik kendisi otorite değil karakterlerinin özgürlüklerinden yanadir. bu romanda karakterler konudan daha öncelikli hale gelmiştir ki bu 20inci yüzyilda kullanilan bir yöntemdir, karakterlerin davranişlarinin sebepleri roman ilerledikçe açikliğa kavuşur bu da konunun daha iyi anlaşilmasini sağlar. --- spoiler --- ilk başta sarah da victoria dönemi klişesi olan düşmüş kadini oynar gibi gelir ama o gercekte çok güçlü bir kadindir ve bu da onun seçimidir zaten. victoria döneminin kadina biçtiği rolden çok uzak olan sarah bu yüzden toplumdan kendi isteği ile dışlanmiştir çünkü ayakta kalabilmesinin tek yolu budur ancak toplumdan ayrilirsa varligini koruyabilecektir. o ne stratejik hareket etmektir, adamı nasıl avcunun içine almaktir inanamazsiniz. --- spoiler ---
okumaktan korkunç keyif alınan john fowles romanı.. tekrar okumanın ilkiyle aynı keyfi vereceği romanlardan.. kitabı keşfetmemi sağlayan filmidir aslında ve film de kitap kadar ilgi çekicidir.. tamamiyle kitaba bağlı değildir senaryosu.. romanı yansıtırken, bir yandan bağımsızdır da ondan.. romanı ve alternatif sonlarını, film içinde film izleterek 2 farklı hikayeyle yansıtır.. charles ve sarah'ya, mike ve anna eklenir.. -soon he no longer bothered to hide the nature of his intensions towards me. nor could i pretend surprise.. my innocence was false from the moment i chose to stay.. i could tell you that he overpowered me.. he drugged me.. but it was not so... i gave myself to him...
-- spoiler -- fowles'un yalnizca victoria donemi ahlak yargilarini degil, ayni donemin her seyi goren, her seyi bilen, tanrisal bir bakisa sahip olan yazar anlayisini da dupeduz yerden yere vurdugu roman. her bolumun basina koydugu girizgahlar bir yana, fowles bu her seye hakim yazar isini o kadar abartir ki, romanin bir yerinde yazari ana karakterlerden birinin - charles'in - karsisina cikarir. yazar ve karakteri bir trenin vagonunu paylasirlar. charles'in kafasi karisiktir; yalniz kalip biraz dusunmek istedigi icin pat diye kompartmanina dalan bu densiz adama ters ters bakar. oysa o densiz adam, yazarin ta kendisidir ve basini bunca belaya soktugu karakteri ile ne yapacagini bilmedigi icin ona biraz yakindan bakmak istemektedir. -- spoiler --
viktorya dönemini içeriden değil dışarıdan izlemenin verdiği haz belki de bu kitabı bu kadar iştahla okutan. aynı şey yazarın üslubu için de geçerli. adam kesinlikle okuyucusundan yana. elinde patlamış mısırıyla ayaklarını uzatmış, film izler gibi sanki fowles. yorumlar yapıyor, alay ediyor, eğleniyor, sıkılıyor, espri yapıyor, ara veriyor. oluyor sana pastiche'in, deconstruction'ın feriştahı sonra. budur.
dünyaya küsmemiş kız kurularının derin iyimserliği vardı onda; yalnızlık insanı ya huysuz yapar, ya da kendi kendine yetmeyi öğrenir diyen kitap.
fowles, the magus'tan sonra, bana 2. tokatı atmıştır bu eseriyle. muhtemelen bu romanı okuyan her erkek bu şekilde hissediyodur. (bkz: charles yenilince biz de yenilmiş sayıldık)
bir fowles romanıdır. insan akşamdan kaldı mı iki türlü uyanır: ya kendini kötü hisseder ve zihni bulanıktır ya da kendini kötü hisseder zihni berraktır. diyen kitap
yazarın sürekli metin içerisinden kafasını uzatıp, okuyucuyla konuştuğu ve yabancılaşmayı hissettirdiği büyük yapıt. okurken sürekli kendi kendime "insan yaşamadığı bir dönemin ana hatlarını nasıl bu denli iyi bilebilir ve zamansal olarak ilerde olduğu bir toplumun alt ve üst yapısına nasıl bu kadar hakim olur?" gibi sorular sormadan edemedim. ancak john fowles yapıtlarıyla sohbet koyulaştığında aslında tüm bunların onun karakteristik yazın özellikleri olduğunu anlamak güç değil. kitabi cümleler de ne beter olmuş arkadaş
orhan pamukun hakkında "yalnız bu yüzyıl yazılmış en iyi tarihi romanlardan biri değil, hayatta okuduğum en esrarlı ve mantıklı aşk romanı da.. okuyun.." yorumunu yaptığı john fowles kitabı.
romanda geçen ortamı, karakterlerin ruh hallerini iliklerinize kadar hissedebildiğiniz kitaptır.
basit bir hikaye olarak başlıyor: fowles’un the ebony tower'da işlediği ve bizzat tercüme ettiği eliduc’ta anlatılan, bir erkek iki kadın hikayesi. sonrası çok karmaşık, çok katmanlı ve çok güzel. diğer romanlarından daha ironik, yazarın daha müdahaleci olduğu ve daha kolay okunan, ama en az diğerleri kadar çok yönlü ve karmaşık bir roman. fowles’ın en çok değindiği temalardan biri olan yazarlık ve yazma meselesi burada da var. anlattığı hikayenin bir hikaye olduğunu, bir yazarı olduğunu, bunun olanak ve sorunlarını sürekli okuyucuya hatırlatıyor. yazar olmanın verdiği imtiyazlardan kaçınma konusunda okuyucunun yardımını istiyor. öyle ki, 3.bölüm’ü tamamen roman ve yazar meselesine ayırmış. bu bölüm, mantissa’nın kısacık bir versiyonu sanki. elbette, ondokuzuncu yüzyıl ingilteresine dair çok şey var: keskin sınıfsal çelişkiler, ekonomik güce sahip ancak soylularca hala aşağılan burjuvazinin kendinden nefret etmesi (219) , sanıldığının aksine kırsal sınıfların ve işçi sınıfının cinsellik ve ahlak anlayışının üst sınıflardan farklı olduğu (234-5) , hakim cinsel tutuculuk ve ikiyüzlülük... “what are we faced with in the nineteenth century? an age where woman was sacred; and where you could buy a thirteen-year-old girl for a few pounds-a few shillings, if you wanted her for only an hour or two. where more churches were built than in the whole previous history of the country; and where one in sixty houses in london was a brothel…” (231) … darwinizm tartışmalarının damgasını vurduğu, uzmanlaşma öncesi bir bilimsel ortam: “…and these two men still lived in a world where strangers of intelligence shared a common landscape of knowledge, a community of information, with a known set of rules and attached meanings. what doctor today knows the classics? what amateur can talk comprehensibly to specialists? these two men’s was a world without the tyranny of specialization…” (132) marx’la, marksizm’le, diğer kitaplarından daha fazla haşır neşir. kitabın açılışını marx’tan bir alıntıyla yapıyor: "every emancipation is restoration of the human world and of human relationships to man himself." zur judenfrage’den, şöyle de çevrilmiş: “her türlü özgürleşme, insan dünyasının ve insanın insanla ilişkilerinin onarılmasıdır.” başka epigraflar da var marx’tan, ya da şöyle eğlenceli pasajlar: “needless to say, charles knew nothing of the beavered german jew quietly working, as it so happened, that very afternoon in the british museum library; and whose work in those somber walls was to bear such bright red fruit. had you described that fruit, or the subsequent effects of its later indiscriminate consumption, charles would almost certainly riot have believed you -and, even though, in only six months from this march of 1867, the first volume of kapital was to appear in hamburg.” (16) fowles’un bu romanının feminist bir roman olduğu söylenmiştir. doğru, hem de çok temel bir anlamda: romanın ana kahramanı değilse de merkezi figürü bir kadın. sarah, güçlü, cesur, zeki; sınıfsal ve cinsiyet konumunun ona dayattıklarını anlayan ve bunlardan kurtulmaya çalışan bir kadın. ve charles’ı ‘uyandıran’, bilinçlendiren, hayata bakışını değiştiren de o. bu, fowles’un başka romanlarında da –kesinlikle daniel martin’de, a maggot’da ve hatta the magus’da - görülen bir tema. sarah, bir anlamda daha radikal bir feminist karakter. sınıfsal ve cinsel eşitsizliği aşmak için, bu konumların ona getirebileceği dışlanma ve aşağılanmayı sonuna kadar götürüyor, kendine orospu denmesini sağlayarak kendine bir alan açıyor (20.bölüm). sarah’a yönelik toplum/erkek tepkisi hiç şaşırtıcı değil. epeyi liberal ve darwinci iki erkeğin bile aklına gelen onu bir tımarhaneye kapatmak. özellikle de bir doktorun hemen histeri teşhisini koyması ve bunu yaparken verdiği örneklerin yansıttığı misojini çok manidar (28.bölüm). özgürleşmeye dair bir marx epigrafıyla başlayan roman bunun nasıl olabileceğine dair bazı ipuçları vererek bitiyor. bu ipuçları hem bireysel: “my poor charles, search your heart-you thought when you came to this city, did you not, to prove to yourself you were not yet in the prison of your future. but escape is not one act, my friend. it is no more achieved by that that you could reach jerusalem from here by one small step. each day, charles, each hour, it has to be taken again. each minute the nail waits to be hammered in. you know your choice. you stay in prison, what your time calls duty, honour, self respect, and you are comfortably safe. or you are free and crucified. your only companions the stones, the thorns, the turning backs; the silence of cities, and their hate.” (314) hem toplumsal: “to uncrucify! in a sudden flash of illumination charles saw the right purpose of christianity; it was not to celebrate this barbarous image, not to maintain it on high because there was a useful profit –the redemption of sins- to be derived from so doing, but to bring a bout a world in which the hanging man could be descended, could be seen not with the rictus agony on his face, but the smiling peace of a victory brought about by, and in, living men and women.” (315) a maggot'dan senelerce önce, fowles sosyalist-feminist bir kurtuluşa olan inancını gösteriyor. [alıntılar şuradan: fowles, john. the french lieutenant's woman. new york : a signet book, 1969]
bazı günler, uzun karamsarlık dönemlerim süresince arada sırada bazı zamanlar sabah anlamsız bir mutlulukla uyanırım.. belki bir gün belki daha kısa sürecek olan bir mutlulukla.. o an her şey daha bir güzel, hayat daha bir yaşanılası hal alır gözümde.. kitapta öyle bir paragraf var ki fowles insanüstü betimleme yeteneğini kullanarak bu anı mükemmel bir şekilde yazıya dökmüştür: "charles yatakta doğrulup gece takkesini çıkardı. sam'e camları ardına kadar açtırdı ve ellerine yaslanarak odaya dolan güneş ışığını seyretmeye başladı. bir önceki gün canını sıkan o hafif karamsarlık bulutlarla birlikte uçup gitmişti. ılık bahar havasının önü açık geceliğinden çıplak boynuna doğru onu okşayarak yol aldığını hissediyordu. sam ayakta usturayı bilerken buhar proustvari bir çağrışım zenginliğiyle davetkar davetkar yükseliyordu; sam'in getirdiği bakır tastan öyle mutlu günler, öyle gelecek, düzen, huzur, uygarlık vaatleri çıkıyordu ki. aşağıdaki parke taşlı yolda bir binici huzur içinde denize doğru at sürüyordu. biraz daha kuvvetli bir esinti penceredeki rüküş, kırmızı kadife perdeleri kımıldattı; ama bu ışıkta onlar bile güzel görünüyordu. her şey son derece güzel görünüyordu. dünya hep böyle, hep bu anki gibi olacaktı sanki." fowles'un the magus'tan sonra okumakta olduğum ikinci kitabıdır aynı zamanda ve hiç de derin olmayan edebiyat bilgim ve kültürüm nedeniyle, tıpkı ilk kitabı okurken olduğu gibi, göndermeleri takip etmekte oldukça zorlanıyorum.. ancak yazarın dili kullanmaktaki üstün becerisi ve güzel çeviri sayesinde okurken aldığım zevk muazzam..
kesinlikle kendini özlettiren ve yeniden okutturan kitaplardandır. sarah karakterine -yazarın ve çoğu okuyucunun aksine- bir yerden sonra duyduğum antipatiye rağmen kitabın mükemmel dili ve john fowles'un özgün perspektifi beni kendine bağladı. koleksiyoncuyu beğenip heralde yazarın en iyi kitabıdır diye düşünmüştüm zamanında, ta ki fransız teğmenin kadını'nı okuyana kadar.
orhan pamuk, iletişim yayınları'ndan çıkan bu kitabı, tavsiye eder.
iki koldan bir alnımdan çakan roman. ayağıma prangalar vuran roman. aşk konusunda son derece samimi bir anlatı. yazarın araya girip yaptığı gevezelikler de harika. bir yandan roman ilerliyor ama öte yandan da john fowles sık sık araya girip şimdi şöyle de yapabilirdim ama böyle yaptım gibi şeyler yazıyor. madem ki, 14 şubat, madem ki sevgililer günü, sahte tüketim pompalamalarına karşı benim de yazacağım tek şey budur. yüzyılın en iyi aşk romanından parçalar. önce aşkla girelim; "sonunda ona bakabildi sarah. gözleri yaşlarla doluydu ve bakışı inanılmaz ölçüde çıplaktı. böylesi başkalarla hayatımızda sadece bir iki kere karşılaşır ve onları paylaşırız; içlerinde kelimeler erir, geçmişler çözülür, öyle anlardır ki en derin gereksinimlerimizin kesinliğiyle, çağlarının beşiğinin sadece aşk olduğunu anlarız. birleşen bu iki elde, bir başın diğer başın altına sokulduğu bu kör sessizlikte var olan aşk..." sonra edebiyatla devam edelim; "kurgu genellikle gerçeğe uygun olma iddiasındadır. yazar birbiriyle çelişen istekleri bir ringe koyup dövüşü tarif eder. -ama dövüşün nasıl biteceği bellidir, kendi tuttuğu kazanır. biz de roman yazanları bu dövüşü ayarlamaktaki ustalıkları (yani sonuncun önceden belli olmadığına bizi ikna etmeleri) ve hangi dövüşçüyü tuttuklarına göre yargılarız: iyi olanı mı, trajik olanı mı, kötü olanı mı, komik olanı mı, artık kimi tutuyorsa (...) ben de charles'a bakarken yeni bir dövüş ayarlamamak için bir sebep göremiyorum bu sefer." bir alakasız parantez açalım: anladığım kadarıyla fowles reklamcılardan pek hazzetmezmiş, kitabın en yavşak, en kötü karakterini reklamcılığın atalarından biri yaptığı yetmezmiş gibi ara ara giydiriyor; "şunu da unutmayın ki, insanlığın en büyük dehalarının hayatlarını reklam tanrısına adadığı çağımızın aksine, viktoryenler iyi malın kendini belli ettiğine inanırlardı." "onu mutsuz eden -çağımızda reklamcılık oyununa bulaşanların kurtulmayı başarmış olduğu bir kusur olan-vicdanıydı" zamanla ilgili müthiş bir tespiti de paylaşmasam olmaz şimdi: "zamana dair o büyük insani yanılsamayı olduğu gibi görmüştü, yani zamanın gerçekliğinin bir yolunkine benzediği yanılsamasını. -insanın gelmiş olduğu ve gideceği yerleri gördüğü bir yol- oysa zaman daha çok bir odaya benziyordu aslında: yani bize çok yakın olduğu için genellikle görmeyi başaramadığımız bir şimdi." buradan sonra marx'a da bağlanıyor üstad: "tarih amaçlarına ulaşmak için insanları kullanan birine benzemez. tarih insanların amaçlarını gerçekleştirmek için giriştiği eylemlerden biridir." kitap boyunca süren epigraflara da dikkat kesilmek gerek elbette. marx'tan, hardy'e, lewis carrol'a kadar herkes girip çıkıyor içine. orhan pamuk'un çok etkilendiği bir yazar olduğunu göze alırsak, özellikle kara kitap'ta arş-ı alaya varan epigrafçılığı fowles da görüp beğendiğini sezer gibi oluyorum ben. ve son olarak bir epigraf var ki, evet ben de dindar olabilirim dedirtiyor insana. "gerçek dindarlık, insanın bildiği şeyi yapmasıdır." (mathew arnold) çocuk kalbi'nin o korkunç baskısında, "bu kitabı çocuklarına okutmayan anne baba, anne baba değildir. bu kitabın girmediği okul, okul değildir" diye zorbaca bir kapak notu vardı ya... oradan hareketle, oradaki küstahlığı ödünç alarak, bu kitabı okumayan aşık, aşık değildir diyorum ben. saygılar.
postmodern ingiliz edebiyatı örneklerinden biridir.gayet akıcı bir anlatıma sahip olmakla beraber, romanın 3 sonu olması ayrı bir özelliğidir.
okurken sonlarına yaklaştıkça masumiyet müzesi ni hatırlatan, o. pamuk bu kitabı neden çok sevmiş sorusuna kolaylıkla yanıt bulabileceğiniz, fowles üstadın yazım tekiniği açısından diğer romanların bariz olarak ayrılan modern ve etkileyici kitap....... tavsiye edilir.....
john fowles bu kitabı ile çığır açması gerekiyordu ama nedense fazla ilgi olmadı benim ülkemde. fazla felsefe içerikli olmasından dolayı mı yoksa olay akışının gerçekten de durgun aktığı için mi, bilemedim. kitap aslında ciddi felsefe kitabı. diyalogların bütünlüğü ve o diyaloglar içinde boğulma. inanılmaz tasvirlerin bulunduğu, dediğim gibi felsefe bazında bana öğretiler sağlayan roman.
tavsiye üzerine okuduğum, okuduğuma da pişman olduğum bir kitaptır. fakat aslolan şu ki kitabı neden bir türlü beğenemediğimi masumiyet müzesini de okumuş biri olarak orhan pamuk'un kitap hakkındaki yorumunu okuduktan sonra anladım. eğer orhan pamuk'un anlatım dili size yabancı geliyorsa bu kitap da size yabancı gelecektir. gelmiyorsa sorun yok.
aşk romanı hakkındaki tüm önyargılarımı yerle bir etmiş, aranan eser. aşk romanları genellemenin en rahat yapılabileceği, deneyselliğin sıfıra yakın olduğu bir türdür. duyguların en mahremi aşk ı incelediği için de samimiyeti yakalaması zor olur. bu da aşk romanını vıcık vıcık, fikirsiz ve unutulmaya mahkum bir hale getirir. gelgelelim 20. yüzyılın yenilikçi yazarı fowles* ın girişkenliği ve gerçekçiliğiyle bu mide bulandırıcı durum ortadan kalkmakla kalmadı, aşk denen nanenin mantıklıca işlenmesinden ötürü keşfedilmeyen ormanlarına da girildi. ( oh be şu lafıda söyledim sonunda, listeden çizeyim hemen) ayrıca akıcı ve düşündürücü yapısından ötürü, romanı felsefenin başlangıç basamağı olarak görenler için bir tür ara basamak sayılabilir.
hazır kış aylarından da kendimizi çıkarttığımız ve eklediğimiz baharın çiçek kokusuz günlerinde yeniden okunmalı gibi geldi. roman; aşk kitabı değil, bildiğin felsefedir!
ana karakterin charles ya da sarah değil, viktorya dönemi ingiltere'si olduğunu düşündüğüm şahane roman. özellikle darwin'in o dönemde yarattığı etki çok açık bir şekilde görülebiliyor. romanın geçtiği lyme regis gerçekten de fosil açısından oldukça zengin bir bölge. öyle ki, söz konusu fosiller olan amonitler, lamba süslemelerinde, sokaklarda kullanılıyor.
(bkz: the return of the native)
--- spoiler --- charles kitabin sonuna dogru, sarah'in londra'ya kactigini ogrendikten sonra trenle pesinden gider ve soyle bir cumle vardir fowles'un elinden; "tekerlekler o-kadar-zalim-olamaz, o-kadar-zalim-olamaz, diyorlardi..." --- spoiler --- alti ustu bir tasvir evet. ama boylesine mi derin, insancil ve icten anlatilabilir.. durup durup aklima geliyor. nereye baksam baska bir nesneye uyarliyorum hemen kafamdan ".....lar o-kadar-zalim-olamaz diyorlar" bu kadar zalim olamazlar.
içinde muhteşem espiriler barındıran şaşırtıcı ve etkileyici bir kitap. uzun zamandır okunacak kitaplar listelerimde yer etmesine rağmen, kitapçılara dalınca listeleri unutma huyum yüzünden bir türlü okuma fırsatı bulamamıştım, eşşeklik etmişim. bunu telafi edip kendimi kendime affettirmek için john fowles'ın ayrıntı yayınları tarafından yayınlanan diğer tüm kitaplarını alıp okudum. bir yazarın bir kitabını çok sevdiğim zaman, diğer kitaplarını aldığımda hep endişelenirim. beklentinin yüksekliği nedeniyle hayal kırıklığı yaşama korkusu belki de. tüm bu endişelerim boşa çıktı ve büyük bir zevkle okudum fowles'ın kitaplarını. fransız teğmen'in kadını yazarın sizi gönüllü olarak içine soktuğu bir oyun gibi, benim tavsiyem oynayın.
öykü, dil, sürükleyicilik hepsi var bu kitapta. bence mutlaka okuyun. nasıl kadınlar var şu hayatta öğrenin.
hayatta okunacak en sağ gözterip, sol vuran romandır. ayrıca fowles'ın hobilerinden biri mineraller üzerine araştırmalar yapmakmış. bu da bize orhan pamuk'un şu sözlerini hatırlatıyor; "roman yazmak, kendi hikâyeni bir başkasının hikâyesi gibi, bir başkasının hikâyesini kendi hikâyen gibi anlatmaktır." anlayanlar anlamayanlara anlatsın.
bir roman yazılacak ve içinde aşktan ahlaka, allahtan mitolojiye, hristiyanlıktan evrime kadar birçok kavramı ve insana dair duyguyu barındıracak, bir de tüm bunları sürükleyici, etkileyici ve akıcı bir dille anlatacak, roman tekniği üzerine düşünülmüş birçok şeyi uygulayarak adeta bir keyif yolculuğuna çıkaracak denilse bu romanın adı the french lieutenant's woman olur. fowles çok şey biliyor ve bu bildiklerini orhan pamuk yavanlığında değil edip cansever yalınlığında ve inceliğinde anlatıyor ki bu da onu büyük bir yazar yapmaya yetiyor da artıyor. teknik ve kalıplarla öylesine ustalıkla oynuyor ki fowles bir zaman sonra kendinizi anlatının kollarına bırakıveriyorsunuz, ne tanrı yazar kalıyor, ne açık roman, ne vesaire. fowles, the collector, the magus gibi eserlerinden sonra bu büyük romanıyla da kanıtlıyor ki nobel edebiyat ödülü kesinlikle salt edebi ürüne verilmiyor, bu büyük ustaya nobelin verilmemesinin başka izahı yok zira. tüm bu sözleri fethi naci'ye öykünerek bitirecek olursak the french lieutenant's woman, hiç düşünülmeden roman tarihinin ilk onu arasında söylenebilecek eşsiz bir eser.
her rastladığımda, neresinde olursa olsun olsun oturup izlediğim karel reisz filmi. ayrıca roman uyarlamalarında kullanıldığını pek görüp işitmediğim bir yol izleyen bir film. şöyle ki, film aslında the french lieutenant's woman romanının filme aktarılışının hikayesi. filmde hem bu uyarlama yapımda rol alan oyunculardan mike ve anna'nın ilişkisini bir yandan da rol aldıkları yapımda canlandırdıkları charles ve sarah'nın aşkını izliyoruz. yani filmin içinde ayrı bir film var. mike ve anna anlaşıldığı kadarıyla londra'da yaşayan iki oyuncu. the french lieutenant's woman romanının sinemaya uyarlaması için lyme regis denen bir kasabadalar. mike, charles karakterini; anna da sarah yani fransız teğmen'in kadınını canlandırmak için çekimde yer alıyor. mike ve anna arasında, ikisi de evli olmalarına rağmen bir ilişki var. aslında filmle ilgili, anlattığı iki hikaye arasında nasıl bağlantılar kurduğunu, iki farklı çağı kıyaslarken üzerinde durduğu farklılıkları vs. anlatmak isterdim. ama kısa bir özet yazmaya çalışırken, olayın nasıl karıştığını görüp vazgeçtim. harold pinterın kaleme aldığı bu kadar karmaşık bir metni film yapan karel reisz'ın değeri bilinmemiş büyük, çok büyük bir yönetmen olduğuna kanaat getirdim. insanın içine işleyen keman sesinin ortasında beliren meryl streep'in kederli yüzü, kendi hayatını ya da özgürlüğünü bulmak için çabalayan ve toplumun değer yargılarını hiçe sayan kadın figürü herhalde ancak bu kadar iyi betimlenebilirdi. bu arka plan üzerinde, gerçek hikaye, "filmin içindeki film"in yani romanın hikayesinden oldukça uzak başlarken, en sonunda romandakiyle aynı mekanda benzer bir şekilde son bulur. aradan geçen aşağı yukarı 150 yıla rağmen kadın-erkek ilişkisinde bir engel hala ortada durmaktadır: kadının kendisini bulmak için sürekli kaçıp gitmeye meyilli oluşu. kadın toplum karşısında gerçek benliğini bulmak için acaba kaçıp gitmeye mecbur mudur diye sorgulatır insanı. bir erkeğin bağlandığı gibi bağlanan kadın olamaz mı acep? iki insan birbirine onulmaz bir biçimde ihtiyaç duyup aşkı bulamaz mı? bu birbirine ihtiyaç duyan iki insan düşüncesi toplumsal cinsiyetin dikte ettiği sahte bir hayal olabilir mi? öyleyse gerçek aşk imkansız mıdır? meryl streep’in yani sarah ve anna'nın hep dışarda ve kaçıp gitmeye eğilimli gözleri bu son soruyu evet imkansız diye yanıtlıyor. kürk mantolu madonna’nın madonnası maria puderse hayır gerçek aşk vardır diyordu. ama maria puder de güzel bir hayal gibi yaşanıp ölmemiş miydi? sonuç: umutsuzum. ama hala kararsızım, anılar mike'ın anıları gibi kaybettiğim güzel günlerden elimde kalan güzellikler mi yoksa beni kaybettiklerimi hatırlatarak kederlendiren sebepler mi?
