70lerin sonunda kurulmuş bir punk grubu. mod revival diyenler de var ama ben katılmam. ha "tipten" mod revival evet ama müzikleri bildiğin punk (punk dediğin şeyin babası zaten modçulardır, davies biraderlerdir ulan diyene de ayrıca saygı duyarım). uzun ömürlü olmamış grup. ilk ve umut veren albümleri beat that den sonra sağlam bir devam olmamış ve grup -2009'da yeniden hareketlenene dek- kepenkleri kapatmış. millions like us, my life's a jigsaw ve frustration gibi hoşça şarkıları olsa da grubun esas bombası, nakaratındaki "jimmieee jimmieee" çığlıkları eşliğinde başını elleri arasına almış bir adam çaresizliğinde süregiden jimmy şarkısıdır. bunun dışındaki şarkılara bakmasanız da niye bakmadınız demem. ayrıca aynı isimlerde eski bir grup daha var. bu isim onlara da yaramıyor ve onlar da 3-5 sene aktif olup tarihe karışıyorlar. bu eski purple heart 60ların ortalarında kuruluyor, sonra bakıyorlar müzik yeni bir dönemeçe girmekte, bunlar da saykodelyayı dayıyorlar şarkılara. bunların neticesinde de oryantal etkileşimler de içeren hipnotik şarkı early in the morning çıkıyor ortaya. amma velakin bu süper şarkının youtube'daki videosunda -ki playbacktir- solistin gereksiz yere oynak olma çabası ve kıçı başı ayrı oynar hali, parçanın tüm vahametini alıp götürüyor. o nedenle parçanın albüm versiyonunu bi şekilde bulmak daha evla. bu yazdıklarımızdan ne anlıyoruz? purple hearts isminde grup kuracaksak temkinli olalım. bir kere kısa ömürlü oluyorlar. sonra da tek şarkı iyi, gerisi kofti oluyor. aman diyeyim.
