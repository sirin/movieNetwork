bugun hurriyet'in televizyon programi kisminda turkce adinin "yas amin renkleri" olarak yazildigi film..
bugunlerde "the cider house rules" ile ilgi odagi olan tobey maguire yi iyice meshur eden film. ayni zamanda cok renklilikten oturu eve geldiginde yemegini hazir bulamayan babanin yasadigi drami anlatan keyifli yapim
soundtrackindeki fiona apple-across the universe mükemmeldir.
en bi super sozluk sekli
hastası olduğum renk templatei..
görüldüğü üzere herkesin favorisi olmuş kler'in süper şekilli template'ler dizisinden bir seçme, bir tandans. (so shoot me) eowyn ve ben "seni seçtik pleasantville" dedik, "bu super" diye onayladik. aslan clairvoyant dedirtir bana, benim kendi renklerim olan kullanilmis ped'i aldatmaya iter. dedirten birşey. ekol hatta.
makus kaderim siyah beyaz bir tvde izletti bana bu filmi. bi bok anlamadım haliyle. allahtan önce konusunu okumuştum, müzik falan değiştiğinde ufak ufak anlar gibi oldum kimi yerleri. hmm herhalde şimdi şu zımbırtının rengi değişti falan demekle geçti bütün film. buna da şükretmek lazım. elbet renkli bir tvde de izlerim birgün ya renk körü olsaydım; ya köpek olsaydım?
şarkıların çok yerli yerinde kullanıldığı filmlerden. hayatında kitap açmamış reese witherspoon'un dizide mary sue olunca birden entellektüelleşmesi de ayrı bir güzellikti.
göz yormayan, pek bi rahat sözlük skini.
muhafazakar amerikan toplumunu yerden yere vuran film. bunu yaparken zencileri kullanmayıp ari (?) anglo saxonları birbirlerine düşürmeleri de çok zekice. "sex doğaldır", "kitaplar hayatımızı değiştirir", "sanat yaşamı renklendirir" gibi mesajları seyircinin kafasına dank dank vurmadan, hafif bir tebessümle seyrettiren başarılı bir çalışma. tabi film boyunca gözlerim soda shop'un bir kenarında mırıl mırıl şarkısını söyleyen fiona apple'ı aradı ama neyse filmin sonunda onu da dinleme şerefine eriştik.
(bkz: across the universe)
(bkz: at last)
seyrettiğim en güzel filmlerden biri... birbiriyle anlaşayamayan iki kardeş kumanda için tartışırken kumanda aletini bozarlar, tesadüfen orada bulunan tamirci de her ikisini kardeşlerden biri olan tobey maguire'nin severek seyrettiği plesantville dünyasına yollar... sonra bu siyah beyaz dünyada değişimler başlar... bana the sims'in karekterleri hatırlatan davranış biçimleriyle, siyahdan-beyazdan renkliye dönerken ortaya çıkan doğal tonlarıyla oldukça başarılı bir filmin ismi...
monotonluğa ve anlamsız muhafazakârlığa karşı tepkisini ortaya koyan, ırkçılığa karşı ince ve zarif göndermeler yapan, - gene yanlış anlamadımsa - "doğru hayat yoktur, sadece yaşamın renkleri vardır" diyen, 1998 abd yapımı bir film. william h macy'nin canlandırdığı bud* ve mary sue*'nun babasının "honey, i'm home." repliği filmin ismini hatırlayamayanlar için bir parola adetâ. final sahnesinde güzel bir sürpriz de var; nothings gonna change my world - fiona apple
en iyi sanat yönetmeni, en iyi kostüm, en iyi müzik dallarında 1999 oscar adayı film... gary ross filmi...
bugüne kadar izlediğim en orjinal 10 filmden biri... ve bence en orjinal 10 sinema filmi diye bir liste varsa o listeye girmesi gereken filmdir kendisi... her karesinden orjinallik akan, çok güzel altmetinleri olan film. zenci olmamasıda geçtiği dönemden* kaynaklanmaktadır... bir de the truman show bazı yönlerden çok benziyor oda ilk 10 orjinal film listesine girmeye layıktır.
truman show ile edward scissorhands arasında bir yerde, oldukça orjinal ama. sonu mantıksız olmasına rağmen genelde epey güzel eleştirileri var toplum üstüne. renk kullanımi iyi ayarlanmiş.
gündüz kullanımı makbul, clairvoyant imalatı, müthiş sözlük themelerinden biri. gece kullanımı için ise kültablası iyi bir seçim.
david's mom- one day i thought this was it, this was how it was always going to be. i had the right job, i had the right house, i had the right life. david- there is no right car, there is no right life. bolumuyle gozunuzde kivilcim caktiran, aydiran film.
gary ross'un yazıp yönettiği en özgün anlatımlı ve en yaratıcı senaryolardan birine sahip film. ilköğretim öğrencilerine humanizm bilinci vermek adına ders olarak izletilmesi ve tartışılması farz film. --- spoiler --- jennifer wagner (reese witherspoone) hemen herşeyi tecrübe ettiği için asla renklenemeyeciğinden endişe ederken hayatında okuduğu ilk romanını bitirince renklenmesi ve bu romanın da d.h. lawrence'ın the rainbow adlı romanı olması filmin en hoş süprizidir. --- spoiler ---
film özel efekt dalında rekor sahibidir, çünkü hemen hemen filmin %70 inde aynı karede renkli ve renksiz öğeler var.. çok güzel, izlemesi eğlenceli bir filmdir.. tabi bu rekoru the phantom manace'a kadar elinde tutabilmiştir, orası ayrı..
gary rossun ilk yönetmenliği, kalbimi ilk fethedişi!! reese whiterspoon başta, tüm kadroya taptığım baya baya başyapıt!! özellikle joan allen ile jeff daniels arasındaki aşk eşine az rastlanacak durulukta.. değeri bilinmemiştir, fiona apple'ın filme armağan süzülen across the universe yorumuna gelince..
sims 2'deki çılgın kasaba. ilk oyunda gayet kendi halinde bi aile olan goth'lar bile sapıtmış. bella ölünce bunak mortimer yaşlıyım ama para bende diye kendini genç kızların peşine atmış. kızı cassandra da büyümüş (ama hala korkunç gözlükleri ve iki yandan saç kuyruğu mevcut) kendine nişanlı yapmış ama o adamın da gözü dışarda. tabi bu iki çapkın adamı tatmin etcek birileri yok değil, caliente sisters ! adından da anlaşılacağı gibi bu kasaba çok renkli..
insanlık tarihinin küçük bir özeti gibi olan film. --- spoiler --- önce cinselliği, sonra yazıyı ve kitapları, sonra müziği, en sonra da sanatı keşfedişleri, sonra engizisyon, sonra da aydınlanma, herşeyin renklenmesi. yasak elmaya kadar dinler tarihine ve büyük günahlara göndermelerle dolu, bugüne kadar izlediğim en iyi kurgulanmış filmlerden biri --- spoiler --- çok iyi...
(bkz: evanston)
yanlış aklımda kalmadıysa gary ross'un technicolor ayarında renkler içeren bir film stoku kullandığı filmdir (ki renkler ayrı bir patlasın). çok çetrefilli bir makyaj olayıyla da desteklenmiştir. ozzie and harriet gibi zamane mutlu baby boom amerikasının dizilerinden birinin halkça tokatlanıp kendisine getirilmesidir (filmde kabinde tuvalet yoktur mesela, ki ta leave it to beaver'a kadar da tuvalet muvalet görememiştir amerikalılar televizyonda). bir yandan medyanın toplumun gerisinde kalması eleştirilirken, daha da ön planda medyadan harbi harbi etkilenen insanların çözülmesine dikkat çekilmektedir (bıktım bu mecmua ağızlarından). filmin kurtarılmaya ihtiyacı yok, ama joan allen ve jeff daniels olmasa, elmanın tek bir yarısını elimize vermişler gibi hissedebilirdik. - bud ile kız arkadaşı arabayla lover s lane'e çıkarken kurguya dikkat. göle yaklaştıkça renklenen gül yaprakları, yavaş yavaş yeşeren ağaçlar, ve en nihayetinde abartı renklerle patlayıp ruhu doyuran gölbaşı manzarası. ve tabii etta james'den at last. - j t walsh'un oynadığı skip'e bowling salonunda dikkat ediniz. bir ara kalabalığa seslenirken arkada skorbord'un kadrajda duruşu biraz savaş odası kokmakta. "thank goodness we're in a bowling alley".
50'lilerin neşeli dizisi pleasantville gary ross'un yazıp yönettiği bir külte dönüşüyor 90'larda ne hoş süpriz.. reese ve tobey daha küçükler; küçük oldukları kadar da şanslılar böyle bir filmde başrolü paylaştıkları için.. pleasantville bir yaşam simülasyonu tıpkı; bbg'siz dönemlerden kalma..tv time adlı bir kuşakta gösteriliyor; kuşağın ismi göndermelerden sadece biri televizyon kültürüne.. dizinin büyüsüne kendini kaptırmış bir david var ve kendisine tezat, yaşamın olanaklarını fazlasıyla sömürmeye çalışan bir kardeş:jennifer.. gördüğüm en garip çıkma teklifiyle başlıyor film: david: bilmiyorum.. seni tanımıyorum ama bilirsin işte burda herkes seni tanıyor.....(nitekim teklifini yapıyor ama kameralar geniş açıya geçtiğinde anlıyoruz ki; kız uzakta, oğlan ise kendi kendine geveliyor..) farklı sınıflar,farklı öğretmenler çıkıyor karşımıza. genelde iyi şeyler söylemiyorlar, felaket tellallığı yapıyorlar. notla tehdit ediyorlar.. yaşam o kadar acımasız geliyor ki david kendini 'o cama' yapıştırıyor adeta.. yapılan başka şeyler akla geldikçe o kadar masumane ki bu kaçış.. ( bunda ailevi sorunların da etkisi büyük: birbirinden ayrı bir anne baba, sorumsuz anne rolünde malcolm in the middle'dan hatırlayacağınız: jane kaczmarek..) kardeşi ise 'hayatı dolu dolu yaşama' hevesinde; 'gerçek yalanlara' aldanıyor bir kaçış olarak.. derken birgün gariplikler başlıyor: televizyoncu amca mimarkarekterini hatırlatıyor matrix'deki, ya da truman show'daki yönetmeni(christof ).. david'in en tatlı rüyası kabusa dönüşüyor,kardeşi de bu kabusa iştirak ediyor tabi.. (bkz: televizyonun içine girmek) david bob'a dönüşüyor, jennifer oluveriyor mary sue.. sisteme girmiş 2 virüs gibiler aslında.. ressamın siyah beyaz tablosunu daha iyi betimleyeceğine inandığı fırça darbesinin bir kusuru var yalnız: 'renkli olması' --- spoiler --- coğrafya dersi: öğretmen: geçen dersimizde x caddesini işlemiştik,bu dersimizde y caddesini işleyecez.. evet anlatmak isteyen?.. çocuklardan biri: y caddesi k ve l sokaklarının arasında kalan caddedir. david: ders de caddeleri mi işleyecez? pleasantville'in dışında ne var? ( sınıfta tüm bakışlar david'e çevrilir, en çok öğretmen şaşırmıştır bu soruya; david sanki havva'nın meyvasını kabul eden adem gibi( aslında gerçeği de oluyor filmde ama!) karşılanmıştır arkadaşları tarafından..) (çocuklardan biri cevabı yapıştırır) çocuk: pleasantville'in dışı yoktur. son caddenin bitişi ilk caddenin başlangıcıdır.. --- spoiler --- bu şehir bir dünya ütopyası aslında.. cehaletin kutsal olduğu,ahlağın son derece katı ve sınırların oldukça dar olduğu.. insan birçok ikilemde kalıyor dünyamızla bu şehri karşılaştırdığında, hangisini seçerdim diye.. yönetmenin seçimi ise belli sonunda. --- spoiler --- (skip boşalırken) skip: sanırım ben hastalandım bana birşeyler oluyor. --- spoiler --- seks ardından skip'in çalılıklar arasında gördüğü kırmızı gül ilk renk pleasantville'deki.. gerçek aşkın varlığı sistemdeki ilk çatlak olarak çıkıyor.. kaosun kıpırtıları seziliyor; renkler canlanırken: başkanlara iltimas geçilmesi,kaybetmenin varlığı,reddedilme korkusu,aldatma,mesleğinden memnuniyetsizlik,özel bir güne değer vermeme daha önce bu şehirde olmayan şeyler.. bir annenin kızından seksin ne demek olduğunu öğrenmesi(!) sonucunda kendi kendini tatmin ederken aldığı hazzın yangına dönüşmesi de oldukça etkileyici bir sahne.. şehrin yaşlılar heyeti toplanıyor olanlara bir çözüm getirmek için, ilk önce kaos patlak veriyor: yağma ve yıkım.. tüm sanat ürünleri yakılıyor,yıkılıyor.. cennet* kapatılıyor ahlağı kurtarmak adına.. renkler günah ilan ediliyor.. şemsiye kullanımı bile yasaklanıyor 'bereketin yağmasından korkanlar' tarafından.. yaşlılar heyetinin öne sürdüğü hamurabi yasalarına(!) tepki harikulade bir resimle geliyor, savundukları herşeyi simgeleyen: aşkı,müziği,edebiyatı... --- spoiler --- bob parker(david): öyle yerler vardır ki yollar daire çizmez,öyle yerler vardır ki yollar aralıksız devam eder. --- spoiler --- david bu yeni evrende kral ilan ediliyor adeta, cesaretini( rengine kavuştuğunda eksik olanın bu olduğunu anlıyoruz..) kazanıyor gerçek hayatta sahip olmadığı..( kız kardeşi ise okumaya aşık oluyor,pembeleşiyor gri yanakları cehaletini yok ettiğinde..) velhasıl kelam hayatta yapabileceği her türlü aşırılığı yapmış kızkardeş pleasantville'de kalmayı tercih ediyor,öğrenmeyi seçiyor; kardeşine ise ısırılmamış kocaman bir elma*kalıyor.. 'duygular renkleri getirdi tüm pleasantville onlarla yıkandığında'..*.. adını bir türlü öğrenmediğim,öğrenmek de istemediğim güzel bir şarkı çalıyor fonda.. onun yerine aynı telden daha uyumlu birşey takıyorum..** seyrederken başka bir kanalda uzun süredir dinlemediğim bir şarkı vardı; tasadüf o ki son nakaratına denk gelmiştim** (bkz: ed tv) (bkz: truman show) (bkz: fahrenheit 451)
"the purple rose of cairo"yu anımsatan keyifli film. --- spoiler --- pleasentville'de hayat ; bir kız çocuğun barbie bebekleriyle evcilik oynayışındaki yapaylıktadır. sevgilisi barbie'yi aldatmış mıdır? o zaman barbie sevgilisinden ayrılıp biraz ağlasındır.. arkadaşı kaza mı geçirmiştir o zaman sevgili barbie işini gücünü bırakıp , gecesini gündüzüne katıp arkadaşına baksındır.. hem zaten yemek yemiyor çalışmasa da olur. üstelik uyumuyor bile.. imkansızlıklar ve sınırlı seçeneklerle kısıtlanmış bir evrende iyi olmak bir seçenek değil sadece zorunluluktur.. o gün her günkü gibi tezgahı silmek yerine , yılbaşı kartlarıyla ilgilenen adam içindeki heyecana bir anlam veremez. tek misyonu kocasının omzundan ceketini alıp , bol kalorili "pancake" ler pişirmek olan ev kadını "orgazm"ı tatmadan önce , kocasını terketmeyi aklından bile geçirmez.. çünkü bu şekilde işleyen bir evrende böyle bir seçeneği yoktur.. her biri ayrı ayrı yapay bir düzenin kuklalarıdır. hepsi anne , baba , çocuk , arkadaş olmuş ama hiç biri birey olamamıştır. ama ne zaman ki evin annesi anne rolünden soyunup ilk bireysel zevkini yani orgazmı tadar o zaman düzen aksar.. doruğa ulaşıp düşme hali (sembolik bir ölüm hali) ağacın alev almasıyla sonuçlanır. bu şekilde ağaçtan kedileri kurtarmak dışında bi vasıfları olmayan itfaiyecilere ve temsilcisi oldukları topluma ölüm gerçeği hatırlatılır ya da belki de ilk kez tanıştırılır.. sonuç olarak ölümün olmadığı bir düzende ne yaşam ne de renkler kendilerine yer bulamaz. bu içi boş ideal düzeni yıkma cesaretini gösteren kişinin ödülüyse acısı ve tatlısıyla "gerçek bir yaşamdır (bkz: pinokyo) --- spoiler ---
(bkz: it wasn't supposed to be any way...)
miles davis'in so what'ıyla daha da bi uçurmuş film.
new jersey'de atlantic city ile ocean city arasında kalan ufak bi yerleşim alanı.nj transitin oc-ac arasında giden otobüslerinin *durdugu ana duraklardan birisine sahiptir.buradan 502,508,509,554 ve 559 nolu otobüslere transfer yapılarak başka yönlere de gidilebilir.duragın çevresinde bolca meksikalı ve siyah görülebilir.o yüzden geceleri dikkat etmek gerekebilir.
filmdeki en duru ancak olan biteni en oz sekilde aciklayan replik "people change"dir kanimca. fekat buna karsilik olarak gelen replik de insanin icini burkar; "peki degisip yine eskisi gibi olamazlar mi?" evet, o daha zordur.
3 kez izlememe ragmen her seferinde oldugu gibi bu sefer de beni etkileyen cok guzel bir film...
bu sahane filmde kullanilan siyah-beyaz ve renkli goruntuleri ayni karede kullanma teknolojisini, ilk once the x files kullanmistir.(buyuk ihtimalle post-modern prometheus bolumunde, ancak emin degilim.)
hem kelime anlamı, hem de filmin içeriği olarak birebir çeviri yapıldığında ne yazık ki bu güzel filmin türk versiyonu cennet mahallesi oluyor.
algul siento'nun güneyindeki, dükkanlar ve bir tek sokaktan oluşan, taheen'lerin de can toi'lerin de, kırıcıların da dolaşabildiği yerleşim alanı
cnbc-e bu filmi yayınlamaktan, bende izlemekten vazgeçmiyoruz. bakalım hangimizin inadı önce kırılacak.
clairvoyant'ın muhteşem temalarından bir diğeri. son gözdem.
60lardaki siyah beyaz bir filmi izlerlerken kendilerini o ailenin 2 cocugu olarak bulan 2 kardesin hikayesi. isin icine ask mesk , kardeslik falan karisinca yavas yavas renk kazaniyor siyah beyaz olan kasaba. rengi goren kasaba halki anlamiyorlar bu da ne diye...ilginc ve sevimli bir film
an itibari ile tv8 de yayınlanmakta olan, filmden sadece 15dk izleyip birden izlemeye daldığımı fark ettiğim, ilginç bir konuya sahip, değişik, birazcık aptal, hayatın renkleri üzerine yapılmış gerçekten güzel bir film.
1999'da new york uçağında iken izlediğim ve "noluyoruz ulan" diye bir kez daha düşündüren film. * *
biraz gec kalmi$im izlemek icin galiba. cok ho$ bi film. hasta oldum. aptal uykundan uyan ve bu siyah beyaz hayati ya$amaktan vazgec. super...
güzel göndermelerle kurgusunu tamamlayan güzide bir film. --- spoiler --- ilk renklenen nesnelerden birinin saat olması ayrıca dikkatimi çekmişti. herşey gibi zaman da artık oyundaydı.. --- spoiler ---
the purple rose of cairo'yu anımsatan film*. ama bu film şunu güzel anlatmış: insan sahip olmadığı ve neye benzediğini bilmediği bir şeyin eksikliğini hissetmiyor, o şey ne kadar muhteşem olursa olsun. yalnız şöyle bir hata var filmde, betty renklendikten sonra bud ona makyaj yapıp tekrar siyah beyaz olmasını sağlıyor, fakat kadının mavi olan gözleri de tekrar gri oluyor. yakışmamış.
hayatımıza yenilik katmadığımız, sürekli kendimizi tekrarladığımız, yeni şeyler tecrübe etmeye cesaret edemediğimiz sürece hayatı siyah beyaz yaşayacağımızı anlatan film. reese witherspoon'un ilk gençlik halini görmek ise ilginç geliyor insana. tobey maguire için aynı şeyi söyleyemeyeceğim, onun yüzü hep çocuk.
tam bir kış filmi. bu aralar bir kez daha kanallardan birinde karşıma çıksa da izlesem aslında. hayatımda önemli kararlar alma arifesindeyken kendi kendimi bi gazaq getirsem filan..
--- spoiler --- filmde toplanıp yakılan, duvara resmi çizilen kitapların seçimi oldukça ilginç, çünkü bu kitaplar amerika tarihinde gerçekten bir dönem yasaklanan kitaplar. şöyle ki; moby dick (herman melville): toplumun değer yargılarıyla çatıştığı için rainbow (d.h. lawrence): erotik ve provokatif bulunduğu için catcher in the rye (j. d. salinger): içeriğinde küfreden, içki ve sigara içen ve seksten bahseden bir karakter barındırdığı için(20 yıla yakın bir süre) huckleberry finn (mark twain): bir zenciyle bir beyazın dostluğunu anlattığı için yasaklanmışlardır. filmde özellikle bu kitapların seçilmesi ve pleasantville halkının tepki göstermesi, bu kitapları yakması laf olsun diye değildir elbet, geçmişteki yasakçı ve sansürcü zihniyete bir taşlama niteliğindedir. yine duvara çizilen resimlerde anlatıldığı gibi, topluluk içinde öpüşen bir çift, ya da onaylanmayan müzikleri dinleyen ve dans eden gençler de bir dönem tutucu kesimi çileden çıkarmış, "gençlik elden gidiyor" duyguları uyandırmıştır. sokakta çiftler öpüşemezken duvara bunu çizmekle, buna da tepkisini göstermiştir film. filmin anlatmaya çalıştığı şey, dışarıdan mükemmel görünen 50lerin dünyasının hiç de mükemmel olmadığı, steril banliyö hayatının nasıl kısıtlayıcı olduğunu, mahalle baskısının ne menem bir şey olduğunu, toplumların değişerek yeni değer yargılarına sahip olması gerektiğini göstermek. ucundan kıyısından bunu başarıyor da, ama anlatımı zayıf kalıyor. yine de, yasak elmayı, taşlanan ressamları, başkaldıran gençleri, başkalaşımının üzerini örten, farklı olmaktan korkan ve utanan anneyi neşeli neşeli anlatabilmiş olması filmin en orjinal tarafı. o değil de, eline fırçayı alalı bir gün olmuş adamın olaya bir kübik, bir ekspresyonist yaklaşması neydi, onu anlamadım ben? --- spoiler ---
empire dergisinin bu ayki sayısıyla birlikte dvdsini vermiş olmasıyla tekrar izleyebileceğim başyapıt.
çok şey anlatan film... belki de fazla yüklü... zira her sahnede yeni bir öğreti seyircinin yüzüne sakız balonu gibi patlayıp duruyor. ama süper bir emek, görsel açıdan çok çok keyifli.
bana hep the giver kitabını hatırlatan, hatta ondan esinlenilmişcesine benzediğini düşündüğüm, sürekli tarihte olan önemli olaylara değinen eğlenceli film. --- spoiler --- en hoşuma giden olay filmde, popüler/hafiften kaşar kızkardeş jennifer'ın (reese witherspoon) mahalleli siyah beyaz gençlere cinselliği öğretmesi üstüne hepsinin renkenmesi ama kendisinin baya bir aktivitede bulunmakta olsada siyah beyaz kalmasıdır. sonra bir gün eline geçirdiği d. h. lawrence kitabını okumak istediğinden ötürü, über yakışıklı sevgilisinin eker. kitap başında uyuya kalır, sabah kalkınca o da nesi: renklenmiştir! demek ki neymiş, aksiyonu bilmek yetmiyomuş, d. h. lawrence'ın seksüel sembolizmini okuması üzerine cinselliğin duygusal yönünü öğrenmek de gerekiyomuş. yani duygu olmadan olayın kendisi bi bok değil diyo film. güzel şeyler bunlar... --- spoiler ---
anlatmak istedikleri, güzel düşünülmüş detayları ve tabii ki oyuncuları ile en beğendiğim ve herkese tavsiye ettiğim, swell filmlerden biri pleasantville. --- spoiler --- filmden aklıma kazınan güzel sahnelerden birkaçı : jennifer’ın skip’i lovers lane’e götürmesi sonrası david meraklanır ve jennifer belki eve dönmüştür diye eve gelir. telaşlı haldeki david’in derdi başkadır, ama oğlunun endişelendiğini gören baba oğluyla bir konuşma yapmanın zamanının geldiğini düşünür ve (yüzünde tam da konumunu yansıtan mükemmel bir ifadeyle oğluna yaklaşır): bud, your sister is getting older now and she’ll naturally be going out with boys but she’s a fine young woman, she’d never do anything for us to be concerned about... honest. (bu esnada bahsi geçen çift arabada birlikte olmaktadırlar) kedi kurtarmaktan başka işi olmayan itfaiye elemanları yangının ne olduğundan bile habersizlerdir. filmin en ilginç sahnelerinden birinin* sonrasında bir ağaç yanmaya başlar, david itfaiye binasına koşar ve aşağıdan bağırır: fire! fire! fire! fire!... (ancak hiç kimse dışarı çıkmaz, yukarı çıkar, masa başında oturan süt içen itfaiyecilerin dibinde tekrar bağırır) fire! fire! (yine fayda etmez, sonunda david bir an duraksar ve) ... cat? (itfaiyeciler saniyesinde yerlerinden fırlarlar) mekan kahvehane misali, erkeklerin sohbet ettikleri berber dükkanının önü. kasabanın ileri gelenleri gençlerin renklerine uzaktan şaşkınlıkla bakarak konuşurlar: (1.adam) look at them, spreading all over the place. (3.) look at her books. (2.) look at her sweater... (3.) i mean going out to that lake all the time is one thing but now they’re going to a library? what is next? (2.) you're right, somebody ought to do something about that…(önlerinden geçen kızı arkadan keserler)... soon. kasabanın erkekleri eşlerinin değişimlerine şaşırmakta, kızmakta hatta bundan utanmaktadırlar. bowling salonunda george’un başına gelenleri dinledikten sonra bob etkileyici bir konuşma yapar, sonra da: … roy, why don’t you show them what you’ve showed me before? (roy bir anda şaşırır, utanır, göstermek istemez, mesele sanki erkekliğiyle ilgiliymiş gibi tepkiler vermektedir, bob onu sakinleştirir) ..ok roy come on up here.. i know roy... (ve roy ceketini sıyırıp gömleğinin arkasını gösterir, o da ne! kocaman bir ütü yanık izi, herkes çok şaşırır. bob konuşmaya devam eder) he asked her what she was doing, she said nothing, she was just thinking… ve tabii george'un - honey? i'm home! diyip yanıt alamadığı, nerde hata yapıyorum yaklaşımıyla hareketlerini tekrarladığı, gök gürültüsüyle de iyiden iyiye korktuğu sahne. bence filmin en güzel cümlesi de: see those faces* back there. they're no different than you are. they just happened to see something inside them that you don't want to look at. --- spoiler ---
oryantalizm dersi için, o alanda üzerinde inceleme yaptığım film. inceleme spoiler içerir... oryantalizm basitçe, batı’nın doğu’yu batılı gözle algılaması olarak tanımlanabilir. doğu- batı kavramları coğrafi konumu ifade etmezler. doğu “öteki”dir. gelişmiş olan “batı”nın gerisinde kalmış, eğitilmeye muhtaç bir insan topluluğu adeta.1998 yapımı gary ross filmi “pleasantville”, farklı insan topluluklarının birbiriyle etkileşimi üzerine kurulmuştur. oryantalist bakış açısında “batı” bariz bir şekilde üstünken, filmin başında birbirlerinden farklılaştırılan iki ayrı dünyada üstün olanın pleasantville olduğu hissine kapılmamak elde değil. ama “batı” kavramının karşılığının filmde gösterilen günümüz dünyası olduğunu anlamak güç değil. çünkü “pleasantville” aslında eskiden çekilmiş bir dizi. yani o dünya, yıllar öncesinde batılılar tarafından var edilmiş. bir dizinin yayından kaldırıldığını veya bittiğini düşünün. ross ve rachel sonsuza kadar mutlu yaşarlar , lorelai ve rory ölene kadar aynı hızda konuşmaya devam ederler ve elbette ki güzelliklerini korurlar , tüm dünyada binlerce “avcı” gücüyle donatılmış kız ortaya çıkar vs. yani son bölüm yayınlandıktan itibaren o diziler için yaratılmış evrenlerde zaman durur. seyirci devamında ne olduğunu merak etmez, adeta her şeyin sonsuza kadar öyle kalacağına kendini inandırır. “pleasantville” dizisi de yıllar önce batılılar tarafından çekilmiş ve belli bir noktada sonlandırılmış olduğundan, günümüze kadar hiçbir gelişme göstermemiş bir evreni konu alıyor ve o evrenin kontrolü yüzde yüz olarak batılının elinde. filmin başında iki ayrı dünya arasında keskin çizgilerle farklar belirleniyor. ilk önce bir televizyon kanalı reklamı aracılığıyla pleasantville’e göz atma imkanı buluyoruz. aile değerlerinin ön planda olduğu, sıcak selamlamaların değiş tokuş edildiği, dengeli beslenen insanların yaşadığı ve güvenli seks kavramının hala geçerli olduğu bir evren söz konusu olan. o kanalda “pleasantville” dizisi bir maraton şeklinde 24 saat boyunca yayınlanacağı için reklam yapıyorlar ve sloganı “daha güzel ve neşeli günlere dönün”. “pleasantville” filmi, dünyamızın merkezine gençleri oturtmayı tercih ediyor. ilk gördüğümüz karede piercing taktırmış bir kız var. jessica (reese witherspoon) sigara içen bir genç. kendisi ve arkadaşları, “falan oldum” şeklinde türkçe’ye çevrilebilecek “like” kelimesini cümlelerinde sıklıkla tekrarlıyorlar. david’i (tobey maguire) ilk olarak bir kıza çıkma teklif ederken görüyoruz. ama sonradan anlıyoruz ki kız ondan metrelerce uzakta ve o kendi kendine konuşuyor. yani pleasantville’deki sıcak selamlaşmaların yerini iletişimsizlik alıyor. okulda aldıkları eğitimden parçalar izlediğimizde hıv virüsünün dünyayı sardığı, ozon tabakasının delindiği, rekabet ortamında işsizliğin arttığı, kıtlığın baş gösterdiği gibi bilgilerle donatılıyoruz. oysa az sonra “pleasantville” dizisinden izleyeceğimiz bir sahnede evin erkek çocuğu bud kazandığı ödülü ailesine gösterirken “tüm yarışmacılar başarılıydı ama sanırım en süperi benimkiydi,” diyor. yani prensip olarak pleasantville’de rekabet yok. david arkadaşıyla telefonda konuşurken pleasantville’de kimsenin evsiz olmadığını söylüyor. arkadaşının “neden?” sorusuna, “çünkü orası öyle bir yer değil,” cevabını veriyor. yani sebep- sonuç ilişkisi aramaksızın pleasantville ütopik bir dünya olarak resmediliyor. bu kadar güzel bir dünya neden “doğu” olarak konumlandırılıyor? çünkü tüm tozpembeliğine rağmen, her şey fazla plastik. gerçekçilikten eser yok. insanın yola devam etmesini sağlayan “bir şey başarma isteği” yok çünkü herkes zaten hayatından çok memnun. daha iyiye gitme arzusu beslenmediği için evren yerinde sayıyor. bunun uzun vadede demodelik, cahillik, gelişmemişlik sağlayacağı aşikar. zaten oradaki her şeyin siyah-beyaz olması da bu eski zamanlardan kalmışlığın ve gelişmemişliğin bir göstergesi niteliği taşıyor, seyirciyle o dünya arasına bir perde daha çekiyor. bizim dünyamız bu noktada “batı” halini alıyor. boşanmış ailelerin, çılgın gençlerin, çevresel felaketlerin olduğu bir dünya yine de üstün olabiliyor çünkü “çaba” var, çalışma var, gelişim var. david’in özlemle izlediği “pleasantville” benzeri küçük kasaba hayatı geride kalmış, küreselleşen bir dünyada var olma savaşı veren insanlar var. bizim dünyamıza üstünlük kimliği kazandırıldıktan sonra sıra onu “doğu”yla iletişime sokmaya geliyor. bunu sağlayan ise ilginç bir karakter. filmde bizi gençlerin temsil ettiğini daha önce belirtmiştim. onların dünyası ise televizyon etrafında dönüyor. biri mtv’de konser izlemek istiyor, diğer dizi. asıl önemli olan kumandanın iktidarını ele geçirmek. david ve jessica bu iktidar savaşını sürdürürken “amaç”larının aracını kırıyorlar. ve tam dünyamızın adeta işlevsizleştiği anda devreye tanrı benzeri bir karakter giriyor: televizyon tamircisi. çağırılmadığı halde evlerin kapısını çalan, onlara bedava televizyon kumandaları veren bir hayırsever. ancak verdiği kumanda, pleasantville evrenine açılan kapının ta kendisi. bence böylece filmin asıl mesajı da verilmiş oluyor: birbirinden farklı seviyelerde olan ülkelerin, dünyaların, varlıkların var olmaya devam etmelerinin tek koşulu ortak noktada buluşmaları. yani ne batı doğuyu batılılaştıracak, ne de tam tersi. gerekli olan bir doğu-batı sentezi. televizyon tamircisinin tanrı, yani evrenin kontrolünü elinde bulunduran güç, olduğu fikri filmin ileriki kısımlarında da pekiştiriliyor. david ve jessica’yı pleasantville’e göndermesini mucize olarak niteliyor ki mucizeleri gerçekleştirme gücü yalnızca tanrı’dadır. adeta peygamber seçer gibi pleasantville’e gönderecek kişiyi aradığını söylemesi de “tanrı” olduğunun bir başka göstergesi. tabii tanrı olarak david ve jessica’ya el değmemiş bir dünyada haddinden fazla güç verince pişman oluyor ve her ne kadar iyi niyetli ve ılımlı karakterimiz david olsa da onun asiliğine maruz kalıyor. film, bir süre sonra amacı karşısında her çeşit insanoğlunun tanrı’yla çeliştiğini açıkça gözler önüne seriyor. televizyon tamircisi karakterini tanrı olarak konumlandırmakla, “doğu”ya refah götüren veya götürecek olan “batı”lılara ilahi bir görev verilmiş oluyor ve onlar kutsanmış varlıklara dönüşüyorlar. her ne kadar televizyon tamircisi filmin ilerleyen bölümlerinde david ve jessica’yı yolladığı “cennet”ten (ki burada el değmemiş egzotik topraklar kastediliyor) döndürmeye çalışsa da, verdikleri veya vermeleri olası olan zararlar kaçınılmaz olarak meşrulaşmış oluyor. çünkü onları “doğu”ya yönlendiren, yaratıcı gücün ta kendisi. kahramanlarımız pleasantville’e girdiklerinde orası hakkında daha fazla fikir sahibi oluyoruz. dünyamızın el değmemiş, günah görmemiş hali gibi bir yer pleasantville. adem ve havva’dan önceki zamanlardan kalmış sanki. bu yüzden filmde seks önemli bir kavram ve kırmızı, filmde kullanılan önemli bir sembol. gençler arasındaki ilk “güvensiz seks”ten sonra siyah-beyaz dünyada değişimi sembolize eden “renklenme” bir “elma” kırmızısıyla başlamış oluyor. tutku ve günahın rengiyle. bizim dünyamızda olduğu gibi pleasantville evreninde de ileriye gitme motivasyonunu sağlayan şey aşk oluyor. david’in bud kimliğiyle yapabildiklerini test ettiği basketbol antrenmanı sahnesinde okulun yakışıklısı skip, bud’dan kardeşine çıkma teklif etmek için izin istiyor. ona sevgisini dile getirmek için okul iğnesini vereceğini söylüyor. okul iğnesi adeta sözlenmeyi sembolize edebilecek kadar güçlü bir bağ aracı onların dünyasında. bud’dan olumsuz cevap alınca morali bozulan, hatta sinirlenen skip, sahnenin başından beri tek atış kaçırmayan pleasantville basketbol oyuncularının kralı olmasına rağmen elindeki topu fırlatınca basket atamıyor. bu çok önemli, çünkü pleasantville’deki gençlerin erkek kısmını oluşturanlar için en önemli şey basketbol ve başarısızlık daha önce tatmadıkları bir şey. skip, jessica’yla birlikte olduktan ve bunu takım arkadaşlarına anlattıktan sonra “amaç”ta başarısızlık bir grip salgını gibi onlarda da baş gösteriyor. david, jessica’ya bütün bunlara sebep olduğu ve evrenlerini mahvettiğini söylediğinde aldığı cevap ise: “belki de mahvedilmeye ihtiyaçları vardır. bunu ben yapmazsam kim yapacak.” köklü değişim jessica’nın skip’i aşıklar tepesine götürmeye karar vermesiyle başlıyor. kardeşini tanıyan david, onun skip’le birlikte olacağını anlıyor ve o evrende evlilik öncesi birliktelik gibi “tehlikeli” kavramlara yer olmadığından (hatta sevişme sahnesinde görüyoruz ki oranın gençleri mastürbasyon bile yapmayacak kadar “masum” ve “güvende”) arkasından bağırıyor: “bunu yapamazsın. o gerçek değil. var olmayan birine bunu yapamazsın!” burada “batı”lıların “doğu”yu çoğunlukla yok saymayı tercih ettikleri ama yine de onu eğitme isteklerini engelleyemedikleri vurgulanıyor ve biri değiştirilmek isteniyorsa ilk önce onun “var”lığının kabullenilmesi gerektiği açıkça ortaya konuyor. seksin halk arasında yayılmaya başlamasıyla çift kişilik yataklar ve insanlar arasında renklenme meydana çıkmaya başlıyor. film bütün etkenlerden çok cinselliği öne çıkardığı için eleştirilebilir olsa da, biraz daha dikkatli gözler asıl etken haklı olarak bu olsa da, işin içindeki diğer şeyleri de fark edebiliyor. örneğin ortaya çıkan bir diğer kavram da sanat oluyor. resimleri renkli görmeye başlayan restoran sahibi bill, pleasantville’in ilk gerçek sanatçısı oluyor. tarih boyunca sanat eserlerinin fikir empoze etmede ve kamuoyu oluşturmadaki önemini düşünecek olursak david ve jessica’nın ön ayak olduğu bu değişim epey büyük nitelikte. fakat değişim başlamadan önce, pleasantville’e ilk girdiklerinde, ülke dışında savaşa giden askerler gibi bir uyum sorunu yaşıyorlar. ancak orada kalmak zorunda olduklarını anlayıp kabullenince “akıllılık” edip çareyi oraya uyum sağlamakta buluyorlar. onların yemeklerini yiyorlar, okula gidiyorlar, komşularla selamlaşıyorlar… yani ait olmadıkları yerde varolmak için yapmaları gereken şeyi yapıp, onları kendilerine benzetme aşamasına geçmeden önce halkı kendilerine adeta ısındırıyorlar. işin ilginç yanı “batı”yı temsil eden david ve jessica’nın, pleasantville’e yabancı olarak girmemeleri. o topraklarda, onların içinden karakterler olan bud ve mary sue olarak bulunuyorlar. böylelikle “doğu” fark etmeden değişime onay vermiş, direnmeye fırsat bulamamış oluyor. burada verilmek istenen mesaj, batılılaştırmak istediğimiz yerlerde doğudan bir haber ve tamamen farksız unsurları kullanmanın nafile olacağı. zaten david, “pleasantville” dizisiyle ilgili her şeyi bildiği için, değiştirecekleri dünyada değişimin sınırlarının ve çizginin ne kadar aşılabileceğinin de farkında. eğer değişim çalışmalarında bir ölçülülük söz konusuysa, bunu sağlayan kişi elbette ki david. david ve jessica pleasantville’e girdiklerinde oranın eksik yanlarını da görmeye başlıyoruz. elbette ki orasıyla ilgili bütün eleştirileri, “doğu”ya yapılmış olarak algılayabiliriz. örneğin okuldaki coğrafya dersi sahnesinde inceledikleri alan, şehrin merkezi. ana caddenin diğer caddeden farkını işliyorlar. mary sue, yani jessica, ana caddenin sonunda ne olduğunu sorduğunda ise hoca önce onun ne kastettiğini anlamıyor. ancak sonrasında cevabı çok manidar: “ana caddenin sonunda yeniden ana caddenin başına varırsın.” böylece “doğu”nun dar görüşlülüğü ve dışa kapanıklığı, etrafındaki gelişmeleri ve olayları önemsememesi eleştirilmiş oluyor. “doğu”nun değişime hazırlıklı olmaması ve onun karşısında bir çare olması, bud işe geç kaldığı için ne yapacağını bilemeyen restoran sahibiyle gösteriliyor. kendi üzerine düşeni yaptıktan sonra ne yapılacağını bilmediği için işini sürdüremiyor. “batı”nın eğitim seferi bu noktada başlıyor. david ona, geç kaldığı taktirde işleri nasıl yürüteceğini göstermeye başlıyor. sonrasında hamburger yapımını nasıl tamamlayacağını da gösteriyor. ilk eğitilen “doğu” olan restoran sahibi bill johnson’daki büyük değişim filmin devamında önemli olaylara yol açıyor. “batı”nın yardımıyla gözleri açılan “doğu”, kendi ayakları üzerinde başarılı işler yapmaya başlıyor. aslında “batı”nın eğitmen konumu, muhtaç olana balık vermekten ziyade ona balıkçılığı öğretmek gibi faydalı bir pozisyonda sabitleniyor. “doğu”yu eleştirirken devlete de bir eleştiri getiriliyor. pleasantville’de yağmur yağınca toplumun önde gelen kişilerinden biri olan bud’ın babası george parker, belediye başkanına gidiyor ve işin çığırından çıktığını ve yağmur yağdığını söylüyor. başkanın cevabı ilginç: “gerçek yağmur mu?” buradan çıkarılması gereken, “doğu”da varlığı kabul gören ama görmezden gelinen şeyler olduğu. yağmur kavramından haberdarlar ama ya yok saymışlar, ya da hiç görmemişler. dolayısıyla da buna tahammülleri yok. aynı şey renkler için de geçerli. konuşma dillerinde mavi var ama onu tanımıyorlar. oysa o güne kadar başlarına gelmemiş olması, daha sonra hiç gerçekleşmeyeceği anlamına gelmiyor. filmde yağmur yağdığında bu açıkça görülüyor. üstelik filmin sonuç bölümünü açan bu sahneden sonra hazırlıksız yakalanan devlet yetkilileri halk arasında ipin kopmasına ve adeta kaotik bir düzen oluşmasına sırf bu yüzden engel olamıyorlar. “doğu”ya ilişkin bir diğer eleştiri de eğitimsizlik konusunda geliyor. pleasantville kütüphanesindeki kitapların hepsi boş çünkü. ancak pek kitap okumayan jessica onlara huckleberry finn hakkında hatırladıklarını anlatınca kitapların içi dolmaya başlıyor. yani cehaletleri de “batı”lı karakterlerimiz tarafından gideriliyor. üstelik entelektüel olmayan “batı”lı aracılığıyla. jessica kitabın devamını hatırlayamayınca david hikayeyi şöyle noktalıyor: “kaçıyorlardı. huck ve köle. nehirden yukarı çıkıyorlar, özgür kalmaya çalışıyorlardı ve birden, zaten özgür olduklarını fark ediyorlardı.” bu cümleler bile başlı başına “doğu”ya verilmesi gereken asıl mesajı teşkil ediyorlar. belki de “batı” bunu itiraf edecek cesarete sahip olmasa bile onlar zaten özgürler ve bireysel kimliklere sahipler, sadece bunu fark edecek kadar deneyimli ve eğitimli değiller. bu konuda da “batı”nın yardımını almakta hiçbir sakınca yok elbette. ayrıca etkileşimin sadece tek yönlü olmaması gerektiği, iki tarafın da birbirini değiştirip geliştirdiği bir ilişkinin daha faydalı olacağı düşüncesi jessica’nın sıkı bir kitap okuru olmaya başlaması ve skip’in dışarı çıkma teklifini bile bu uğurda reddetmesiyle kanıtlanıyor. değiştirmede ve geliştirmede ölçünün kaçırılmasına getirilen eleştiri ise ağır oluyor. sınır geçildiği taktirde halkta bölünmelere yol açılabileceği çok güzel bir şekilde gösteriliyor. jessica ve david’in değişikliklerine uyan bill, anneleri (ki kendisinin renklenmesine neden olan mastürbasyon sahnesinin neden olduğu bir diğer şey de pleasantille’in ilk yangını. günaha karşılık cehennemde yanmayı çağrıştırıyor nedense!) ve diğerlerinin kendileri renklenince adeta akla kara ortaya çıkıyor. renklilerle siyah-beyazlar arasında sınıf ayrımları oluşmuş oluyor. doğal olarak renkliler azınlık olarak ezilmeye mahkum oluyorlar. bu yüzden değişim sağlanmaya çalışılırken yavaş ama emin adımlarla ilerlemek ve ölçülü olmak çok önemli. çünkü ipin ucu kaçarsa en sonunda, filmde olduğu gibi çatışmalar şiddetli bir hal alıyor. farklı olan parçalanıyor, değişime açık olan veya azınlıkta olan eziliyor. finalde herkes kendinden önemli parçaları kaybetmiş oluyor. ülkemizde de gerçekleşmiş tanıdık sahnelerden biri yaşanıyor örneğin: kitaplar yakılıyor. ama orta yol bulunuyor elbette, iki tarafın baştan barışçıl olsalardı yapmak zorunda kalmayacakları fedakarlıkları gerektirerek. işin kötü yanı barışın gerçekleşmesi için devletin, bu durumda belediye başkanının zor durumda kalması yani renklenmesi gerekiyor. ve görünüşte “batı”nın yardımıyla ayaklanan azınlık “doğu”lunun çabaları sonucu hızlandırsa bile, filmde son kararı veren yine de oranın güçlüsü oluyor. aslında sonuç olarak bütün değişimin sebebi “batı”lı ve onun yardımını kabul eden ve değişime gönül vermiş “doğu”lu oluyor. “pleasantville”, “batı”nın güçlü olduğu fikrinden taviz vermiyor belki, ama savaş filmleri ve diğer benzeri filmlerin aksine daha ılımlı bir mesaj veriyor ve daha barışçıl çözüm önerileri getiriyor. karşılıklı ve iyi yöne doğru etkileşimin herkes için faydalı olabileceğini güzelce vurguluyor. başka türlüsünün ise çok zararlı olduğunu belirtmekten geri kalmıyor. son sahnede, filmin başında cehennem gibi resmedilen dünyamızın da aslında ne kadar güzel ve “sıcak” olabileceğini kanıtlarken, artık tamamen renklenen pleasantville’de insanların mutlu ve gelecekleri için heyecanlı ve istekli olduğunu gösteriyor. fikrini seyirciye güzel anlatabildiğinden emin olmak içinse, filmin sonunda fiona apple’ın asi ve tutku dolu yorumuyla the beatles şarkısı “across the universe”i dinleterek bir darbe daha vuruyor. nitekim film, bu muhteşem şarkının ve muhteşem yorumun şu sözleriyle sona eriyor: “sounds of laughter shades of earth are ringing through my open ears, inciting and inviting me jai guru deva om nothing’s gonna change my world ”
en manidar sahnelerden biri de siyah beyaz halkın, artık renklenmiş olan hamburgercinin dükkanını tarumar etmesidir. bütün filmi yaklaşık 1 dakika içerisinde özetler.
dogville'e isim babalığı yapmıştır.
--- spoiler --- filmdeki ayaklanmaların 1 mayıs'ta gerçekleşmesi güzel bir ayrıntıdır. --- spoiler ---
muhafakazarlık'ın kökenlerine dair bir simülasyon; derslerde yararlanılması gereken yardımcı kaynak...
hayatın muhafazakarlığın -genel olarak da dinlerin- yasakladığı temel değerlerle renklendiğini çok çok güzel anlatan bir film. (seks, kitaplar, sorgulamak ve sanat) kavramların hayatı nasıl renklendirdiğini anlatmak için çok güzel bir fikirle yola çıkılmış. biraz "elindekinin kıymetini bil ya da değiştirecek cesaretin olsun" tarzında bir finalle kapanıyor. gerçekten de seks, sanat ve kitaplar olmasa hayat ne kadar korkunç olurdu fikrini veriyor.. bilare güzel bir yorum yazmak istediğim film.
hollywood klişelerinden arınmış sade bir sonun yanı sıra o güzel şarkıyla huzurlu bir final yaşatır. (bkz: fiona apple) (bkz: across the universe)
aynı karede hem renkli hem siyah beyaz görüntüyü sağlamak için bol miktarda efekt harcanan film http://www.resetmagazine.net/…ma/pleasantville.html
kitap gibi film. dışında başka hiçbir yere sahi olmayan bir nevi muhafazakar, olmayan ülke. sınırları belli mi belirsiz mi... " yeah, what's outside of pleasantville? " *
3 gündür devam eden film izleme isteğimiz,ne izleyeceğimize karar veremeyişimiz ve bir türlü izleyemeyişimizin ardından nihayet bu akşam izlediğimiz film. konu özgün, anlatımı akıcı, efektler şahane..bittiğinde aptal bi gülümseme bırakıyor insanın yüzünde..benzer etki için: (bkz: little miss sunshine)
harika bir film. muhafazakarlığı‚ hayatın renklerinden uzak durmayı‚ böyle gelmiş‚ böyle gider düşüncesini alaşağı eden muhteşem bir film. hayat bize söylenilen‚ uyulması gereken kurallar bütünü değil. hayat sadece hayattır. ne olacağını bilemezsin‚ yaşarsın ve görürsün. bir gün evine geldiğinde her şey değişmiş olabilir. masanda yemeğin hazır olmayabilir, karın seni bekliyor olmayabilir. bunu bilmemesi güzeldir. çünkü dünün bugünden, bugünün yarından bir farkı olmazsa yaşamanın bir anlamı da olmaz. - bundan sonra ne olacak? - bilmiyorum - ben de bilmiyorum. bilmemek güzeldir... --- spoiler --- http://cncnmovies.blogspot.com/…once-upon-time.html --- spoiler ---
prodüksiyonda steven soderbergh de var.
(bkz: pleasantville iyiydi de çevresi kötüydü)*
--- spoiler --- filmde mary sue'nun okuduğu ve bitirdiği kitap d. h. lawrence'ın lady chatterley'in sevgilisi'dir --- spoiler ---
iyi hoş güzel film de, dikkatsizce çekilmiş. atv' ye dizi mi yapıyosunuz yahu; çocuk kapıyı açmaya gidince saç baş darbeyi yemiş, kapıyı açtıktan sonra, yani yaklaşık olarak saniyenin onda biri bü sürede saçlar inanılmaz tarz oluyo. az dikkat. ayrıca; --- spoiler --- capitalism sucks --- spoiler ---
insanı hayatın farklı noktalarını düşünmeye yönlendiren, fakat bu yönlendirme boyunca da dikkatli olunması gereken bir film.
sonunu iyi becerememiş olsalar da (bir noktadan sonra çocuk filmi tadında izleniyor), çekim açılarını başarılı kullanma yönünden örnek gösterilebilecek bir film. hayat renklenmeye kırmızı gül ile yani en temel iç güdü olan üremenin simgesi ile başlamış...
arayıp da dvd'sini bulamadığım film. bir gören olur da haber uçurursa pek sevinirim vallahi. bir de the virgin suicides var amma ondan da ses yok gibi.
kahirenin mor gulu, truman show, the invention of lying, hatta sayarken akla gelmeyen ve konusu mükemmel düzenin idamesine dayanan distopia’ya aklınızda geçit töreni yaptırıyor bu film... digerlerinden daha cok klise deger yargilari uzerinde duruyor hem de en kuzey amerikalısından. --- spoiler --- kuralların insanı naiflikten de öteye götürdüğü, duyguların, heyecanların, öfkenin, şiddetin, seksin, aşkın olmadığı, eksikliğinin de hissedilmediği bir tv dizisindeki steril, kuru ama huzurlu hal belki de sık sık bizim de kafamızı kurcaladığı gibi david’in de hayallerini süslüyor. ayrılmış anne babası ile karşılaştırdığında, dizide izlediği ailenin durumuna öykünüyor. ta ki, filmi fantastik kılan, dizideki siyah beyaz dünyaya kız kardeşi ile atladıkları ana kadar. pleasantville, mutlu olduğunu sandıkları ile yetinerek mutluluğun ne olduğundan habersiz, başka bir dünyanın bilincinde olmayan, hatta köşe başından sonrasını bilmeyen, canlandırdıkları karakterlere dayanarak davranıp irade kullanmaktan aciz insanların “rollerini layığıyla yerine getirdikleri” bir dünya iken, iki kardeşin bildikleri ve artık yokmuş gibi yapamayacakları arzuları, istekleri, sorgulamaları, bunları paylaşmaları ile renklenmeye, ritmini kaybetmeye başlıyor. seks, kitaplar, müzik, resim hayatın önemli bir noktasında tüm kuruluğu alıp götürüyor. ilkin çiçekler açıyor, sonra elmalar kızarıp, kadının elinde erkeğe sunuluyor. düzendeki aksaklıklar her zaman olduğu gibi, erki elinde tutan, bundan faydalanan, varlığını bununla anlamlandıran, muhafazakar olduğunu bu vesile ile fark etmiş kesimi rahatsız ediyor tabii ki. film son dönem izlediğim en karikatürize ama bunu en keyifli hali ile sunan işlerden biri. irdelemek istediklerini sokak dili ile değil, salon filmleri argosu ile yapıyor. hissedilenden utandığımız, baskıladığımız, mükemmel düzeneğimize zeval gelmesin diye kendimizi dilim dilim yediğimiz hayatlarımıza dair sorgulanacakları kibarca, sevecen bir şekilde, biraz resim, biraz edebiyat sosu ile önümüze sunuyor. --- spoiler --- sanırım en büyük dezavantajı the truman show ile aynı yıl yapılmış olması. yine de gary ross’un eline sağlık.
(bkz: http://efe.me/2011/07/pleasantville-1998)
amerikan masumiyetinin çöküşü... hiç umulmadık bir konu ama sinemanın bu konuyu ele alışı her zaman büyüleyici. amerika'ya dair bildiğimiz şeyleri alt üst eden bir şeyler içeriyor bu konu aslında. blue velvet, peggy sue got married, mermaids, love field, mississippi burning ve hatta mona lisa smile, the purple rose of cairo, far from heaven filmlerinin ortaklaşa bir noktası bulunursa bu da odur. mükemmel olduğu düşünülen 1950'li yıllar amerikası'ndan (hani şu gösterişli müzikaller dönemi) yavaş yavaş çokça politik ve de karmaşık 1960'lara geçiş ve de o mükemmel 50'ler rüyasının nasıl da bir yalan olduğu, bir hayal olduğu üzerine giden bütün filmler fazlasıyla büyüleyici. martin luther king'in, marilyn monroe'nun ve john f. kennedy'nin ölümü ardından karşılaşılan abd, vietnam savaşı'nın kore savaşı'nda olduğu gibi anti-komünizm ile örtülemeyeceği, ırkçılığın reddedilemeyeceği, kadınların yenildiği bir abd idi. her zamanki abd yani ama artık örtülemezdi olan biten. pleasantville tam da bu hikayeyi anlatıyor; kendini keşfeden abd. footloose filmi bile buna bağlanabilir belki de. kendini keşfeden amerika hikayesinde ırkçılık, mccarthyizm, cinsiyetçilik, milliyetçilik göndermeleri ile pleasantville bir de üstüne sanatı özgürleştirici ve kurtarıcı olarak yorumlayarak filmin merkezine koyunca elbette tadından yenmez bir film izlemiş oluyorsunuz. joan allen, william h. macy ve jeff daniels'ın eşsiz performansları ile amerikan tarihine biraz daha farklı ve fantastik bir bakış atmış oluyoruz filmle.
filmin konusunu anladıktan sonra(içindeki tezatlıkları bi tarafa atın) anlatılmak istenilene odaklanıp izlediğiniz vakit insanın içinde önce yağmurun yağmasını sonra da güneşin açmasıyla gelen toprak kokusunu hissettiren film. vee filmin sonuna cuk diye oturmuş parçayıda unutmamak gerek (bkz: fiona apple) (bkz: across the universe)
film bittiğinde, akan jeneriğin farkında olmayıp düşüncelere bile dalmadan uzun saniyelerce bir boşluk olur. her film başaramaz bu saniyelik havada asılı kalmayı. pleasantville bunu başarmış olanlar grubunda. teknik açıdan hayran kalınası, senaryo açısından yaratıcılığa şapka çıkartılası. sosyolojik açıdan pek çok çıkarım yapılabilir, ben sosyo-tarihin kısa ve net bir özetini gördüm filmde; ürktüm, yer yer hüzünlendim. sadece amerika'nın gelişimsel tarihi değil, küresel olarak insanlığın ayrımcılık boyutunu renkler üzerinden anlatabilmiş, olabildiğince renkli bir film.
sanirim bu filmden back to the future tadi alan tek kisi ben degilimdir. filmin iyisinden kotusunden de pek anlamam ancak cok guzel bir film bu.
