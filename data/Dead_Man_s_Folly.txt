agatha christie'nin poirot'yu yine ariadne oliver ile buluşturduğu bir kitabı. bir malikanede cinayet oyunu düzenlenecektir, ariadne yazmıştır oyunu. dostu poirot'yu da oyun için davet eder çünkü oyuncuların çok garip davrandığını düşünmektedir. ama işin komik tarafı oyunda kurban rolü biçilen kişi gerçekten de öldürülür. cinayetin işlendiği gün ise malikanede kasaba panayırı düzenlendiği için ortalık çok kalabalıktır ve cinayet hakkında bir sürü sahte ipucu vardır. genelde kraliçe sonu tahmin etmenize izin vermez ama bu kitapta işi biraz abartmış, öyle ki tahminde bulunmanız bile zor. nedenler nasıllar geçmişte saklı, poirot tabi bunları keşfediyor ama biz ne olup ne bittiğini ancak poirot'nun, herkesi biraraya toplayıp cinayetin sebebini ve suçluyu açıkladığı meşhur tirad sahnesinde anlayabiliyoruz. bunun dışında eğlenceli karakterler komik diyaloglara sebep oluyor. agatha'yı çok sevenler dışında öyle herkesin hoşuna gidecek bir kitap değil.
