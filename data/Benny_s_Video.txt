michael hanekenin yazip yonettigi rahatsiz, karanlik film. benny denen cocuk ki$i mutlulugu video tertibatinda bulmu$tur. odasinin perdelerini 24 saat kapali tutup, di$ariyi bile ekranindan gozlemlemektedir. ilerleyen gunlerde evine davet ettigi bi kizcagizla yemek yer, akabinde mezbaha tabancasinin cali$ma evrelerini anlatirken biguzel yaralar, cigliklari dindirmek icin canini almaya karar verir, alir. bereket, benny'nin videosu olaylari kaydetmektedir. filmin sonu ise iyice kopuk ama tahmin edilebilir.
"duygusal buzlasma" uclemesinin ikinci filmi.
1992 tarihli buz gibi bir michael haneke filmi. 14 yasindaki benny'nin -sanki- buyumu$ halini 5yil sonra cekilen funny games'de gorecegizdir.
haneke seyircisinin arno frisch ile tanı$tığı filmdir. benny'nin kıza kar$ı gerçekle$tirdiği eylem kazadan ziyade kanımca bile isteye yapılan bir eylemdir...
ruh kanirtan haneke filmi. benny nin kendisinden cok annesi ve babasinin tutumlari insani dehsete surukler. seyredip uzerine bir bardak soguk su icmek gerekir.
benny mısırdaki bir haftalık tatilleri esnasında annesine, babasının, kızın cesedini parçalara ayırıp tuvalet yoluyla def etmesini kastederek "babam halletmiş midir?" diye sorar. halledilen bu işlem, mezbahada son derece insani bir biçimde, yani önce tabancanın kafasına sıktığı kurşun yoluyla acı çekmeden ölmesi temin edilmiş domuzların acıları dindikten sonra gönül rahatlığıyla kesilmesi gibi öldürülen insanların hal ve gidişatına dair söyleyecek fazla bir şey bırakmaz bize. yakınlarda, kurban bayramınlarındaki vahşet görüntülerinin ortadan kalkması için daha uygar ve modern çözümlerin önerildiğini düşünüyorum. ve ne kadar da modernleşiyoruz demek geliyor içimden. öyle ya avrupa birliğine girersek eğer bu sahnelerde gözler önünden kalkacak. tam da zurnanın zırt dediği yer burasıdır. benny'nin babasının yaptıklarını biliriz. oysa bunları ekranda görmeyiz. ama görmemiş olmamız bu gerçekliği ortadan kaldırmaz. oysa ekranda gördüklerimiz bize gerçeği vermemektedir. modernitenin alameti farikası olan kitle iletişim araçları bize temsilin gerçek olduğunu söyler. oysa gerçeğin temsil edilemez olduğunu idrak etmemiz ancak büyük yıkımlardan sonra vuku bulur.
ailesi istemeden benny nin farkinda degil.benny ise isteyerek dunyanin farkinda olmamayi secmis. iste bu buz ortam, benny i nedenini bilmeden olusturdugu bir trajediye surukluyor. farkindalik fukarasi ailenin son cabalari ise adeta sebep olduklari/yedikleri boku temizlemeye yonelik. haneke filmde aile iliskisini sorgulayip ,kimi ebeveynleri yerden yere surundurmus..
ankara'da 25 eylül 2004 tarihinde film+* suare izlenceleri kapsamında metropol sineması'nda ucuncu sirada gosterilmis filmdir. rahatsiz edici haneke filminde konu, korku verici boyutlar kazaniyor. “sinema izleyiciyi mahvedebilir mi?” sorusunun yaniti, haneke'nin filmleri izlendikten sonra kolaylikla verebilir saniyorum.** “çocuklar duygusal ya da entelektüel destek verilmeksizin televizyonun önünde bırakılırsa, onlar için saraybosna’daki bir cesetle ‘terminatör’deki bir ceset arasında gerçeklik açısından bir fark kalmaz… benny aslında ne yaptığının farkında değil, çünkü videolarda tek yapmanız gereken filmleri geri almak, böylece ölen insanlar yeniden canlanır.” – michael haneke detayli bilgi icin: http://www.askfest.org/
haneke'nin arno frisch'le cektigi ilk film. her ne kadar funny games'le esit derecede ruh karartici olmasa da, ailenin sogukkanliligi seyredenlerin dehsete dusmesine yeter. ote yandan sonlara dogru benny'nin annesinin gozyaslarina bogulmasi, az da olsa iclere su serper.
kumanda kimin elindeyse kontrol ondadır. funny games'te arno frisch geriye sarınca arkadaşı canlanmamış mıydı? burda da geri sarıyor, kafasına kurşun sıkılan domuz canlanıyor. o zaman aynı silahla kıza ateş etmeyi de deneyebilir, kamera çalışıyor nasılsa. başkasının filmi olsa burda seks sahnesi olurdu. haneke olunca cinayet sahnesi oluyor, benny kızı öldürüyor. kumanda burjuvazinin elinde ve burjuvazi vicdanını rahatlatmak için yaptığı her "kaza"dan sonra geri sarıyor. kendinden biri herhangi bir halt ederse görmezden geliyor veya vicdani bir hesaplaşmadan sonra kaza olduğuna karar verip üstünü örtüyor ve fakat bir gün o haltı yiyenler, üstünü örten esas suçluların hesap vermesine sebep olabiliyor. haneke'nin televizyonla olan problemlerini en yoğun biçimde işlediği film bu. esas derdi de şiddeti olduğu gibi vermek yerine bunun sömürüsünü yapan sinema anlayışı. televizyon da bunlarla savaş haberlerini kesiştiren platform oluyor. gitgide ikisi arasındaki fark benny'nin zihninde sıfırlanıyor. "there's a pun in german that i'm not sure works in english: "television is there to switch off," meaning not only switching off the machine itself, but switching off your own mind."
üçlemenin diğer iki filmi için: (bkz: der siebente kontinent) (bkz: 71 fragmente einer chronologie des zufalls)
haneke nin en büyük özelliği kendine has film çekme stili. anlattıklarının gerçekçi gelmesini amaçlar, bu yüzden filmin bir çok kısmını gerçek zamanlı çeker. oyuncuları da çok doğal olmalıdır. böylelikle filmin içine girersiniz, anlattığı öyküyü yaşar ve "ağlanacak halimize gülüyoruz" diye düşünürsünüz. cronenberg tarzı şiddetten de böyle ayırdediyorum ben onu. neredeyse funny games'den daha fazla beğeneceğim bu filmi, sonu farklı olsaydı. sonu her ne kadar bilinçli insanı tatmin edici ve çeşitli sosyal mesaj hediyeli şekilde bittiyse de ben bir sinemasever olarak pek tat alamadım. gerçekleşen son olayları görmemeliydik ve tadında kalmalıydı bence. neyse anladık ki üstad bu üslubunu bundan sonraki filmlerine saklamış. her ne kadar kent üçlemesine dahil de olsa arno frisch faktörüyle funny games ile bağlanıyor bu film. sanki buradaki çocuğun ileride yapacaklarına ipuçları veriyordu o film de(ki böyle oyunları sever yönetmen) lakin sonu böyle olmayacaktı. her neyse yahu. çekilmiş filmin davası olmaz değil mi.
cnbc-e ustalara saygı kuşağında 23 ocak 2008 tarihinde gösterilecek mükemmel film
haneke'nin kafasını taktığı 'nedensiz şiddet'i yine gözümüze sokup beynimize kazımaya çalıştığı film. 'nedensiz şiddet', olay örgüsünde sadece cinayette yer almaz. --- spoiler --- filmin sonunda kendisi (ve kendileri) için akılalmaz pis bir işi yapmaya göze alan ebeveynlerini polise gammazlaması ise en ağırından, nedensiz bir psikolojik şiddet uygulamasıdır gözümde. --- spoiler ---
bence benny'nin gerçekle arasına çektiği perdenin bir benzeri de anne-babanın çarpık ahlakı. nasıl ki benny'nin başına iş açan bu gerçeklikle arasındaki uçurumsa, anne-babayı yarıyolda bırakan da neyi nasıl yapacaklarını düzenleyen o çarpık kod. bu arada filmin "rahatsız edici" olduğunu belirteyim de hepimiz rahat edelim. nasıl haneke filmi başlığı lan bu, bir allahın kulu çıkıp da "hmm çok rahatsız edici bir film bence" dememiş. ayıp ayıp.
gözden kaçırılmaması gereken bir nokta da bu benny'nin hep koruma altında olması.. cinayetten sonra da koruma altında, ona hiçbir şey olmaz, o da biliyor zati bunu, çok da tınn havasında..
der siebente kontinent'ten üç yıl sonra 1992'de karıncalı ekranın devamını getiren haneke filmi. aslen filmin adı benny. ama benny bir video'dan oluşan bir karakter olduğu için benny'nin videosu da eşittir benny diyebiliriz. yersiz gibi duruyor birazdan altını dolduracağım. bir örnek olarak benny pencereden dışarıya kendi gözleriyle bakmaz. kamera aracılığıyla televizyonundan dışarıyı izler. öncelikle sütoğlan arno frisch'in yanında ulrich mühe'nin de baba rolünde daha sonra funny games'e transfer olduğunu da hatırlatayım. kısa bir giriz yapalım. çocuk, aile, medya üzerinden haber veya eğlence formatında akan şiddet ve bu üçünün miksajıyla ortaya çıkan harikulade pasta. medya eleştirisi bu filmde belki de haneke'nin birçok filminden daha fazla. film bir tarafıyla funny games'i müjdeliyorsa, bir tarafıyla da cache'ın ayak seslerini duymamızı sağlıyor. ki bu ikincisi daha önemli. çünkü burjuva vicdanı burada en temel meselelerden biri. filmin en çok eleştiri aldığı noktalardan biri uzun tatil bölümü. bu haklı eleştirinin içinde şu noktalara dikkat etmek gerekiyor. bir cinayetin ardından olayın içindeki iki kişinin bu olaydan uzak vicdan rahatlatma seansını izleriz burada. deniz, kum, develer, piramitler, ıvır zıvır... ama bir yanlarıyla da avusturya'dan haber beklerler. çok önemli bir sahne ki daha sonra cache'ın sonunu anlamlandırmak için çok önemlidir. --- spoiler --- anna, benny'yle bir akşam yatarken, "uyuyabiliyor musun" diye sorar. ve ardından ekler "istersen perdeyi kapatayım." cache'da georges'un en sonra perdeleri kapatıp uyuduğunu hatırlayalım. bendeki anlam karşılığını da söyleyeyim ki muğlak kalmasın -ki en sevmediğim kız ismidir. "vicdanın sızlıyorsa, bütün etkilere kapat kalbini ve gözlerini, daha rahat uyuyacaksın." o arada zaten anna patlar gider. benny ise önce cinayeti geri alarak durumu düzeltmiş ardından da ailesine cinayeti izlettikten sonra televizyonu kapatmıştır. ve video gibi çalışan zihni için artık cinayet yoktur. onun için kayıtsız kalabilmektedir. bu anlam olmasa benny çok gerçeküstü pilav bir karakter olarak okunabilir ki bu da filmi ve anlatmak istediğini bir hayli zedeler. öte yandan cache'da bir benny var mıdır? bu meçhuldür. bu filmde misal ailenin ceset hakkındaki planı benny tarafından kaydedilir. ama cache'da kimin kaydettiğini bilmeyiz. belki vicdan belki de tanrı gibi bir üst göz. buradan biraz burjuva ve ahlakına gelelim. öncelikle evin duvarını kaplayan warhol'ünkini seçebildiğim sanat eserlerine bakalım. sanki duvarı kaplamak için bir tüketim malzemesi gibi kullanılmış. turistik geziye çıkan burjuvanın da bir resmi çekilir burada. gittiği yerin tarihi değerine hiç aldırmadan sadece kişisel zevkleri ve sıkıntılarının peşinden ayrılamayan bir anne ve çocuğunun mısır maceraları. ha bu arada turizm firmasında gidilecek yerleri resimli posterlerden seçmenin de dayanılmaz hafifliğini de unutmamak lazım. sonra filmde pek görmediğim kız kardeş evi'nin ne iş yaptığını anlayanınız var mı? pilotluk mesleğinin bir titanik tarafı yok mu acaba? benny de bunu kendi okulunda yapar bir süre. titan demişken kenan şeranoğlu ve kenan şeranoğlu ceketini anmamak da olmaz. baba georg kızının evde pilot partisi yaptığını öğrenince sadece "niçin haber vermedin" der. daha sonraları "kızımız da iş sahibi oldu" gibi bir cümle de sarfedilir aile içinde. bir saadet zincirinin burjuva ahlakının içinde iş olarak kabul edilebilir bir meşruiyete sahip olduğunu görürüz böylece. tabii cinayetin örtbas edilmesi meselesi en malum nokta. orada baba georg'un bu yolu tercih etmesindeki kendini haklı çıkarma repliğinde oğlunun hapse girmeyeceği ancak psikolojik yardım alacak olmasının sicilinde kötü bir iz bırakacağını argüman olarak kullanması zaten filmin anafikri gibi bir şey. anna'nın tatil öncesi, okul müdürüne annem öldü yalanı atması ve benny'nin de tatil dönüşü bunu tekrar etmesi de aile içi etkileşim ve taklidin önemini göstermesi bakımından önemli. yani ulan anne ve baba ya da sahne isimleriyle anna ve georg, siz oğlunuza kızınıza hangi değerleri verdiniz ki onlardan bir şey beklersiniz. haklı olarak yargılanması gereken çocuklar değil ebeveynlerdir. --- spoiler --- filmin teknik tarafına gelirsek, stili inanılmaz l'argent üzerinden robert bresson'u andırıyordu. bresson'u da çok bilmem ama hem oyuncu kullanımı hem de kare seçimi -yakın ve detay çekimler- çok benzer iki filmin. ilk aklıma gelen para ve yazar kasa yakın çekimleri. kuşkusuz en iyi sahne cinayet sahnesiydi. araya o kadar yadırgatma efekti koysa da bu kadar can sıkıcı, iç burucu cinayet görmedim desem yeridir. son olarak, american beauty'deki kameralı çocukla -hani şu uçan torba çeken- benny arasındaki yedi farkı bulalım. 3.50/4.00
sigmund freudun tanımı olan, sosyal kuralları hiç önemsemeden saf ve katıksız bir istek ve bu isteğin yerine getirilmesi idin temelini oluşturur. id kişinin ilkel benliğidir. --- spoiler --- işte benny's video'da id tanımını biraz olsun görebiliyoruz. benny, gözünü kırpmadan bir kızı öldürebiliyor ve olayı örtbas etme telaşına düşen anne ve babasını hiç bir sosyal baskıyı düşünmeden gammazlayabiliyor. --- spoiler --- filmin yönetmeni michael haneke, bu filminde, gündelik hayatta aslında id'lerimizin ne kadar etkili olduğunu göstermeye çalışıyor izleyenlere. ayrıca haneke, toplumu ve onun problemlerini olabildiğince gerçekçi ve saf yansıtmaya çalıştığını, bunun için seyirciyi rahatsız eden sahnelerde* müzik kullanmaktan özellikle kaçındığını söylüyor.
diger haneke filmlerinde oldugu gibi "manyak misiniz? hepiniz mi hastasiniz? yok daha neler, bakamayacagim" diyerek izledigim rahatsiz film. sanattan anlamayan, duz mantikla yaklasan birisi olarak; --- spoiler --- annesi, babasinin surekli "sakin ol" demesinden dolayi rahatca aglayamayip en sonunda tatilde agladiginda benny'nin "sorun nedir?" demesi bile insanin kanini donduruyor. ama sevgili sozluk sayesinde aslinda benny'nin kafasinda bu cinayeti islemedigini dusundugunu ogrenmis bulunuyoruz (umarim dogru anlamisimdir). --- spoiler ---
--- spoiler --- sütü döken benny'nin sütü temizlemesi gibi kanı önce kendisinin bezle sonra ailesiyle temizleme çabalarını hatta benny'nin çabasızlığını izlediğimiz haneke filmi. benny büyüyünce komşu kapısına dayanıp başlarında yumurta pişirecektir. * --- spoiler ---
bu duygusal buzlaşma dedikleri duygudurum bozukluğu avrupalı, amerikalı adama/kadına özgü bir durum aslında. adamların hayatlarında bizlerin hayatlarında olduğu gibi ağır bir mücadele olmadığı için bir süre sonra yabancılaşmaları had safhaya çıkıyor. kendi hayatı için mücadele vermesi gerekmeyen birey kendinin sistem içindeki yerinin de olsa da olur, olmasa da olur bir seviyede olduğunu farkedince üşüyor. sonra bu benny pezevengi gibi gidip sebisübyan, hiçbir şeyden haberi olamayan kopilleri öldürüyor. sebep: "nasıl olduğunu merak ettim. bir şey hissetmek istedim. üşüyorum." e kız gitti orospu çocuğu? çözüm basit aslında. alacaksın bu avrupalı soğuklardan bir iki tanesini, getireceksin türkiye'ye, haftanın altı günü on iki saatten, asgari ücrete çalıştıracaksın. işe gelip giderken de toplu taşıma aracı eziyeti uygulayacaksın. on beş gün sonra tası tarağı toplayıp, "bir daha üşümez benim ruhum, anamı siksinler üşümez" deyip avrupa'ya doğru koşa koşa gitmezse, benim de adım thomas değil. ki değil de zaten.
okkadar tırstım ki anlatılanlardan bi türlü bi tarafım yiyip de izleyemiyorum bu filmi. korkuyorum abi yine ebemin haneke'sini görücem diye!!!
izlemeden önce 2 kez düşünülmesi gerekir, zira psikolojinizle oynanıldığını hissettiriyor. abimizin sosyopat ve psikopatları betimlemede çığır açmış filmlerinden sadece birisi. --- spoiler --- kızı vurduğu sahnede bir ara "domuz gibi kızı da mı gerçekten öldürdüler lan acaba" diye düşünmedim değil. --- spoiler ---
her gece bir haneke filmi ve irdelemesi kuşağının ikinci filmi olarak yazın kendisini iyice mevsimlik döngü tatilinde yerini alıp, sonbaharı göreve ısındırdığı şu sıralarda yerini alıyor. bundan sonrası spoiler ibaresi içine girecek; --- spoiler --- glaciation üçlemesinin ikinci filmi olduğunu çok açık şekilde belli ediyor. the seventh continent ile birebir uyumlu onlarca sahne ile, haneke'nin ilk filmde verdiği temayı yansıtmaya devam etmesiyle ve bizzat ilk filmdeki "uzaklaşmanın yok etmediği"ni bu filmde göstererek, ilk filme yaptığı en somut sahne ile belli ediyor bunu. zamansal uyum ile elimden geldiğince irdelemeye çalışır isem; domuzun öldürüldüğü sahnenin the seventh continent'taki balıkların öldürüldüğü sahnenin muadili olduğunu farketmemek zor iş olsa gerek. akabinde sahnenin karıncalanması ile, daha da aktarılan ve yinelenen bir sahne olduğu ortaya konuluyor zaten. film boyunca dikkatin çekilmediği tek şeyden yola çıkmak (haneke'nin the seventh continent'ın gösteriminden sonra kızın öldürülmesinin paraların klozete atılmasından daha fazla ilgi çekmediğinden sitem ettiğini de göz önünde bulundurursak) mantıklı olacaktır herhalde. "<caps>4</caps>" kardeşi olan, video dükkanının önünde çizgi film izleyip, o çizgi filmleri kiralayamayan ve çok çok büyük ihtimalle orta veya alt sınır olarak tasvir edilen bir kızın filmin başında gösterilen domuz ile aynı şekilde öldürülüp işleme tabi tutulmasını göremiyoruz. (öldürülmesini dahi göremiyoruz. haneke'nin buradaki çekimlerde kızın cesedini bilinçli olarak göstermediğini düşünüyorum.) kızın öldürülmesinden çok daha fazla olay mahalinin temizlenmesi, cesedin ortadan kaldırılması ve bu olayın ailenin üzerine patlamaması için neler yapılması gerektiğine dair olanların tartışılmasını izlememiz tesadüf değil, filmin tamamı tek celsede göz önünde bulundurulduğunda. bir diğer nokta da metal dinleyen, sigara içen isyan eden bir genci gözlemlediğimizi sanmamız için elinden geleni yapıyor haneke, bunu göz önüne sokmaktan geri durmuyor. the seventh continent'ta eva'ya indirilen tokadın yerini burada çocuğunun bir cinayeti filmlemesine izin veren, fakat klozette otururken kendisini çekmesine izin vermeyen ve buna agresif bir tavır gösteren annenin sözleri alıyor. filmler arası örtüşen bir diğer sahnenin de bu olduğunu düşünmekten kendimi alamıyorum. burada yine detaylarla işlenmiş, kişinin kişiliğinin şekillenmesinde sosyal yaşamın en büyük faktör olduğunun tasviri var. olayları dışarıdan gözlemleyen insanların "ay çocuğa bak, yaptığı ne kadar da ayıp, nasıl yozlaşmış" gibi tavırlarının arkasında kendi görmemek için hayatları boyunca çok büyük çaba harcadıkları hal ve tavır bütünü var, gösterildiği üzere.. para her ne kadar ilk film kadar olmasa da, yine ön planda. fakat bu sefer direkt olarak nominal değerden ziyade, üstü kapalı ve daha göndermeli bir yolu seçmiş haneke. "para kazanmanın" sanat olduğunu söyleyen ve bunun üzerinden pop art akımını çıkaran andy warhol'ün marilynler çalışması defaatle kadraja alınarak ima ediliyor bu. benny'nin üst sınıf bir ailenin çocuğu olması ve tatil için mısır'a gitmesi gibi detaylar da bunu ima ediyor bana kalırsa. --- spoiler --- son olarak diyebilirim ki, bu film the seventh continent'tan çok daha üstü kapalı ve "profesyonel" şekilde altmetinli olmuş. ilk izleyişte kaçırmış olduğuma inandığım bir sürü şey vardır elbet.
filmleriyle seyirci üzerinde çarpıcı etkiler bırakmayı ve düşündürtmeyi amaç edinmiş michael haneke'nin, düşündürten ve gidişatı sorgulatan filmlerinden biri daha. benny'nin o soğukkanlı şekilde işlediği cinayet zaten ürpertici ama, ondan sonraki karelerde sergilediği duyarsızlık insanı gerçekten ürperten tarzda. hele de babasının olayı nasıl halledeceklerini düşündüğü ve plan yaptığı sahneler dünyanın gitgide şiddete eğilimli hâle gelişi, şiddeti kanıksaması ve duyarsızlığı konusunda daha bir dehşete düşürüyor.
3. sayfa haberine haneke yaklaşımı. dün şunu gazetede görünce aklıma geldi: http://dunya.milliyet.com.tr/…2/1491893/default.htm
duygusal buzlanmanın en buz filmi. benny, gerçek olamayacak kadar duygusuz bir ergen. filme genel olarak bakarsak bir yanda refah düzeyi gelişmiş bir toplumun orta üst bir ailesi. diğer yanda kazan gibi kaynayan bir dünya, dağılmakla meşgul sovyetler, bosna vb. "dünya ve sen, farklı sebeplerle de olsa kendinizi yiyip bitiriyorsunuz ey almanya. ama toplumsal ama bireysel" diyor haneke.
izleyeli çok uzun zaman oldu ancak domuz sahnesi hala aklımda. kafanızda benim gibi earthlings'deki sahnelerle de birleştirirseniz bunu, herhalde ömür boyu unutmazsınız. zaten bu entryi girerek bunu tescilliyorum, kafamı sikeyim.
--- spoiler --- benny hiç tanımadığı masum bi' kızı hiç nedensizce -gerçi sonlarda babası 'neden' diye sorduğunda 'nasıl olduğunu görmek istedim' gibi bir cevap verir- öldürmüş, akşam anne babası ile salonda durum değerlendirmesi yaparken "acıktım ben" der annesine. anne mutfağa bir şeyler hazırlamaya gider. --- spoiler --- zıkkım ye benny e mi
klasik bir haneke filmi. o nevi şahsına münhasır yapısıyla, genel olarak müziksiz anlatımıyla, sıkmayan ve aksine içine çeken durgunluğuyla gayet güzel bir film. oyunculuklar (özellikle arno frisch'in oyunculuğu) gayet başarılı. film için getirilen "soğuk", "buz gibi" yorumlarına ben de katılıyorum. yönetmen her zamanki gibi güzel bir atmosfer sunmuş. --- spoiler --- çoğu kişi benny'nin işlediği cinayetten çok ailesinin soğukkanlılığına ve olayı ört pas etme çabasına takmış kafayı ama bence asıl düşünülmesi gereken benny'nin işlediği cinayet, fütursuzluğu, olay sonrasında rahatça telefonda konuşabilmesi, ailesinin olayı öğrendiğideki vurdumduymazlığı, annesi ağladığında her şey çok normalmiş gibi "ne oldu?" diye sorabilmesi... tüm sorun benny'de yani. ne olacağını merak etti diye cinayet işleyen bir çocuktan bahsediyoruz. ailesinin soğukkanlılığı bir ölçüde şaşırtıcı olabilir ama çoğu anne babanın yapacağı şeyi yaptı anne ve baba. yani ben bir cinayet işlesem hiç sanmıyorum ki annem beni güle oynaya polislere teslim etsin. keza benim de bir çocuğum olsa ve böyle bir yanlışa sürüklense göz göre göre onu adaletin huzurlu kollarına emanet etmezdim. yani demek istediğim benny'nin yaptığı şey, anne ve babasının yaptığı şeyden daha korkunç, vahşice ve tüyleri diken diken eden bir şey. anne ve babanın evlatları %100 suçlu da olsa onu korumaya çalışmaları, olayı ört pas etme girişimleri çok da anlaşılmaz değil. kaldı ki zaten mısır tatilinde anne en sonunda vermesi gereken reaksiyonu veriyor. büyük ve korkunç bir tuhaflık yok. ve yine benny'ye geri dönmek gerekirse, benny'nin ağlayan annesine "ne oldu anne?" diye sorması bu karakterin problemli olduğunu gösteriyor. işlediği cinayetten sonra güle oynaya mısır'a tatile gitmesi, orada videolar çekmeye devam etmesi ya da olay ortaya çıktığında acıktığını tüm fütursuzluğuyla dile getirebilmesi korkunç. --- spoiler ---
perdelerini açmayan ama odasının manzarasını kamera aracılığıyla canlı olarak televizyondan izleyen bir adet benny'nin hikayesidir. bana kalırsa televizyonu televizyonun programlandırıldığı en mühim amaç için kullanır, benny. biz ona bağlandıkça, kutu'nun içindeki herşey perdelerimizi çekip herşeyi kutu aracılığıyla izlememizi, hayatı kutu aracılığıyla yaşamamızı sağlamıyor mu?
durduk yere geren, geren, geren film... filmde bir olay yoktur, doğru düzgün korku öğesi yoktur, gergin replikler yoktur, paranormal activity izlemişten beter çıkarsınız yine de sinemadan. günlerce domuzlar aklınızdan gitmez. tipik haneke işte...
biraz sert olacak ama, bu filmi izledikten sonra "ailesinin ne suçu var ki, bütün suç benny'de" vb. demeçlerde bulunmak, yönetmenin çabasını görmezden gelmek, filmin üzerinde durduğu "sorunları" olduğu gibi kabul etmek ve tam da şikayetçi olunan "ahlak yoksunluğuna" örnek teşkil etmektir. --- spoiler --- bir kere, yönetmenin üzerine defaatle bastığı bazı şeyler var. mesela, filmde bir çok sahnede benny'nin kişiliği üzerinde ailesinin ne gibi bir etkisi olduğunu görüyoruz. bu çocuk ablasından gördüğü saadet zincirinin benzerini okulunda kuruyor, babasının domuz öldürdüğü videoyu tekrar tekrar seyrediyor, daha sonra o silahla gidip bir kızı vuruyor. belki de gerçekçilikten ödün vererek, yönetmen bu taklit etme mevzusunun üzerinde duruyor. dahası da var, çocuk ile anne babası arasında mücerret bir ilişkiden fazlası yok. der siebente kontinent'te de gördüğümüz, ailenin çocuklarına sevgisini gösteremediği sahneler, ana-baba ile çocuk arasına giren belli belirsiz resmiyet, bu filmde de muhtelif sahnelerde (örneğin babasının benny'ye onu çok sevdiğini söyleyemediği sahne) önümüze konuyor. ebeveynleri, çocukla doğrudan bir bağ kurmak yerine, ona en pahalısından televizyonlar, kameralar döşeyerek üzerinlerine düşeni yerine getirdiklerini zannediyorlar. oysa bu yapaylık, çocukta sevgi gibi, empati gibi önemli duygularda yoksunluğa neden oluyor, kişiliğinin gelişiminde bir şekilde rol alması gereken aile, bu yükü televizyonun üzerine atıyor, bu da bireyin gerçeklik algısında sakatlığa yol açıyor. filmlerden* öğrendiklerini hayata aktarıyor. ama ailenin o kadar da hakkını yemeyelim, çocuğun üzerinde menfi de olsa bir etkileri oluyor: çocuğa şiddet uyguluyorlar. der siebente kontinent'te anne ne yapacağını bilemeyince kızına tokat atıyordu, burada da babanın sırf saçını kestirdi diye çocuğu azarladığını, bir başka sekansta çocuğun yüzünü elleriyle sıkıştırarak sarstığını görüyoruz. (burada entry'nin genel çizgisinden biraz sapıp bir iki açıklayıcı kelamda bulunmak gerek. yönetmen bu şiddet sahnelerine dikkat çekmeye çalışmış, şiddeti estetize etmemiş, aksine onu kötü gösterecek her şeyi yapmıştır. yine de, yurdum insanı bu sahneleri izlediğinde, "ne var yani, abartıyor" diyebilir. zira bu ülkede şiddet o kadar meşrulaşmıştır ki insanlar mahkumlar hakkında "iyi işte, hapiste şişlerler ibneyi" vs. diyebilmektedir. tecavüz sonrası, "e, o da açmasaydı bir yerlerini" diyen zihniyet, notları kötü geldi diye oğlunu döven zihniyet, daha sonra bu zihniyetin etkisiyle ortaya çıkan hasta ruhlu evlatların korkusuyla kızlarını sokağa salmamaktadır. entry'yi yavanlaştırdığım için özür dilerim, şuraya bağlayacağım. bizim gibi üçüncü dünya ülkesi insanlarına bu tip şiddet sahneleri tırışka gelebilmektedir, normaldir de. lakin her eser, kendisine meydan veren zihniyetin bir ürünüdür, bu bağlamda bir eseri ihtiva ettiği zihniyetin dışında bir perspektiften yorumlamak* doğru bir tutum değildir. bu türden bir tutum bizi "ne var yani, hangi anne baba olsa aynısını yapardı" gibisinden yargılara götürür. bu da başta belirttiğim üzere hatalı bir tutumdur, yönetmenin emeğinin görmezden gelinmesidir.) filme ve haneke'ye daha yakından baktığımızda ise asıl resmin daha da vahim olduğunu görürüz. aileyi bu davranışlara yönelten bir sistem vardır ortada. sistemin kendisi kokmuştur. bu bağlamda haneke'nin diğer filmlerinde de** ele aldığı aileler birer numuneden fazlası değillerdir, asıl sorun sistemdedir. bu filmde de, benny'nin annesinin ve babasının çok kalifiye işlerde çalıştıklarını, hayat standartlarını belli bir refah düzeyine getirmelerinin* ancak bu şekilde mümkün olduğunu görürüz. andy warhol üzerinde zaten durulmuş, bir imge olarak iyi okunması gerektiği kanısındayım. --- spoiler --- toparlarsak, benny sadece sonuçtur. hatta belki bir kurbandır. elbette masum değildir ancak tüm külfetin benny gibilerin üzerine yüklenmesiyle, onların tek tek ıslah edilmesiyle bir yere varılamaz. sistem yeni benny'ler yaratmakta güçlük çekmez. bu bakımdan ailenin tutuklanması manidardır, ama yeterli midir?
