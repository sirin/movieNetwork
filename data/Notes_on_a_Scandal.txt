başrollerinde cate blanchett ve judi dench'in oynacağı duyurulan yapım aşamasında bir film. öğrencisiyle cinsel ilişkiye girdiği iddia edilen bir öğretmenin dramını konu alıyor.
k. amerika'daki versiyonlarindaki adi what was she thinking :notes on a scandal olan zoe hellerin 2003 yilinda yayinlanan romani. londra'daki bir okulda seramik ogretmeni bir kadinin (sheeba) resit olmayan ogrencilerinden biriyle yasadigi ask illiskisini ve sonuclarini anlatir. anlatici rolunu ustlenen karakter barbara ingilizce'de spinster diye gecen kiz kurusu kivaminda tarih ogretmeni bir kadindir. sheeba 40larinda evli ve biri 11 yasindaki down sendromlu oglu olmak uzere iki cocuk annesi bir kadindir. butun karakterler nefis bir kurgu icinde birbiriyle paslasmaktadir. cok nazik bir konuyu cok derin karakter analizleri yaparak zekice anlatir heller.
filme de uyarlanmis zoe heller romani. cate blanchet'in sheeba'yi judi dench'in de barbara'yi oynayacagi film 2006'da gosterime girecekmis. senaryosunu patrick marber yazmis, yonetmeni de richard eyre imis.
dame judi dench ve cate blanchett gibi rüştünü çoktan ispat etmiş iki kadın oyuncuyunun karşılıklı olarak fena halde döktürecekleri film. özellikle bu ay itibarıyla hızlanan oscar yarışında akademi'nin dikkatlerini çekmeleri hiç de zor olmayacak gibi. şimdi, bir de burada filmin trailer'ı mevcut ancak seyredip seyretmemek size kalmış çünkü bu trailer daha çok bir synopsis'e benzemiş. yani neredeyse iki dakikada filmi seyretmiş gibi oluyorsunuz: http://www2.foxsearchlight.com/notesonascandal/
judi dench ve cate blanchett ikilisinin karşılıklı olarak oyunculuk senfonisi sundukları muhteşem film. sağlam senaryosu ve güzel uyarlaması, iyi dağıtılmış soğuk ingiliz esprileri ile kesinlikle arşivlik. 92 dakikanın nasıl geçtiğini anlamıyor insan. richard eyre'nin yönettiği film bir okula yeni atanan öğretmenin, okuldaki eski bir öğretmen tarafından hayatının didiklenmesini sonrasında yaptığı bir hatanın bütün hayatını alt üst etmesini anlatıyor. oscar'ı paylaştırmalılar ikisine kesinlikle. önümüzdeki birkaç yıl için "seyrettiğim en iyi filmlerden" tanımlamasını kullanabilirim. cate'in gazetecilere çıkıp 'here i am' diye haykırdığı yerde sinema koltuğuna tutundum resmen.
2 mart'ta sinemalarda. http://imdb.com/title/tt0465551/
kesinlikle sinemada izkenmesi gereken muhteşem bir yapım. kesinlikle sadece afişte göründüğü gibi bir film değil. bence müzikler de olaya son derece katkıda bulunmuş. insan resmen çakılıp kalıyor olduğu yerde film boyunca.
yalnızlığı aşağılayan bir film.
sevginin portakal gibi dilimlenip, ruhumuzu okşayan, özbenliğimizi tatmin eden kişilere sunulamayacağını; pazarlık konusu yapılamayacağını, sevginin bir tahakküm etme aracı değil, bir kendini bilme, bilerek verme, bir kabulleniş hali olduğunu anlatıyor. barbara kendi sevgisizliğinin sancısını çeken bir kadın. kırılganlığının nedeni, eski yaraları ve o yaraların çıkardığı kötü kokular muhtemelen. sheeba'nın kocası ve kızının umursamaz ve kaba davranışları, meslekdaşlarının temkinliliği, sheeba'nın kedisinin ölümü karşısında gösterdiğini düşündüğü duyarsızlığı, barbara'nın terkedilme, vazgeçilme, sevilmeme korkusunu kışkırtıyor. barbara, yine muhtemelen orta sınıf bir ailenin çocuklarına düşmanları gibi davranan, emirler yağdıran, yasaklayan, ihmal eden, katı kurallar uygulayan bir anne-babanın kızıydı ve o yüzden çocukken dünyaca tanınan biri olacağı hayalleri kuruyordu. bir yalnızlık senfonisi bu film. seni seviyorum derken, sen de beni sev, sevmeni istiyorum dediğimizi; dostluk diye masum bir kılıfın altında sakladığımız duygularımızın aslında çoğu zaman, karşımızdakinin acizliğinin üstüne kurulu bir güç elde etme isteği olduğunu hatırlatıyor ya da sorgulatıyor gerçekten öyle mi acaba diye. ihtiyaç duyulma, delice ihtiyaç duymanın bir başka biçimde tezahürü değil de ne? kıskançlığın kökünü, sevgi değil, sevmek hiç değil, senin olmayan, haketmediğin bir şeyi sahiplenme arzusu besliyor. barbara belki de o yüzden, kendi çapının o kadarına yetmediğini içten içe bildiği halde her yarışta birinci gelip kazanmak, bir başka deyişle dünyaca tanınmak istiyordu. yalnızlık doğanın insana (bazısına) kestiği bir mahkumiyet. ilahi bir parmak işaretliyor üstünü; senin hayat döngüsünde devamlılığın istenmiyor diyor. ağır, paslı kara bir kapı gibi kapanıyor üstüne ömür boyu yalnızlık. film, bu kehanetin gerçekleşen bir örneğini gösteriyor sadece.
barbara tipleri yalnızca kurgusal dünyalarda değil, "gerçek" denen dünyada da mevcuttur. beware!
"bana bir arkadaştan daha fazlası lazım" cümlesi üzerine yeterince düşünmedikçe, ve bilhassa barbara'nın [dench] yalnızlığını anlattığı monoloğu sindirmedikçe, bu filmin [ve muhtemelen kitabın] bize anlatmaya çalışmadığı şeyi zor anlarız. bitişi biraz basmakalıp ve can sıkıcı olsa da [spoiler] fatih özgüven'den alıntılıyorum: "barbara'nın 'hastalıklı' zihninden akan film, sonunda psikopat, kız kurusu bir lezbiyenin okulumuz, mahallemiz, giderek insanlık için ne büyük tehlike olduğu sonucuna varıyor. tennessee williams böyle yapmazdı beyler. hannibal lecter'le karıştırdınız galiba." [spoiler], "ilişki gerilimi" türü filmlere yeni ve iyi bir örnek daha. mekan tipik londra, basın tipik ingiliz bulvar basını olsa da filmi herhangi bir şehirde geçiyormuş gibi algılamak mümkün olabilir. ama "odasına kapanıp yazılar yazan" insan figürünü hangi uygarlıkla ilişkilendirebiliriz, hmm evet. peki devam edelim, filmlerde ve şarkılarda üstünde zevkle tepinilen "yalnızlık" lafını ağzımıza alırken dikkat etmeye çağrılıyoruz. yalnızlık, ara sıra pek bi' afili olan bir şey değildir, hele ki göreli bir bakış attığımızda; yıllarca biriktirilen, barbara'nınki gibi bir çıkmaza, oğuz atay'ınki gibi hüzünlü bir göçe, orhan pamuk'unki gibi bir başarıya evrilen bir yalnızlıkla 'bu aralar çok yalnız' olmanız arasındaki siklet farkını gözden geçirmenizi salık veriyor film. yine sayın özgüven'e katılarak; filmin genel ahlakı ters köşeye yatırarak barbara'nınki gibi yaşamlara övgü niteliği taşıyacağını sanarak, saflık ve iyimserliği ['kötümserliği'] mükemmel bir uyumla birleştirdiğimi de kabul etmek zorundayım. bu duygu selinden uyandığım nokta da zaten filmin kör göze parmak dönüm noktalarından biri idi, çok utandım, nitekim siz de barbara'yı severseniz, o sahnede filmi kafanızda bitirebilirsiniz. ayrıca fit but you know it* ayrıntısını kaçırmayan lazer altyazı: fono film, neden 'wirginia woolf' dedi, onu da anlamış değilim. o da dubya'yı andırsın diye mi?
(bkz: philip glass)
dupeduz gerilim filmi. insanin icini burkuyor, bir garip oluyorsunuz, yerinizde bir oraya bir buraya kaykilip, geriliyorsunuz. kendiniz ile basbasa kalamayip, ikide bir etrafinizdaki insanlarin gozlerinin icine bakmaya basliyorsunuz, sonra da yakalaninca gozlerinizi kaciriyorsunuz. "iki dakika durdurun filmi bir yuruyeyim, acilayim yahu..." diyesiniz geliyor. offf, sikintilar basiyor... iyi senaryo, iyi oyuncular, iyi film... the constant gardener, the last king of scotland, the wind that shakes the barley ve the queen ile gectigimiz iki senenin sinemalardaki ingiliz cikarmasinin yeni bir parcasi.
sıradışı bir konu, etkileyici bir kaç sahne ve oyunculuk şov olarak özetleyebiliriz.
tamamiyle iki büyük oyuncunun sanatı üzerine kurulu, yavaş temposuna rağmen izlerken insanı sarıp sarmalayan, mimiklerden fışkıran duygularla altüst olduğunuz çok başarılı bir film....
insanın acılarını, yalnızlıklarını, zoraki sığınmalarını olabilecek en gerçekçi yönleriyle terennüm eden; ahlaki değerler ve toplumun baskısı yaptıklarımızı/ yapacaklarımızı ne kadar etkiliyor, ne derler korkusuyla mı hayatlarımızı sürdürüyoruz, neden neden sorusuna cevabımız yalnızca " istedim" olamıyor, arzularımızı kısıtlama ihtiyacımız, doğuracağı sonuçlardan korkmamızdan mı kaynaklanıyor gibi cevabı çok da kolay olmayan sorularla sizi baş başa bırakan, baş ağrıtan lezizane.
başrolde oynayan oyuncuların resmen oyunculuk dersi verdiği sevgi üzerine yoğunlaşmış film. --- spoiler --- sheba nın öğrencisiyle sevgili olması bence kocası ile olan yaş farkıyla açıklanabilinir.zira kocası ile yanyana durduğunda filmde de dendiği gibi baba-kız imajı çizmekte.belkide bu çarpıklık ve kocasının yerine geçme arzusu öğrencisine bu kadar yakınlaşmasına neden olmuştur... ayrıca barbara nın zaman zaman kıskançlığa varan bakışları filmin en çarpıcı yerleri.barbaranın sheba ya olan aşkı judi dench tarafından çok güzel oynanmış --- spoiler ---
oyunculuklarinin etkileyiciligi disinda filmin akisi icerisinde senaryo geregince asprey ve nicole farhi gibi ingiliz moda markalarinin reklami yapilan filmdir.
baştan sona kalite ile bezenmiş film. yönetmen, senaryo ve tabii ki oyuncular çok çok başarılı. öncelikle elimizdeki hikaye gerçekten etkileyici. kendisinden yaşça büyük kocası, depresif kızı ve down sendromlu oğlunun arasında yalnızlık çeken oldukça çekici bir öğretmenin yeni geldiği okulda yaşadıklarını izliyoruz. aslında filmin konusu bu gibi görünse de okulun eskilerinden yaşlı, kuralcı ve buz gibi bir surata sahip barbara'nın yaşadığı yalnızlığa yeni hoca sheba ile son verme hayalleri filmin konusu. --- spoiler --- barbara'nın önceden yaşadığı reddedilme ve sonrasında yaptıkları ne kadar takıntılı olduğunu gösteriyor. sheba'ya olan sevgisi ise gittikçe büyük bir takıntıya dönüşüp yalnızlığından kurtuluş için tek çözüm gibi gelmeye başlıyor. bu sırada sheba da arzularına gem vuramayıp öğrencilerinden biriyle sevişmeye başlıyor. öğrenciyi oynayan çocuk baktım 17 yaşındaymış. adam daha reşit olmadan cate blanchett gibi bir dilberle de sevişti ya, bu dünyanın adaleti yok arkadaş. neyse bu sırrı öğrenen barbara kafasında sheba'yı kendine bağlama planlarını yapıp uygulamaya koyarken sheba ise arzuları ve gerçekler arasında sıkışmış bir şekilde bocalamakta. barbara rolünde judi dench adeta ders veriyor. mimikleri, bakışları, ses tonu yani herşeyiyle kusursuz. ingiliz sinemasının aliye rona'sı mübarek. burdan da sayın rona'yı saygıyla anıyor, allah düşmanımın başına böyle insanlar vermesin diyoruz. --- spoiler ---
müziklerini philip glass yapmıştır.
"tight" diye nitelendirebileceğim bir film. türkçe'de iyi bir karşılığı yok. yapmak istediğini kusursuz yapan filmler için aklıma geliyor. gereksiz taramalara girmiyor, süslemiyor, püslemiyor. ama benim de gözüm boyanmış olabilir. dvd eklentisi olarak judiyi, cate'i ve bill'in sigara molasını göstersen ben yine cumhuriyet kadını gibi "bravvvoowww" diye alkışlarım. ben o kadar tight değilim, kusurluyum.
iki sevgilisinin yas ortalamasini alarak aradigini bulan istatistikci bir kadinin macerasinin konu alindigi bir film.
romantizm akımının göstergesi bir film. kadının yaptığı etik olarak ne kadar yanlış da olsa kendimizi onun yerine koyunca çaresiz hissettirip yaptığını etrafındaki etkenlerden dolayı kabul edilebilir gösteriyor. öte yandan barbara karakteri ise tiksinti uyandırıyor. izlerken "o yaşta bir öğrenciye nasıl güvenebilir insan?" dedirtip, yaşlı kadınla güven problemi yaşayınca önyargıyı yıkabiliyor. bir de oyunculuk dersi.
evet oyunculuklar iyi (hatta dört dörtlük) evet senaryo iyi, evet kurgu iyi. filmdeki ana hikaye izleyicinin gözüne sokulmadan veya dramatize edilmeden işlenmiş. filmi izlerken zihinlerde pek çok soru da beliriyor, ancak cevaplar da örtünün altında sunulmuş izleyiciye. sıkmayan, germeyen, su gibi akıp giden bir film. --- spoiler --- belki de sheeba yorucu hayatında bir soluk almak istedi, belki de kocasıyla yaşadığı ilişkiye tersten bakmak, ve kocasının yerinde olmak istedi. barbara ise tam bir cadı, insanların hayatını mahvetmekten zevk alan bir nevi asalak. çünkü yaşadığı süre boyunca kendine ait bir hayatı olmamış, takıntılarıyla yaşlanmış. bu sebeple özgür ruhlu sheeba'ya kapılıyor, ve onu kendine tutsak etmek istiyor. --- spoiler ---
nedense adını öğrenince mahkeme salonlarında geçiceğini zannettiğim film.
--- spoiler --- kedisiyle yaşayan yalnız bir kadın olan barbara ile çalıştığı okula yeni gelen sheba'nın dostluklarının başlangıcına ve gelişimine tanık oluyoruz. sheba'nın öğrencisi ile yaşadığı aşk barbara tarafından sheba ile yakınlaşmak için bir sır olarak ustaca kullanılıyor. farkediyoruz ki (yani ben sonradan farkettim) barbaranın amacı farklı imiş. böylelikle film iki yasak aşk ekseninde ilerliyor ve siz gözünüzü kırpmadan izliyorsunuz. ha belki de gözleriniz doluyor bir sahnede. tamam, kimsenin dolmamış olabilir ama barbara'nın kedisinin uyutulduğu sahne beni etkileyen sahnedir. --- spoiler ---
judi dench ve cate blanchett ikilisin karşılıklı olarak fena halde döktürdükleri, oyunculuk nedir diye ders verdikleri gergin film. cate blanchett öğrencisi ile ilişki yaşayan öğretmen (sheeba), judi dench ise sheaba'ya takık yalnız kadın (barbara). film boyunca konudan sebep çok gerildim. hayır her şey bu kadar gerginken philip glass da yaptığı müziklerle iyice tuzu biberi olmuştur. çok uzatmaya gerek yok sırf kadın oyuncuların muhteşem performansı için bile izlenir.
"bir kadının hatası, bir başkasının fırsatı" cate blanchett ve judi dench hakikaten de muhteşem bir iş çıkarmışlar filmde. ancak filmin tek iyi yanı bu değil. senaryo zoe heller'in romanından uyarlanmış ki, filmi izlediğinizde bir de kitabı okumak arzusu sarıyor bünyeyi. yalnız ve sosyopat bir öğretmenin zayıf kişilikli bir öğretmenle yolunun keşismesini konu alıyor film kabaca. ancak esas konuya çok da bağımlı olmayarak, aralarda yapılan, hayat üzerine, sosyal yaşam üzerine, sınıflar üzerine, eğitim üzerine ve hatta sistem üzerine şahane tespitler de cila olmuş adeta. yönetmenin de ayakları yere pek sağlam basıyor üstelik. bir de filmin müziklerini philip glass yapmış ki, cila üzeri cila olmuş o. "bu okula çevrenin yeni yetme işçi sınıfı gelir. geleceğin tesisatçıları veya tezgahtarlarıdır onlar. şüphesiz teröristler de çıkacak aralarından. eskiden sigaralara veya müstehcen mecmualara el koyardık. artık bunların yerini bıçaklar ve kokain aldı. üstelik buna "ilerleme" deniyor." "sheba gibiler yalnız olmanın ne demek olduğunu bildiklerini zannederler. ucu bucağı olmayan yalnızlıklara varan yolculukların birikimini bilmezler. hiç bilmezler. hafta sonunu çamaşırhaneye gitme hadisesi etrafında bina etmenin ne olduğunu... veya otobüs biletçisi kazara temas ettiğinde iliklerine dek işleyen bir hasret ürpertisi hissedecek kadar müzmin bir el değmemişlik içinde olmayı. bunlardan onun gibilerin haberi bile yoktur."
filme genel bir değerlendirme çekersem : söyleme sırrını dostuna, söyler sırrını dostuna.
yalnızlığın ve aşırı sevgi beklentisinin bir insana neler yaptırabileceğini ve toplumda birçok kişinin kendi hatalarına bakmadan başkalarını nasıl da eleştirdiğini güzel vurgulayan bir film.
cate blanchett'in rolunun hakkini cok iyi verdigi ancak judi dench'in oyunculuk olarak tabiri caizse rol arkadasini ezip gectigi film.
