turkce adi 'yedinci kita' olan film.
1989 yapimi, kan donduran bir michael haneke eseri.
kent uclemesi'nin ilk filmi.
hayatın anlamsızlığında bireyin çırpınışları.
--- spoiler --- hikayemiz gercektir,haneke miz saldirgan ve rahatsiz edici tavirli,filmimiz ise superdir. biz; esyalarin dakikalarca yok edilmeye ugrasildigi kismin,gozumuze gozumuze sokulmasindan bazen rahatsizlik duyup,cokcada sado/mazo bir zevk aldiktan sonra, yokedilen cansizlarin bir anlam ifade etmemesinin yaninda eva nin dagilan akvaryumdan olume ucan baliklar karsisindaki tepkisinin,yari cocuksu hissiyat,yari canliya deger verme gudusunun yansimasinin verdigi uzuntu dahilinde neye ugradigimizi sasirir sinir krizine gireriz. --- spoiler ---
modern hayatın sülüklerine, böceklerine, tüketici sürüngenlerine, medyadan öğrenen maymunlarına.... gibi ifade kalıplarıyla aşağılama zincirini uzatabiliriz. zira efendim filmimiz, rasyonalizmin aklı bedene, duygulara ve doğaya karşı duyarsızlaştırdığı, zamanı en küçük algılanabilir birimine kadar planlamaya çalıştığı, insan varlığının hesaplanabilir niceliksel bir öğe haline geldiği toplumlarda, insanın düşmekte olduğu varoluşsal durumu anlatan bir başyapıttır. efendim bu filmin karşısında hiç kanınız donmasın. bilakis 'anlatılan senin hikayendir' savsözünde olduğu gibi, otoriter modernite yolunda hızlı adımlar atma çabasındaki toplumumuzun gideceği yer de burasıdır. film atalet içindeki ve modernliğe tam teslimiyet halindeki eğitimli orta sınıfın durumunu anlatıyor hiç tartışmasız. kurgusu, planları, görüntüleri bize insanları değil "nesneleşmiş ilişkiler içindeki insanları" anlatmaktadır. aynen marks'ın ve lukacs'ın anlatmaya çalıştığı şeydir bu. peki ya sonuç? üretimhanenin bant sisteminin planlamacı mantığını toplumunun ontolojik temeli haline getiren bir toplumsal formasyonda eninde sonunda öz yıkımın makro ya da mikro faşizmler olarak gerigeleceğidir. avrupa makro faşizmlerini yaşamıştı. rasyonel demokratik toplumlar kurmak için hamle yaptığında ise mikro faşizmlerini yaşayacaktır. haneke'nin diğer fimleri de bu gerçeği tüm avrupa geneline yayarak anlatır bize. vs. vs. vs. ancaaaaak: haneke bizi kandırır. perdede balyoz ekranın üstüne iner, funny games'te psikopat arkadaşımız ekrandan bize bakarak bunun bir oyun olduğunu dile getirir. ya daaaaaa demektedir ki haneke amcamız bu menfii durumlar fiilen yaşanmakta olsa da, söz konusu yaşantılar bütün bir topluma genelleştirilemez. zira temsilin gösterdiği kadarını gerçekliğin yerine ikame edersen ekranın tepesine balyozu yersin ve geriye sana hiçbir şey göstermeyen karlı bir ekran kalır. benny de bize ne demişti? dışarıdaki dünyayı ekrandan izlemek bana daha sahici geliyor. ekranı yani temsili ya kırarsın ya da o ekran dönüp dolaşıp senin ayağını yerden kaydırır. burada ekranın yalnızca televizyon olmadığını belirtmeme bilmem gerek var mı? neticede haneke, seyrettiğimiz o harika filmlerinin, gerçeklik düzlemini değil yalnızca ekranın iki boyutlu düzlemini gösterdiğini laf arasında sokuşturur bize. şimdi 3. paragraftaki rasyonel demokratik toplumların kulağa pek de o kadar kötü gelmediğini düşündüğümüz halde tarafımızdan neden kötü bişeymiş gibi telakki edildiğini soracaksınızdır elbet. sordunuz mu? neden? çünkü rasyonel demokratik toplumlar temsili siyasal sistemlerdir de ondan!! yaniii merkezi, hiyararşik ve bürokratik toplumlardır. (edit) velhasıl temsili kırınız efendiler temsili.. temsili kırdığımızda varlık karşımıza sonsuz bir çoğulluk ve içkinlik olarak açılacaktır. tüm egemenlikleri ortadan kaldırmak üzere... nerdeeeeen nereye, bakınız bir film nelere vesile oluyor.
bir insan nasil yok edilir ? intahar bugunu, simdiyi yok etmek ise yedinci kita gelecegi, gecmisi ve simdiyi yani mevcudiyetin tum izlerini silmeye yonelik eylemler sinsilesi iceren bir siddet filmi. ilk bolumde, yonetmenin hedefi gelecegi yok etmektir. oncelikle bizim sanki sonsuza dek surecekmis gibi dusunup sonsuz donguye kapildigimiz ogeler birer birer yok edilir. aboneliklerimiz, sanki ayni evde, ayni sehirde sonsuzda dek surecekmis gibi gozuken, her ay genel giderlerimiz kapsaminda degerlendirilen abonelikler birer birer iptal edilir. ardindan isimiz, okulumuz, her bireyin hayatinin birincil hedefleri olan iyi bir is, iyi bir okul. aile bireyleri istifalarini verirler ya da ayrilicaklarini deklare ederler. komsulara, ese dosta uzun sure etrafta bulunulmayacagi haber verilip iletisim tamame kesilir. sonra gelmeyen gelecek icin biriktirilen, insanin gelecegenin garantisi bankadaki tum para cekilir. sonra dunyanin maddesel zevkleri ile vedalasilir, en iyi sarkuteri ve saraplar alinir, bol miktarda, eve stoklanir. daha sonra filmin en siddetli bolumune gelinir. gecmisi yok etme bolumu. tum resimler, tum mobilyalar, okul karneleri, cocugun yaptigi resimler, ozel gunlerin biricik yansimalari olan resimler, karalamalar. evdeki tum esyalar, kiyafetler. isin en aci tarafi bu siddetli yok etme, silme hareketinin korkunc soguk, uzak ve daha da acisi sistematik sekilde yapilmasidir. filmi seyrederken dusunurum, hani insan en sevdigi kimi zaman ozenip sik giymedigi elbisesini, dugun fotograflarini yirtarken neler hisseder, nasil olur da bu kadar ifadesiz, duyarsiz bir ifade ile bu siddeti uygular. bir insani kendinden bu kadar uzaklastiran sey nedir ? ya da belki kendimiz dedigimiz bu kadar sacma sapan seyden vazgecirip kendimize, ozumuze yakinlastiran sey nedir ? ve son bolum. geriye kalan tek zaman; simdiki zaman ve bedensel mevcudiyet.
aka the seventh continent ve ne yazik ki kisitli sayida vhs formatinda basilmis olan filmi amazon.com gibi siteler 90 $'lar civarinda satmaktadirlar.
(bkz: luddism)
"the film is about the life of georg, his wife anna and their daughter eva over a period of three years: it is the story of a successful career, it is the story of the price of conformity, it is the story of mental short-sightedness, it is a family story and it is the story of a lived consequence." *
--- spoiler --- haneke'nin mukemmel filmi. dvd sinde bir de special features mevcut, haneke ile yapilan bir roportaji gorebiliyoruz. roportajda haneke filmin her hangi bir "gelismis" ulkede gecebilecegini, "gelismekte olan" ulkelerin daha baska sorunlari oldugundan dem vuruyor. bir de filmin izlendigi butun yerlerde anne ve babanin cocugu oldurmesinden ziyade paralarin tuvalete atilmasinin ve baliklarin oldurulmesinin daha cok tepki cektigini soyluyor. cok da dogru sahsen ben de izlerken "o paraya ihtiyaci olan cok kimse vardir be yapmayin" diye dusundugumu yadsiyamayacagim. bir de sabahi aksami duzenli olmayan bir insan olarak o yeknesak, sikici duzenin bana biraz cekici geldigini de yadsiyamayacagim. filmin basindan beri kari koca hic sempatik gorunmuyor ama yine de bu dunyada varolma bicimini bir sekilde becerebilmis gibi gorunuyorlar. sabah 6 da kalkma, hatta bazan sabahin 6 sini seksle karsilama, islerindeki bogucu sikici konusmalari dinleyebilme, sinirlenmeme, rekabetci olma gibi is dunyasinda voliyi vurmakta gerekli olan becerileri edinmisler. ciplaklikta birinci film. --- spoiler ---
ilk tepkim "sappına kaddarrr marrrrksist ulan" oldu. gerçekten, bir "gelişmekte olan" ülke vatandaşı olarak bu filmi tam olarak anlamaya, empati kurmaya biraz uzakta olduğumu(zu)n da farkındayım. ama adam açık seçik göstermiş, torunlarımızın torunlarının sonu böyle olacak işte...
michael haneke'nin uzun yıllar televizyon için film çektikten sora sinema için çektiği duygusal buzlanma üçlemesinin ilk filmi... --- spoiler --- film ilk iki kısmında hayatın gündelik ve monoton olaylarına, bir yerden sonra anlamsızlığına o kadar dikkat çekip seyirciyi bunaltıyor ki, üçüncü kısmında herşeylerini parçalayarak ölümü seçen ailenin ruh halini biraz daha iyi anlayabiliyorsunuz. --- spoiler ---
mutlaka izleyin, ben sinema hakkinda iyiyimdir demeden once mutlaka izleyin. sinema ne guzel bi sey demeden once izleyin. godfather super film demeden once izleyin. kubrick harika yonetmen demeden once izleyin. avrupa filmleri ne de guzel oluyor demeden once izleyin. bu ara uzak dogu filmleri ne de tuttu ha demeden once izleyin. tarkovski sinemayi hizaya soktu demeden once izleyin. turk filmleri de eskiya'dan sonra amma costu, tadına doyulmuyo demeden once izleyin. nerde 60'larin gercekci sinemasi demeden once izleyin. bir yalan yasiyoruz, bu yalandan uyanmak icin, bir tokat gerekiyorsa izleyin. izleyin ha, korkmadan izleyin!
dün akşam cnbc-e de ustalara saygı kuşağında sonuna yetiştiğim ve hemen haneke'nin olduğunu anladığım gerçek ötesi film,dakikalar süren evdeki her şeyi parçalama ve sonundaki tv sahnesi dehşet,büyüksün haneke
dvd'sinde yer alan mülakatta haneke'nin hareketleri, konuşması ve aksanı o kadar sempatiktir ki sanırsınız pixar'da animasyon yönetmeni. öyle de enteresan bir kafa bu haneke. filme gelince zaten söyleyecek bir şey yok, tek kelimeyle başyapıt. --- spoiler --- bu arada araba yıkamanın içindeki o silindirler bir anlamda bitmez döngüyü işaret etmekte, aile de sessiz sakin öylece oturmaktadır. yalnızca araba kazasını da gördükten sonra, son araba yıkamaya girişlerinde kadın çocuğun da elini bırakır ağlamaya başlar ki orada anlarız ki bi şeyler koptu. bir şeyler olacak. --- spoiler ---
haneke'nin izledikten saatler sonra bile etkisini sürdüren mükemmel filmi. eşyalar saatlerce yok edilirken, balıklar, resimler, paralar, hatta tüm eşyalara rağmen plaklar parçalanırken içim ezildi, dur diye bağırmak istedim adeta. yalın ama çarpıcı, gerçek bir hikaye.
yanılmıyorsam ilk kullandıkları araba escort iken diğer sene* sierra ya geçiyolar ki bu da ailenin ekonomik durumunun gün geçtikçe iyiye gittiğini gösteriyor.
--- spoiler --- sonu, alman psikopat politikacı joseph goebbels'ın kendisinin ve ailesinin hayatını noktalama şeklini andıran film. * --- spoiler ---
haneke'nin koca adı george hatun adı anna takıntısını başlattığı film. belki de hep aynı aile anlatılıyor. (bkz: code inconnu recit incomplet de divers voyages/#10210128) (not : funny games'de de ann ve george'un bir başka halini görürüz mesela) ikinci not : izlemediğim tek filmi olan le temps du loup da da anne laurent var :)
misyoner yönetmen michael haneke'nin 1989 yapımı ilk filmi. hayatımda izlediğim en iyi filmlerden. belki beklentim bu kadar yüksek değildi. ama bu adamın filmlerini izledikten sonra düşündükçe daha da büyüyor. bu da öyle. orta sınıf aile vesaire o geyikler zaten yeterince yapılmış. birkaç önemli sembol, kavram ve sekansa bakmak isterim. --- spoiler --- araba yıkama: rutin hayatın bir göstergesi. arabanı kullanırsın. haftada bir kirlenir ve yıkamaya götürürsün. kirlenir ve tekrar ve tekrar. hayatta pislikler vesaire, bir yıkanma arınma seansıyla yeni gibi oluyorsun. üstüne bir de bir doğu ülkesi olan (österreich) olan avusturya'da yaşayanlara pompalanan rüya daha doğuya avustralya'ya. ev rutini: saat 6'da sistemin mesaisi başlıyor. seks saat 6'da bitmiş olmalı ki hayat mesaisine zamanında başlayıp, kalkıp banyo yapıp, bir şeyler yiyip evden çıkılabilsin. ilk ev sekansında sürekli evdeki nesneleri görüyoruz ve kişilerin yüzlerini görmüyoruz. iki önemli vurgusu var bunun. birincisi anonimlik getiriyor. yani o nesneleri gördükçe lan aynı bizim ev demen isteniyor. öte taraftan var olan şeyler zaten o kişileri tanımamız için yeterli şeyler. kişinin tüketim alışkanlıkları üzerinden bir karakter kurgusu var. aslında filmde bir karakterin varlığından söz edemeyiz. çok güçlü bir tipler var. (bu laftan tip kötüdür, karakter iyidir anlamı çıkmaz. çıkartana geri sokarız. panik yok.) yakından çekimin de bir analiz iddiasının yansımasını olduğunu söylemek mümkün. haneke yakın çekimleri kullanarak aileye daha yakından bakıyor. onları mercek veya mikroskop altına alıyor. zaten olmuş bitmiş bir olayı yeniden canlandırarak anlamaya, anlamlandırmaya çalışıyor. yemek masası ve tasarruf bilinci dikkatimi çeken bir nokta bu. ilk başta çok yavan belirli sınırları olan bir kahvaltı masasıyken, eve kapandıktan sonra kahvaltıda şampanya, peynirlerle nerdeyse taşan bir hale geldi. bir tasarruf bilincinin, insani zevklere çok tamah etmemenin göstergesi bu. bankada birikmiş para ve onun tuvalette sonlanan hikayesi de bununla bağlantılı. radyo-televizyon-gazete medyayla ilgili neler vardı filmde. eva gazeteden gördüğü bir hikayeyi uygulayarak dikkat çekmeye çalışıyor. radyoda sürekli savaşlardan, ülkelerin birbirlerine yaptığı tehditlerden ve sıkışık trafikten bahsediliyor. bir de tv'de eurovision şarkı yarışması. akvaryum akvaryum o kişilerin, ailenin yaşadığı hayatın temsili gibidir. iki gün yem verilmezse açlıktan ölebilirler. veya akvaryumdaki diğer balıklar tarafından yenilme ihtimaller vardır. georg'un iş yerindeki yaşlı adamı işinden etmesi buna bir örnek olabilir. tatilden geldiklerinde komşunun veya bakıcı kadının balıklara yem vermediğini öğrenirler. bu da akvaryumdaki balıkların ne kadar aciz olduklarını vurgulamak için yazılmış bir diyalog. ki filmin sonunda o akvaryumun kırılmasına o kadar büyük tepki vermelerini buna bağlayabiliriz. kendi planlarının sonunu yani akvaryumdan çıkış ve ölümü, kendi ölümlerini izliyorlar. bu sebeple, ölme sırasını önce çocuk, sonra kadın ve erkek olarak kurulmuş olduğunu bile bu çıkış noktasından iddia edebiliriz. mektuplar iletişimsizliğin veya -hadi o kelimeyi parlak kullanalım- yabancılaşmanın temsili bu yazışmalar. mektup her şeyden bahsedemez. ama önemli olan şeyleri yazması gerekir. kendi durumundan haber veriyorsan, kısaca o anda nasıl bir hayatın olduğunu duygularını falan anlatırsın. mektuplarda nelerden bahsedildiğine bir bakarsak aslında ailenin yaşadıkları şeyleri değil sadece üst kısmında görünenleri, önemsiz şeyleri yazdıklarını fark etmiş oluruz. sağlık durumum iyi, iş yerinde yükselmeye devam. stop. ölüm sahnesi aile bireylerinin daha önce ne kadar birbirlerine yaklaşabildiklerini, duygusal anlar yaşayabildiklerini görünce, ölüm sahnesinde aile bireylerinin birbirlerine temas edebildiklerini söylemek mümkün. ve hatta kızın ölümünden sonra anna'nın o duygu boşalması. karşılaştıralım. daha önce arabada kızının elini tutup bırakmıştı. ve sessizce ağlamıştı. inkar haneke'nin daha sonraki filmlerinde de -misal cache- gördüğümüz bir şey bu inkar. filmin sonunda georg'un anne ve babası olayın intihar olduğunu kabul etmiyor. ellerinde bir veda mektubu olmasına rağmen. cinayet diyorlar. polis bir şey bulamıyor. olayın gerçek olup olmadığını sorgulamak isteyen izleyiciye bir yanıt bu aslında. filmdeki olay gerçek değil lan diye inkara kalkan izleyicinin kafasına inen bir balyoz bu. de ki gerçek olması ne fark eder. ya gerçekse. --- spoiler --- tematik ıvır zıvırı da geçtim. doğru düzgün diyalog yok. üst ses kullanımı bu konuda bir istisna. müzik yok. eurovision şarkıları hariç. radyo sesleri var. kamera hareketi yok. fade to black'lerle ilerleyen sıkıcı bir kurgu. seyirciyi özdeşleşmeden alıkoyan onu yadırgatan ne varsa kullanmış. hiçbir yardımcı araç kullanmadan da bu kadar etkili bir anlatım yakalayabilmiş. bu tarz anlatımı kullanan neredeyse hiçbir yönetmenin bu kadar etkili bir anlatımı yok. iddialıyım. bire iki veririm. 4.00/4.00
çok şey anlatıyormuş gibi görünmeye çalışan bir çok yarı minimalist, zorlama muhalif filmin ve kolaycı yönetmenin foyasını meydana çıkarmak için karşılarına bu film konmalı. çoğunun yapmayı hayal bile edemeyeceği bir etkiye neden oluyor bünyede -diğer haneke filmleri gibi. bir filmin anlatım tarzı ne olursa olsun kullandığı unsurların er yada geç, görünür bir anlam taşıması gerekliliğini ortaya koyuyor. hikayenin trajik yanına seyirciyi bulaştırmadan vermeyi amaçladığı şeyi seyircinin alnının ortasına çakıyor. goddard'ın tout va bien'i nasıl sabahın beşinde insana diri bir şekilde bir 24 saat daha uyanık kalabilecek kafa açıklığı veriyorsa* bu filmin de o denli bir ayıltma etkisi var. filmin asıl olayı su yüzüne çıkmaya başladığında -herkeste farklı bir etki yaratabilir ama- bende istem dışı gülme ve akabinde rahatlama meydana geldi. madde tesiri yapıyor desem yeridir. filmin yarısından itibaren başlayan o aksiyonu herkes hayatında bir kez gerçekleştirmeli, tabi son noktayı koymadan.**
filmdeki karakterleri ve bu karakterle örtüşen gerçek hayat insanlarını dövme isteği uyandıran film. bu kadar da ilkel bir insanım. not: bana da söylenecek bu kaldı. söyledim.
alamanin prima dediği cinsten bir film. öncelikle aile bildiğimiz avrupali aile üstelik de çocuğundan babasina kadar arizali, zamanla bunu çeşitli vesilelerde görüyoruz. bu filmde haneke'nin yaptığı en iyi şey bence sahne geçişlerini beklerken bize yaşattığı gerilimdi. aralarda siyah ekrana bakmak en az filmin sonundaki televizyona bakmak kadar gerdi beni şahsen. evinin duvarlarına eşinin, çocuğunun ve kendisinin olum tarihlerini giren bir aile babasının gemiyi en son terkeden olması da bir çelişki diyebilir miyiz...
haneke yine bir balyoz indirir orta sınıf aymazlığına. bu insanların nesnelerle kurdukları ilişki ve korunaklı bir hayat inşa etme çabalarının teşhiri son derece zekice kurgulanmış. sanırım haneke bir dahi.
gorup gorulebilecek en rahatsiz edici filmlerden onde gideni. uygar toplumlarda belli bir gelir seviyesin uzerindeki ailelerin veya bireylerin tekduze, amacsiz yasam bicimlerinin insanda nasil bir ruhsal ve zihinsel tahribata yol acabilecek kapasitesi oldugunu ortaya cikaran, bu tarz yasamin insanin dogasina ve ozune aslinda ne kadar zararli oldugunu goz onune seren bir basyapit. eternal recurrence ekseninde gezinen groundhog day deki “what would you do if you were stuck in one place, and every day was exactly the same and nothing that you did mattered?” sorusunun cevabini veren bir aile resmedilmistir filmde. michael haneke amerika icin cektigi funny games yerine asil bu filmi yeniden cekse ve vizyona soksa idi, amerika'da algilayabilen kitlelerce toplu intiharlara sebebiyet verebilirdi. sahip oldugumuz mobilyalarin zamanla bize sahip olmasi sorunsalinin da otesinde bir nihilizm gorulmektedir.
--- spoiler --- evde kırılmamış tek nesne amiga 500'dür. kırmaya niye götleri yemedi anlamadım halbuki geçenlerde ben bile 2 tane parçaladım. komodor mahkemeye verir diye mi korktular acaba neyse. --- spoiler ---
haneke'nin balyoz malyoz indirmediği bir filmi. örs olurum diyorsan balyoz bindiren çok olur zaten. --- spoiler --- der siebente kontinent hakkında bilmeniz gereken ilk şey, der siebente kontinent'in olmadığıdır. bir ide olarak, bir yerlerde, kendi içinde bulunduğundan tümüyle başka- ya da sahtekarlığı bir kenara bırakıp hemen söylersek- yani mutlu mesut bir kıtanın varlığını tasarlamak bir yere kadar götürür sizi. bu sebeple öncelikle dürüst bir film; yaşanmış bir olaydan esinlenerek yola çıkılmasaydı yine bu kadar dürüst olabilir miydi bilmiyorum, ama cevabım hayır olacak, yani biliyorum, kimseyi kandırmayalım. fiziki olarak, kaya gibi olduğu yerden hareket etmemeyi ilke kabul ediyorum yani kendi adıma; geçenlerde kafamdan hızlıca tek tek sayıp andığım tanıdıklarımın büyük bir kısmı nedense nerede değilse orada iyi olacağını sanıyor, sayıları dediğim gibi hiç de az değil. onların utopiası da buna benzer: der siebente kontinent. hem odysseus'un yıllarca beladan belaya koşup maceraya doyduktan sonra memleketine döndüğünde huzurlu olacağına da inanmıyorum; kendi özdeşliğini bıçakla yarıp, yıllar sonra aynı özdeşliğin daha mükemmel bir şekilde kurulacağını düşünmek saçma olur, homeros da meselenin devamını anlatmıyor zaten; hadi homeros diye biri yok, anonim türküler bütünü bahsettiğim destan, o vakit daha da kötü, kollektif olarak bilincimizde özdeşliğin yeniden kurulabilieceğine dair hiç bir tasarım yok demek ki! hem de yaklaşık üç bin seneden beri. bu sebeple georg bankadan çektiği onca yıllık birikimini yeni bir hayat kurmak, başka bir dünyaya kaçmak üzere harcamak yerine, klozete atıyor. ki haneke'nin gözlemlediğine göre filmin en çarpıcı sahnesi de bu parayı ortadan kaldırma sahnesiymiş, izleyicilerin kabul edemediği bir sahne. kıtaların en gidilmezine de gitseniz, muhtemelen deneyimleyeceğiniz aynı bokun lacivertidir. haneke eğer moron olsaydı, filmini şu şekilde tamamlar ve üstüne üstlük övgülere boğulurdu: yaşamından sıkılan çekirdek aile, bütün birikimini çeker, arabasını evini satar ve eline geçen parayla doğaya kaçıp karaormanlarda inşa ettikleri klubelerinde mütevazı bir şekilde yaşamaya başlar; temiz hava, vahşi doğa, taze inek sütü, bol yeşil. ben buna heidi sendromu diyorum. ancak masallarda okursunuz. yahut yine yaşanmış bir olayı referans olarak çekilen into the wild saçmalığına düşersiniz. bu olayın kahramanı, karın bilmem kaç ay kalkmadığı dağın başında bir süre yaşarsa her şeyin düzeleceğini sanıyordu. bu bakış açısıyla bakarsanız, rahmetli bir tursitten öte değildir, gidecek ve geri dönecek, belki ilerde içkisi fazla gelmiş bir yemek sonrası çevresindekilere ben bilmem kaç ay dağda yaşadım bir başıma diye anlatacaktır. yemezler, boku bokuna geberirsin. --- spoiler --- aptal olmayın özetle, güneyde domates yetiştirerek nirvanaya ulaşan olmadı.
harika bir haneke filmi. --- spoiler --- görevliler telefona bakmaya geldiler. ulaşılmaz olmaya hakkınız yok, devletin buna izni yok dediler. mektuplardan duvar yazılarına geçmeleri güzeldi. --- spoiler --- eşyaları bırakıp gidebilme gücü. kesikli yapısını da ayrı bir sevdim.
ve evet, neredeyse kurdukları tek duygusal ilişki ölüme giderlerken oldu... bir tür "dön de bir kendine bak" filmi.
yazımı yanlış olan film.çünkü almanca'da yedinci "siebte"dir, "siebente" değil. düzeltme : aslında iki yazım da doğruymuş :) ama "siebte" daha yaygın olarak kullanılan şekliymiş.
"arabam, evim, ühühü bilgisayarım" diye zırlayan bizlere inen koca bir tokat.
haneke'yi haneke yapan proleter düşüncenin bir diğer haykırışı. manyak bir filmdir. manyaktan kastım "manyak güzel" değil ama... burjuvazinin aslında ne kadar sığ olduğunu, soru ve sorunların toplumun her kesimini nasıl etkilediğini gösteriyor. yemek sahnesindeki klişe mutlu aile tablosunun (ve arkadan çalan eğlenceli müziğin) aslında bir yıkımın yalanı olduğu gerçeği çok iyi yakalanmış gerçekten. bir de bu filmde meşhur araba yıkama sahneleri insanı sinir edebiliyor. allahtan haneke'nin huyunu biliyoruz da sıkılmadan izliyoruz.
son 3 dakikaya kadar sen kocaman bir çılgınsın haneke içsesiyle izlerken son 3 dakikada omuzlarımdan tutup sallamış bir filmdir. --- spoiler --- kent rutinlerinin hayatı inşa ettiğini monoton bir şekilde gösterip sonra da bu rutinleri ve eşyaları at gitsin mantığıyla nefret dolu bir şekilde parçalıyor ailemiz. ama ne zaman ki schilingler klozete gidiyor o zaman işte ilk 1 saat'in dondurucu 80'ler sonu almanyası * yerini fantazya alemine bırakıyor. --film başlarken kıyafetler vardı üzerlerinde şimdi film sonuna gidiyoruz ve sen insanların elbiselerin yırtıp atıyorsun!! haneke ne yapıyorsun sen allah aşkına?-- derken buldum kendimi ve hemen bir sigara yaktım. artık hayatlarını yok etmeyi seçtikleri sahne gelince haneke'nin ağzına çakasım geldi birden *. halbuki gelecek vaadeden bir yönetmen bu haneke çok belli. ama asıl şoku bundan 20 yıl önce gerçekten buna benzer bir vakanın yaşandığını öğrenince yaşadım. üzüldüm. --- spoiler --- bu kent üçlemesinin ilki imiş. diğerleri de izlenir.
"it's a lot less disturbing if parents kill their children and themselves than if they destroy the money. it's completely taboo in our society." der michael haneke usta.
haneke'nin ilk sinema filmi olması dışında bence en iyi filmi de.
haneke'yi az çok bildiğim halde, sonuna kadar bekledim. her şeyi yakıp yıkıp, sonra gerçekten avustralya'ya gitmelerini bekledim. (gerçek bir hikaye olduğunu bilmiyordum) evet sanırım çok fazla hollywod izliyorum. modern hayattan, hiç sahip olmayı istemediğin kimliklerden, sahip olmasan da hiçbir şey değişmeyecek olan şeylerden ve benzeri tırı vırı'dan arınmak hakikaten tatlı bişey. ama ölüm kısmı pek bi soğuk. içim ürperdi yemin ederim.
hayatım boyunca, belki de yüzlerce kez mısır gevreği yedim. ancak hiçbirisi, bu filmde evi'nin yediği mısır gevreği kadar 'mısır gevreği yeme' hissi uyandırmadı bende. bakıyorum; hayatımda galiba ilk kez mısır gevreğini gerçekten bu filmde 'yedim'. üstelik sadece izleyerek. çok büyüksün haneke.
okulu bitireli 2-3 ay olmasına rağmen doğru düzgün iş aramamış olmam, yalandan arıyormuş gibi yapmam ya da acelesi yok nasıl olsa bulurum ve sonrasında da yıllaaarca çalışıcam zaten gibi düşünce ve hareketlerin nedenlerini kafamın dışında ekranda canlı canlı izleyince çok fena oldu ki filmi izlemeden önce hiçbi fikrim de yoktu neyle alakalı olduğu konusunda. bu da hazırlıksız yakalanmama neden oldu. bir haneke diyorlar neymiş bu diyerek erteleye erteleye sonunda izledim işte, çok iyi oldu.
cinnet modern haneke filmi. modernitenin yarattığı mekanik aktivitelerin ve nesnelerin ön plana çıkması, sonucun karakterlerden değil bu silsilenin olduğunu gösterir. uygarlığın getirdiği psiko-sosyal bunalımla sonlanan film, izleyiciye bir çıkar yol göstermez, mevcut sistemi ve öngörülen sonuçlarını ortaya koyar. kesinlikle anti-kapitalisttir, belki uygarlık karşıtı, fakat marksist değilidir.
haneke'ye katılmıyorum ve laflar hazırladım. hazret buyurmuş ki filmin gösterime girdiği tüm salonlarda seyircilerin en çok tepki verdiği sahneler balıkların katledilmesi ve paraların yırtılıp çöpe atılmasıymış. anne-babanın kendi elleriyle çocuklarını öldürmesi bu iki sahne kadar tepki toplayamamışmış. bak bak bak! şimdi üç sahneyi de bir gözümüzün önünden geçirelim. evdeki eşyaların teker teker parçalanması bize bir seremoni gibi sunulmuştu. filmin bu parçası ve buna bağlı olan akvaryumun kırılması dakikalar sürüyor. uzunca bir müddet de yerde balıkların çırpınışlarını izliyoruz. sinematografik olarak da doyurucu planlar var. paraların yırtılıp klozete atıldığı sahne de oldukça uzun (düşünün ki aile bütün birikimini, bozuk paralara varıncaya kadar klozete atıyor.). ayrıca bütün hareketlerin yeknesak tekrarlanıyor olması vuruculuğu sağlıyor. (buna benzer bir sahne de 71 fragments of a chronology of chance'teki masa tenisi oynayan adamın olduğudur.. üçleme içinde birbirine paralel sahneler.) peki ebeveynlerin çocuğu öldürdüğü sahne? kaç saniye sürüyor? çocuğun öldürüleceğine dair verilen bütün ipuçlarına rağmen ne kadar açık seçik? önce georg'un annesine yazdığı mektupta, sonra karısıyla konuşurken ve yavrucağımız süt için "acı olmuş." derken düşünmemiz istenilen şey hep ölüm. ama çocuğun ölüm sahnesinde odağımız ölüm değil annenin, daha önceki sahnelerden birine inat, çocuğa sarılarak bağıra çağıra ağlaması. şimdi bütün bunlar planlı, programlı ve bilinçli bir biçimde; tamamen haneke'nin isteğiyle görüntülere yansıyor. her sahnenin vuruculuğu haneke tarafından belirleniyor. buna rağmen kendisinden vurucu iki sahne yerine neden çocuğun öldürülmesi tepki çekmedi diye, yönetmen tarafından suçlanan seyirci oluyor. haneke'ye diyeceğim o ki, evet düşününce çocuğun öldürülmesi çok korkunç. en korkunç. ama sinemada izleseydim tabii ki tepkim görselliği çılgın atan önceki sahnelere olacaktı. zaten bunun böyle olmasını sağlayan da sensin. her şeyi kendin ayarlayıp sonra beni (seyirciyi) duyarsız olmakla suçlayıp, nemalanmaya hakkın yok! kaldı ki bu filmi kafanda aylarca, yıllarca evirip çevirmemiş olsan, beynindeki minik storyboardlarda kurguyu bu hale sokmamış olsan; bir yönetmen olarak hikayede -evet belki- çocuğun ölümüne tepki duyacak, ama izlerken klozet sahnesinden keyif alacaksın. yoksa sıçayım senin yönetmenliğine. göz var izan var yani!
öküz gibi uykum varken tüm filmi kare kare yorumlamak geldi içimden. ama yapan yaptığı için benimde şevkim kaçtığıdan bikaç ekleme yapayım; --- spoiler --- eğer bir formüle indirgemek gerekirse akvaryum sahnesini; akvaryum=sinema balıklar=seyirci daha açık konuşamam. eğer filmde para sahnesine üzülen varsa(ki vallahi tuvalete giden devlet büyüklerini görünce zevkten öldüm) bu onun ayıbıdır. bana gösterilen buydu diyorsanız adam sizi 12den vurmuştur. ayrıca evin içinin yerle bir olması ama duvarlara tek darbe indirilmemesi... alman toplumunun amına koymaktır. haneke böyledir, biz doymasını bilmeyen hayvan gibi yaşarken yedirir yedirir, sonra indirir arkasına saklandığımız camı çerçeveyi. --- spoiler ---
birilerinin eksik/yanlış anlayacağını bile bile diyeceğim şu: öldürme üzerine bi film. son "akvaryum sahnesi" tek umutvar sahne. alakanın keli için: (bkz: öldürme üzerine küçük bir film)
vurucu mu vurucu... uzunca bir süre şu meşhur "üçleme"yi merak ettikten sonra nihayet bu filmle tamamlamış bulunmaktayım.. beynim hem balyoz yemiş gibi, hem de her bir hücresi ekstradan enerji bulmuş gibi fıldır fıldır çalışıyor, kalbim hala gümbür gümbür atıyor.. bunları yazarken henüz birkaç gün önce ayıla bayıla satın alarak üzerine yayılmakta olduğum kanepeyle, tv'deki çizgi film dizisinin seslerinin neden bu kadar farklı görünmeye başladığını fark ederek ufaktan tırsmıyor da değilim.. ha, daha evvelden de böylesi hislere aşina değil miyimdir? evet ama şimdi sanki daha da gözüme batmaya başlıyorlar.. bi silkinip, kendime gelmem gerek.. ya da diğer anlamıyla, kendimden uzaklaşmam, akışa dönmem.. her daim söylediğim gibi, sinefil minefil değilim.. lakin bu filmleri yapan adam, adamı yoldan çıkarabilir kardeşim...
kayda değer hiçbir amaca hizmet etmediği halde erken yatıp erken kalkan, sistem için çalışan bir ailenin konformist olmayı reddedişlerinin vurucu bir anlatımıdır bu film. --- spoiler olması muhtemel --- hafta içi saat 06.00'da çalar, işe gidilir. haftasonları pazar kahvaltısı seremonisi ve biraz gazete tadındadır. plan vardır, program vardır, saatler vardır, düzgün giyimli, işlerini sıraya koymuş insanlar vardır. rutinin insan ruhunu nasıl çürüttüğünü görürüz filmde. filmin sonunda aldığı seyir, oturduğum koltuğu dar etmişti bana. akvaryum sahnesinde çırpınan balık ve televizyon karşısında ölen baba ile birlikte ben de öldüm sinemada. --- spoiler olması muhtemel --- film festivali'nde sinemada izlememin etkisi ile birlikte haneke'nin en çok etkilendiğim filmidir nitekim. yabancılaşma ve orta sınıf konformistliği konusundan, işlenişi ve içeriği elbette haneke'den hayli farklı olsa da, seren yüce de bahsetmiştir. (bkz: çoğunluk)
--spoylaa intihar bölümünde annenin o hırıltılı korkunç soluk sesleri kussmaul solunumu olarak adlandırılır. genellikle salisilat zehirlenmelerinde olur. herif bunu da hesaplamış, filmine koymuş. manyak. -end of spo
detaylarına inmeden, (aslında hayli detaylarına inilesi, teker teker irdelenesi bir film. "şimdilik" diyeyim en azından) en genel bağlamda, bir şeylerin yanlış olduğunu, fakat bunun detaylarda gizli olduğunu (film boyunca objelere odaklı çekimlerin bence açıklaması budur) söylemenin modern anlamda en kan dondurucu şekli. 21. yüzyıl muadili srpski film'in kendisinden esinlendiği açıkça bellidir, ama hanneke'nin mizansen, duyguları yansıtma ve çekim soğukluğunu yakalayamadığını söyleyebilirim, filmin akabinde. hakkında aklımda kalanlardan derleyerek birkaç şey daha söylemek istiyorum. filmin ismi de, çözümü de, intiharın altında yatan da aslında o sürreal avustralya afişi. bir nevi filmin özü en başında veriliyor ve akabinde sahne sahne bu öz daha açık bir hâle getiriliyor. (izlediğim ilk haneke filmi idi, haneke açıklığı bayağı puslu oluyor, bu filmden anladığım kadarıyla) arabanın yıkandığı sahnedeki durgunluğun akabinde, üst sınıf tabir edilebilecek bir ailenin yaşamından kesitler sunuluyor bize. bu kesitlerin ilk bölümü olarak tabir edebileceğim kısmında, buna yönetmenin aileyi dışarıdan gözleyecek birinin gözlemleyeceği detaysızlığı ve monotonluğu sunması olarak niteliyorum, ailenin intihar etmesi için veya evin atmosferini kesilecek kadar yoğunlaştıracak bir sebep gösterilmiyor. ikinci kısmında ise, aynı sahnelerin olabilecek en minimal şekilde detaylandırıldığını ve ailenin ilk gösterildiğinden daha sorunlu olduğu ima edilen sahneler gösteriliyor. (bence) (ayrıca, ailenin bir mühendis, bir doktor ve yatmadan önce ışığı biraz daha açık bıraktırabilmekten aciz olan bir çocuktan oluşuyor ve bu ışığın kapatılma sahnesinin sürekli vurgulanması, ilk bölümde eva uyumadan önce herhangi bir ek olayın gösterilmemesi ve ikincisinde bir peluş ayıcığı yatağına alması gibi sahneler bahsettiğim birinci ve ikinci bölümdeki farklılıkların gösterilmesi. yani aile bu hale filmin içinde gösterilen zaman aralığında gelmedi. sahnelerle bu değişimin gerçekteki gelişimi sembolize edilmiş olabilir.) filmin en kritik noktası ve özü dediğim gibi avustralya tasviri. en basit şekilde imkansızlığı tanımlıyor bu tasvir. ailenin her şeyini yok etmesini gösterdiği sekanslardaki tek kelimenin balıkların akvaryumuna inen baltadan önce söylenen "no." kelimesidir. burada da açık şekilde, (bunun açıklığı klozete para atma sahnesinde belirginleşir aslında) bütün nominal ve bizim anlam yüklediğimiz kavramların yok edilebilir olduğunu, fakat yaşamların kaderlerine varlıkların kendisinin karar vermesi gerektiği vurgulanıyor. (eva'nın ölümden korkmadığı söylenen mektubun monoloğundan da bu çıkarılabilir) bu çıkmazın ve aileyi uçurumun köşesine kadar iten karmaşıklığı çözebilecek şeyin ailenin bulundukları yerden dünya'nın bir ucuna gidecek olması değildir ve aile de bunu bilmektedir. bu bağlamda film akıl almaz derecede bir realistlik ihtiva etmektedir aslında. (sürreal bir sahnenin, bu denli realist bir yaklaşımı temsil edebilmesi de takdir edilesidir) velhasıl, izlediğim ilk haneke filmiydi ve hayli etkilendiğimi söyleyebilirim. bu olayın gerçekten vuku bulduğunu düşünmek de, üzerde bırakılan tesîrin boyutunu iyice artırıyor.
modern ve fazlasıyla düzenli bir ailenin bir anda çılgınlığın eşiğine gelişini anlatan müthiş bir michael haneke filmi; "funny games"ten bile çarpıcı. izlerken bunca kusursuzluğun, düzenin, soyutlanmanın ve gizlenen/bastırılan duyguların insanı gitgide nasıl duyarsızlaştırdığına ve canavarlaştırabildiğine şahit olunca, modern dünyanın toplumunun gidişatından endişe etmemek mümkün olmuyor.
sanirim en basarisiz haneke filmi. eger uykusuzluktan oluyor olmasaydim sebeplerini de yazardim da baska zamana artik.
her gerçek olay veya hikaye belirli çekim teknikleri ve başlangıçta pırıldayan fikirle birleşince film veya über film mi olmalıdır ? benim tanımıma göre son derece yayvan, ağızda hiçbir tat bırakmayan bir filmdi yedinci kıta. kurgu her şey olmamalıdır da o yüzden. haneke yaşanmış bir olaydan esinlenerek bir yaşantı kurguluyor. intihar eden ailenin acaba gerçek yaşantısı mı bunu bilmiyoruz. haneke nin dünyasında geçen bir film. "kendince" yaptığı bir eleştiriyi anacak filmden kırıntılar yakalayarak indirgemeci bir yaklaşımla ulaşıyoruz bu eleştiriye. bize bu eleştiriyi kendisi vermiyor haneke. bir defa orta sınıfsa eleştiri veya tüketim toplumu veya tükenişse eleştiri bu filmde eleştirmek istediği düzeni gözüne sokması gereken sınıf bu filmden sadece kendi yordamınca bir sonuç çıkaramayacaktır. izletilen şey bir kesit. hanekenin ütopik , oraya doğru evrilen gündelik yaşamından bir kesit izletiyor bize. ona göre buraya doğru evrilicek insanoğlu ve filmde yansıttığı hayat yavaş yavaş hepimizin dünyası olacak. peki bu noktada o kesiti yayvan bir şekilde gözümüze sokmaktan başka bir şey yapıyor mu haneke ? yayvandan kasıt müzik , görsel sanatlar patlamalar değil. bir defa bir şey anlatmıyor haneke bize. derdi bu değil. filmi izleyince görüyoruz bunu. bize bir şey gösteriyor. ama niçin gösterdiğini eğitim almamış bir orta sınıf veya kendisinin bilincinde olmayan bir orta sınıf anlayamaz. bilinçli bir orta sınıf ise bildiği şeyden daha fazlasını bulamıyor filmde. yani ben bu sosyoloji , sınıf kavramı, kapitalizm zırvalıklarından birkaçını bilmeseydim bu film anlaşılması güç çok sıkıcı bir film olacaktı. ama ben bu kavramları biliyorum ve yine de film benim gözümde hala sıkıcı. sebebi ne ? hep bir şey olmasını bekliyoruz filmde. bir şeyden kasıt bir eleştiri. bir pırıltı. bize bir şey katacak bir bilgi veya umut. ama bunların hiçbiri yok ne yazık ki. ve bitiyor film amaçsız bir şekilde.
yıllar önce ankara'da bir film festivalinde izlediğim ve sonradan haneke hayranı olmama neden olmuş filmdir. bazı yerlerinde modernite eleştirisini fazlaca gözümüze sokmakla beraber kalanı iyidir. --- spoiler --- --- spoiler --- bu filmde haneke kısaca der ki: önemli olan sahip olmak değil, varolmaktır. (bkz: etre et avoir)
sakin şiddetiyle hafızada rezervasyon yapan haneke merhabası. zira ilk sinema filmi. --- belki üstümüzden bir spoiler geçer --- -iş yerinde şefiyle girdiği yarışta öne geçmeye uğraşan bir baba. azimli, soğuk, duygusuz görünümlü, başarılı. -eşi ve eşinin ailesi arasındaki iletişimi kuran, çalışan, modern bir anne. -ölmekten korkmayan, donuk, soğuk, insan ilişkilerinde başarılı olmayan bir kız çocuk. -annesinin ölümünü kabullenemeyerek depresyona giren, çıkan, sorunlarını henüz tamamen aşamamış bir erkek kardeş. esasen bu insanlar gelişmiş ve gelişmekte olan ülkelerin birçoğunda görülebilecek profilde insanlar. aileyi o çılgın sona götüren sebepleri, çılgın sondan önce net bir şekilde göremedim. gerçi üçlemenin adı "duygusal buzlanma". ama yine de böylesi bir ailenin böylesi bir sona koşacağı gerçek hayat pratikleriyle uyuşmuyor. --- belki üstümüzden bir spoiler geçti---
yönetmenin ilerleyen kariyerinde, kanımca zaman zaman içine düştüğü 'didaktik anlatım' başarısızlığından da burada uzak durmayı başardığı söylenebilir. zira film aslında bilindik anlamda bir öykü bile anlatmıyor denebilir. ortada sadece bir 'durum', bir 'kırılma noktası' ve gelinen 'feci son' var. bir anlamda filmi bir psikolojik gerilim olarak adlandırmak da mümkün. farklı yönü, sakin, buz gibi bir yapı kurup, kamerasını da daha çok bu 'patlama'nın sorumlusu olarak görülecek objelere yöneltip oradan bir gerilim yakalaması ve aynı yapıyla bir kapitalizm ve bir yönden de 'insan' eleştirisi ortaya koyması... (http://hayatimizsinema.blogspot.com/…-kta-1988.html)
haneke'nin en güzel filmlerinden biri. --- spoiler --- cache ve das weiße band değil de benny's video veya funny games gibi filmlerinde olduğu gibi bu filmde de belirli bir eleştirisi yoktur haneke'nin. seyirciden kendi eleştirisini kendi yapmasını ister. bu bakımdan filmde paranın üstüne sifon çekilmesinin çocuğun ölümünden daha fazla vurgulanması, seyircinin filmi izledikten sonra "hakkaten benim algımda paranın yok edilmesi daha büyük bir tabu mu?" diye sorgulaması için bir numaradır. oto-yıkama gibi rutin işler sırasında kendine yabancılaşmak, parayı ne için kazandığını sorgulamadığını fark etmek, bunun için eski patron örneğindeki gibi küçük olaylar yaşamaya/yaşatmaya değip değmeyeceğini sorgulamak, küçük çocuğa aslında ne için vurduğunu bilmemek falan filan... hepsi geçim derinde olmayıp da işine çok önem veren, birtakım farkındalıklara sahip olacak kadar da okumuş üst-orta sınıfın zaman zaman deneyimlediği şeyler. böyle yabancılaşmalar hep olur, üstünde fazla durulmaz. ta ki bir kırılma anı yaşayıncaya kadar. kısacık filmde bile en başta üzerinde durmayız uzun uzun sahnelerle anlatılan bu durumların. yönetmenin bir daha üstünden geçmesi gerekir. --- spoiler ---
bazı sahneleri gereğinden fazla uzun olsa da(benim yorumum, michael haneke'nin takdiri) mutlaka izlenilmesi gereken bi' film. --- spoiler --- o balıkları öldürmeleri, can çekiştirmeleri çok sinirimi bozdu yalnız. yazıktır, günahtır ya, niye öldürüyorsunuz ki? ölmüş olduğunu biz anlardık illa göstermenize gerek yoktu. --- spoiler ---
on üzerinden on verdiğim ilk film mi desem, haneke'ye ilk aşık olma, ilk kez bir film bitttiğinde, hissettiklerini, titremeni bile, üstüne ne kadar zaman geçerse geçsin, her seferinde tekrar iliklerine kadar.. haneke sadece funny games değil, la pianiste hiç değil. üçlemenin diğer iki filmi * * nedense dillere nadir düşer zaten, daha ağır gelmiştir belki, ne de normal, basit. geriye kalan üç film * * * bütünün ancak parçaları, eksik olmasınlar, olmadılar, çoğu zaman onlar da hep bir yerdeler. bir şekilde. das weisse band - eine deutsche kindergeschichte yönetmen olsaydım kıskançlıktan çatlar mıydım, parçam dahi bulunamazdı, öyle bir film, başyapıtın da üstü, fazla konuşamam hakkında, konuşursam eksiltecekmişim gibi gelir, saçmalık. hepsi bir yanda, der siebente kontinent duruyor öyle, ilk göz ağrısı olarak.
mutlu insanların, mutlu olduğunu sanan insanların, bir gün mutlu olacağına inanan mutsuz insanların izlememesi gereken bir haneke filmi.
bu filmde müzik olmadığı yargısı doğru değildir. zira çok kısa bir süreliğine de olsa, arabanın hurdacıya satıldığı sahnede berg keman konçertosu çalar.
