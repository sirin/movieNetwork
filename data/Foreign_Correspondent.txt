başrollerinde joel mccrea, laraine day, herbert marshall, george sanders ve albert bassermanın oynadığı , alfred hitchcock'un yönettiği 1940 tarihli film. hitchcockun abd sınırları içinde çektiği ikinci film olan bu otobiyografi uyarlaması, savaşın ayak seslerinin duyulduğu 1938-1940 yıllarında, avrupaya gönderilen bıçkın bir gazetecinin başından geçenleri anlatıyor. görmemesi gereken şeylere tanık olan masum muhabirimiz başını belaya sokar ve olaylar gelişir. sanırım sinema tarihindeki ilk uçak kazası sahnesi bu filmde yer alıyor. filmin sonundaki "avrupalılar savaşıyor ve karanlıkta ama amerika barış içinde aydınlıkta" temalı laflar pek komik geliyor insana.
alfred hitchcock'un 1940 yılında çektiği, amerika'da başlayıp avrupa'da devam edip yine amerika yolunda biten filmi. 6 dalda oscar adayı olan film ne yazık ki törenden eli boş dönmüş. amerikalı gözüpek bir gazeteci patronu tarafından avrupa'ya gönderilir. çıkmak üzere olan dünya savaşı öncesi hollandalı barışçı bir başkanla ilgili haber yapması gerekmektedir. tahmin edileceği üzere oldukça güzel bir kadınla tanışan ve aşık olan kahramanımız aynı zamanda da kaçırılan başkanın akıbeti ve altında yatan casusluk hikayesinin de peşine düşmüştür. hitchcock ustanın olgunluk zamanlarına girdiğini müjdeleyen filmi öncekilerin aksine 2 saate yakın süresiyle ayrıntıları uzun uzun anlatarak olayların hızlı ve anlamsız şekilde akması dezavanjını da ortadan kaldırıyor. --- spoiler --- van meer rolüyle en iyi yardımcı erkek oyuncu dalında albert bassermann'ın oscar adayı olmasını sağlayan film aynı zamanda , en iyi film, en iyi senaryo ve özel efektler dalında da aday olmuş. uçakta geçen saldırı sahneleri zamanın ötesinde olacak kadar başarılı. bir de finalde muhabirimizin geminin kaptanına çaktırmadan telefonda patronuna olayları aktardığı sahne zekice tasarlanmış. --- spoiler ---
