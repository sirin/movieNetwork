aki kaurismäki'nin yönettiği 1990 tarihli, finlandiya - isveç ortak yapımı bir film. ayrıntılı bilgi istiyorsanız buyrun size google linki; http://www.google.com/…&q=i+hired+a+contract+killer **
michael powell'a adanmış, londra'da geçen bir aki kaurismäki filmi. jean pierre léaud başrolde. aslında trajik bir hikaye ama kaurismäki, "the king of deadpan humour" unvanının hakkını vererek neredeyse her sahnede insanı gülümsetiyor. film; 15 senelik işinden özelleştirme sonucu çıkarılan fransız göçmen henri'ye hizmetleri karşılığı verilen çalışmayan altın kol saati, henri'nin kendini öldürtmek için kiralık katil tutmaya çalışırken aldığı "so why dont you do it yourself and save your money?" cevabı, iki haftalık ömrü kalan kiralık katil, pub'a gidip çay isteyen henri gibi kaurismäki mizahından doğan ayrıntılarla eğlenceli bir seyir izliyor. sinema tarihinin belki de en komik beceriksiz zincirleme intihar sekansı da bu filmde. katili oynayan kenneth colley'nin dediğine göre çekimler boyunca kaurismäki'nin verdiği tek direktif "act better" olmuş. filmde joe strummer'ın burning lights'ı çaldığı sahne şu adresten izlenebilir: http://www.youtube.com/…rr3vhi&mode=related&search= (gözlük satıcısı da yönetmenin ta kendisi.)
