sonic youth'un 1990 çıkışlı goo albümünde ki 8 no lu şarkıdır. sözlerini de yazayım tam olsun: mildred!!!!!! mildred pierce!!!!! mildred pierce!!!!! nooooooooooooooooooooooooh!!!!!!!!!! mildred pierce!!!!! mildred pierce!!!!! whyyyyyyyyyyyyyyyyyyyyyy!!!?!!!! mildred pierce!!!!! whaaaaaaaaaaaaahhhh!!!!!!!!!!!
joan crawford'un başrolde olduğu 1945 yapımı film noir.
michael curtiz'in 1945 yapimi filmidir mildred pierce. ana karakterimiz bayan mildred pierce'in (joan crawford) kizi veda'yi (ann blyth) memnun edebilmek icin hayatinda yaptigi degisikliklerden -restaurant zinciri kuracak kadar zengin olmasindan tutun da sevmedigi bi adamla izdivac yapmasina kadar- dem vurur film. gelgelelim materyalizmin adeta kitabini yazmis kizimiz veda bir turlu mutlu olmayi bilmemekte, hep daha fazlasini istemektedir. yukarda film noir denmis, ama film noir sinifina mi, melodram sinifina mi koysak bu filmi bilemiyorum. filmde iki janr'in elementlerinden de bol miktarda var zira. goruntulerin yuksek kontrastindan, gölgelerden, simarik kizimiz veda'nin bi femme fatale edasiyla ortalarda salinmasindan ve tabii ki filmi sarip sarmalayan cinayet hikayesinden yola cikarak film noir diyebiliriz curtiz'in filmine. öte yandan - karakterlerin abartili yuz ve beden hareketleri teatral melodram'i cagristiriyor diyebilir; bol miktarda ask, ihanet, yalan ve tabii ki gozyasimiz mevcut oldugundan rahatlikla melodram kategorisine de koyabiliriz filmi.
hbo'nun yeni mini dizisi. başrollerinde kate winslet, evan rachel wood, guy pearce gibi şahaneler var. nasıl da izlenir bu.
galası yapılmış. söylenenlere göre, kate winslet bir tv serisinde rol alacağı için pek heyecanlıymış ve farklı bir çalışma tarzı benimsemiş kendisine bu mini serideki oyunculuğu için. ayrıca evan rachel wood ile anne kızı canlandıracak olmaları da iyi bir seçim olmuş.
5 bölümlük hbo dizisi. yönetmenliğini todd haynes yapmış. ayrıntılı bilgi ve fragman için: http://www.hbo.com/mildred-pierce/index.html
hbo'nun bu pazar başlayacak mini dizisi. kate'in performansını çok merak etmekle heyecandan kudurduğum nadir yapımlardan.
ilk bölümü ile bana epeyce boardwalk empire'ı hatırlatmış olan dizi. james m. cain'in 1941 tarihli aynı adlı romanından uyarlanmış. --- spoiler --- 1930'ların başında eşinden ayrılmış bir kadın olarak ayakta kalmak üzerine baladı, bakalım nasıl devam edecek. --- spoiler ---
iki saatlik premieri ile dizi nasıl yapılır dersi vermiş yapımdır. kate winslet hayatının oyuncluğunu çıkarmış desem abartmış olmam. mini dizi olduğu için konular hızlı akıyor, bu diziye ayrı güzellik katıyor. zaman zaman boardwalk empire çağrıştırmadı desem yalan olur. nucky thompson aradı gözlerim. --- premiere spoiler --- veda karakterine bayıldım. keşke uzun süreli bir dizide rol alsa da büyümesini görsek. ayrıca oyuncu kim bilmiyorum ama cidden yetenekli. final için söyleyecek bir şey bulamıyorum, gözlerim doldu. --- premiere spoiler --- ilk bölümden bu hale getiren dizi önümüzdeki 3 bölümde neler yapar merakla bekliyoruz.
normalde dizi merakım olmadığımı söyleyebilirim. bu takipteki beceriksizliğimi, dizilerin sıradanlığı vs. gibi mazaretler üreterek de desteklerim her daim. be fakat bu dizi olmuş. hem de çok iyi olmuş. şu an ikinci bölümü bitirdim ve takip komasına soktu, devamlılık nizamı çekti, oyuncular desen, yönetmen desen ayrı, herşey mükemmel..kate winslet apayrı bir lezzet katıyor. zaten severim kendisini ama bu kadar mı doyurur bir oyunculuk seyirciyi. her saniyesinde ayrı bir döktürüyor, diğer oyuncuları da es geçmemek lazım. belki arada birkaç şey daha katarım ama şimdilik bu kadar.
henüz izlemediğim fakat 63. emmy ödüllerinde mini dizi dalında en iyi yardımcı kadın oyuncu adayları arasına üç oyuncusunu birden sokarak ilgimi çeken yapım.
(bkz: onlywupload)
veda karakteriyle evan rachel wood'un tüm yeteneğini sergilediği dizi.
oyunculuklar on numara beş yıldız. fakat dizi zaman zaman yavaş ilerliyor hafif sıkıyor. bide allah düşmanımın başına veda gibi evlat vermesin. ben mildred'in yerinde olsam çoktan reddetmiş ya da katili olmuştum o kızın.
oyunculuklar harika, konu klişe ama farklı bir şekilde işlenmiş, yönetmenlik muazzam... ama gelin görün ki sağlam sinirlere sahip olmak lazım izlemek için. dizinin ilk bölümünden beri her şey batıyor bana. ya kendimi aşmış bir şekilde empati kuruyorum - ki 30'lu yılların orta yaşlı amerikalı kadınıyla bu pek mümkün değil- ya da herhalde klişe şeyler bekliyorum. --- spoiler --- ilk darbeyi mildred'ın, kocası terk ettikten kısa süre sonra, o şişko göbekliyle sevişirken kendinden geçmesiyle yedim. nasıl olur ya? be kadın dedim... kocan seni terk etmiş, elinde üç beş sentle çocuklarının karnını doyurmaya çalışıyorsun, ayakkabın ayağını vurana kadar iş bakıyorsun öte yandan sanki hayatındaki tek sorun kadın gibi hissetmemekmiş gibi davranıyorsun. ardından ikinci darbeyi, kızını kaybettiğindeki pervasızlığıyla yedim. ben o kız öldüğünde daha fazla ağlamışımdır anasından. kadın kızının ölümünü gördü sonra bindi arabaya eve gitti uyudu. haspinallah ya. bi de thank god gibi bir şeyler zırvaladı şirret kızına sarılırken. oracıkta sonsuza dek şu mildred sevdasına dur demem gerekirdi ama yok, kaşındım. üçüncü darbe hemen arkasından paralı jigolosuna olan tavrıyla gelmekte gecikmedi. "aylardır adamın masraflarını karşılıyorum" ne demek mildred? seks manyağı gibi davranmalar nedendir? iltifat duymak için mi tüm bunlar? zevk için mi? hay delireceğim izlerken. ve dizinin başından beri peşimizi bırakmayan mildred'ın çirkef kızı. aman yarabbim. o ne uyuzluk... o ne "gel benim ağzıma ağzıma vur" diye ısrar ediştir. kafasındaki o kocaman kurdeleyi böyle kafasına suratına geçirip sıkasım var çok fena. peki biz kıza burada sinir olurken anası mildred orada ne yapıyor? ona açıklama yapıyor. kızı eline sigarasını almış anasına tokat atıyor kadın ona orada açıklama yapmaya çalışıyor. ah mildred çekeceğin var falan diyeceğim de sana da pek acımıyorum haspam. --- spoiler ---
bir cemile akarsu değildir. aah ah. nerede o fedakar, namuslu, kendini çocuklarına adamış masum cemile nerede o şirret kızını eğitememiş, kendini başka şeylere adayan aşüfte mildred. gaydırıguppak olan cemile değildir mildred'ın ta kendisidir. gaydırıguppak mildred.
başta 1930'larda geçmesi nedeniyle bana hiç ilgi çekici gelmeyeceğini düşünüyordum, ama tersine su gibi akıp giden ve soluksuz izlenen bir mini-dizi (ya da uzun tv filmi) olmuş. oyunculuklar, müzikler, döneme dait detaylar, her şey harika. --- spoiler --- yalnız şu veda karakterini öldürmek istemeyen bir insan evladı olmuş mudur bu yapımı izlerken acaba? ben kendi adıma göründüğü her sahnede, evet her sahnede çeşitli yollarla öldürme planı yaptım kendisini. büyük halini de küçük halini de. hala kızgınım. --- spoiler ---
bir ara cnbc-e "bizde! bizde!" diyordu ama elinden kaptırmış olacak ki, foxlife'ta reklamları dönüyor. çok yakındaymış.
--- spoiler --- evet konu biraz klişe... dünya savaşları çevresinde yaşayıp içine düştüğü korkunç boşluk yüzünden sorunlu takılan, the hours ile tanışıp revolutionary road ile daha yakından görme fırsatı bulduğumuz amerikan kadınlarından gına geldi gelecek. yani şu saatten sonra bu konuda 5 saatlik bir film yapmak büyük risk, ama mildred pierce paçayı kurtarmış başarısızlıktan. bence bunun en büyük sebebi, biraz da uzun bir yapım olması sayesinde detaylı işlenebilen derin karakterleri. karakterlerin bir diziden beklenmeyecek şekilde geçinmesi kolay olması, mildred mesela, gayet başarılı olsa da içindeki bazı ilkel duygulardan asla arınamıyor; aynı şekilde kızı veda'yla olan tuhaf ilişkisi ve ona karşı mahcubiyeti, haklı olduğunda bile ona zaafının baki kalması, sevmesi ama aynı anda korkup saygı göstermesi ve bunu aslında kızında kendini gördüğü için yapması ve şu an aklıma gelmeyen birçok detay karakterlere müthiş derinlik katıyor. bu açıdan gerçekçi karakterleriyle klişelerden bir hayli uzak, tabii bu karakterler -özellikle veda ve 5 saatlik filmin her sahnesinde bulunan mildred- istisnai oyunculuk gerektirdiğinden fazla riske girilmeden direk kate winslett seçilmiş sanırım. ancak asıl sürpriz evan rachel wood'un oyunculuğu oldu benim için... bir de o genç veda. olay örgüsü de aynı şekilde klişelerden uzak. mildred'in hayatı kötü ama o kadar da kötü değil, başına gelmesi mümkün olan bütün talihsizlikler gelmiyor - ama geldi mi de tam geliyor, gayet başarılı ve zeki aslında, mutluluğun çevresinde de dolaşıyor ancak elde edemiyor... sürekli inişli çıkışlı hikayesi, sürekli bir kötüye veya iyiye gidiş bulunmaması, iyi ve kötü şeylerin ardarda olabilmesi diziye güzel bir boyut katıyor. yani dizi bokunu çıkarıp da baştan aşağı dramatik olaylar dizisi olmadığı için, elde kalan dram daha gerçekçi oluyor. ama sanırım senaristlerin en büyük başarısı veda karakteri. yani içinde bir şeyler var belli daha ilk sahnelerden. hiçbir şeyi kaçırmaması ve unutmaması ve üzerine gitmekten çekinmemesi, affetmemesi ve daha çocukken bile bir kadın gibi olması, annesiyle olan yersiz şiddetteki ilişkisi ve ne olursa olsun onu hep küçük görmesi, ve aslında mildred'ın da kendisiyle aynı fikirde olmasından cesaret alıp darbelerini acımadan indirebilmesi bu karaktere büyük kestirilmezlik katmış ve göründüğü her sahnede izleyicinin gerilmesine yol açmış... evet evan rachel wood çok iyi (biraz da veda karakterini yazanlar sayesinde), evet kate winslett'ın bu aralar hep çok benzer rolleri kapması, bir dünya savaşından çıkıp bunalıma giren amerikalı kadınlar baydı ama bak 5 bölüm dizi, bir bölüm ortalama bir saat desek ki daha fazla, 5 saatlik bir film ve kate winslett'ın olmadığı sahne yok. filmin yüzde 90'ı filan kate winslett ve o kadar rahat ve doğal kalkmış ki aklından diyecek başka bir şey bulamıyorum.. bütün bunlara ek olarak bir de 1930'lar amerikasını tartışan, biz abdli olmayan izleyicilere pek bir şey ifade etmeyen sosyo-ekonomik ve siyasi tartışmaları da var dizinin. yani dizi güzel, ama unutulmaz bir başyapıt olmamış bence (final bölümünü hariç tutabiliriz). tabii unutulmaz birkaç sahnesi yok değil, gerek senaryo, gerek oyunculuk açısından.. ama daha da izlemem savaş etrafında bunalmış amerikan kadınlarını... --- spoiler ---
içinde bir adet cemile akarsu ve cemile akarsu kişisinin etrafında ne kadar pislik, mutlak kötü karakter varsa hepsinin toplamından daha fazlasını tek başına oynayan bir kız evlat karakteri barındıran amerikan öyle bir geçer zaman ki si.
sağlam dizi. veda karakterinin gelişiminin bu kadar ustaca tasarlanmış olması son bölümde sinirleri bozuyor biraz.
çok iyi bir dizi. mildred seni izleyeceğim ama sakın sinirlerimi bozma.
ikinci bölümdeki montyle olan sevişme sahnesi sebepsiz ama pek bir hoşuma gitti. seviyorum ben bu diziyi, böyle devam et mildred.
douglas sirk meets... ııı, bilemedim. işte kırklardan herhangi bir noir'in boylarından büyük gölgelere kalkışan karakterleriyle sondan başa flashback'li anlatımını alarak içine güzelce bir sirk melodram tadı ekle, bu arada aynaları ve sınıfsal olayları da unutma. nefis ayrıntılarla dolu iyi bir film bence. zaten de sevdiğim todd haynes mini-dizi yapmış bundan. tabi onun anlatımında karanlıktan ziyade sirk ağır basmıştır.
dizi değil sanki todd haynes'in en iyi filmlerinden birisi gibi olmuş. film gibi cekmiş adam. bıraksan gitsen 3te kaybetmezsin bişey. zaten ordan sonra bi daha kate winslet soyunmuyo da...
süphesiz goo'nun en entresan anlarından biridir. (bkz: sonic youth)
bir çocuk ne kadar sinir bozucu olabilir ki'nin belgeselidir. --- spoiler --- mildred güçlü bir kadın olma, kendi ayakları üzerinde durup, başını dik tutmayı mantıken savunurken, kalbinde hissettiği, evinde oturup kocacığı ile seviyeli sohbetler etmek, balet ve piyanist küçük leydiler yetiştirmektir. o şirret kızı küççücük aklıyla bunları yüzüne yüzüne vururken bu nedenle sesini çıkaramamaktadır. aslında anlatılan kendi akıllı ama ruhu aciz bir kadının kendisiyle verdiği savaştır. bu ruh acizliğini ve erkeğine kendini adama iç güdüsünü, ilk 3 bölüm boyunca, yapmaması gerektiğini düşündüğü halde, erkekler seks anlamında ilk adımı attığında hemen teslim olmasından anlayabiliyoruz. sonradan iş jigoloya bağlanınca gururu kırıldı da reddetmeyi başardı. küçük kızını kaybettiği gece gelip spooning şeklinde veda'ya sarılıp ağlarken, "thank god" demesi ise, tanrım iyi ki veda'yi almadin, yani küçük öldü ona da üzüldüm ama ya veda ölseydi o zaman delirirdim demekten başka bir şey değildir. çocukları arasında sıralama yapmıştır açık açık. bu arada kate lafım sana, o kadar güzel lovely diyorsun ki, seni halamın oğluna alasım geliyor. --- spoiler ---
(bkz: milfred pierce)
golden satellite ödülleri'nden en iyi mini dizi/tv filmi ve en iyi kadın oyuncu olmak üzere 2 ödülle dönmüş yapım. http://medicaljesus.blogspot.com/…azananlar-tv.html
bana onerdiklerinde "cok alisagelmis, ozelliksiz bir konu: ekonomik zorluklar icersinde kivranan, bir yandan da aldatilan, kendi ayaklarinin uzerinde durmaya calisan kadin - sikilirim bu diziden hemen" diye dusundum. neyse bir on bes dakikasini izleyeyim de neden bu kadar ovuyorlar anlayayim, diye sans tanidim. sonra bes bolumunu de ardi ardina nefes almadan izleyerek bitirdim. --- spoiler --- treviso favori karakterimsim, o coloratura soprano benzetmesi neydi oyle! besinci bolumun en basindaki sahnede mildred pierce ve treviso arasinda soyle bir konusma gecer: treviso: you go to a zoo, see a little snake, it is from india, it is all red yellow black, it is all very pretty little snake, no? you take it home, huh? make it a little pet like a puppy dog? no. you got more sense. i tell you, it is the same with this veda. you buy ticket, you look at the little snake,but you don't take it home. no. mildred: what are you insinuating, that my daughter is a snake? treviso:no it's coloratura soprano, it is much worse. --- spoiler ---
her yaptığı işi büyük zevkle izlediğim kate winslet'ın oyunculuk anlamında kusursuz, tekrar tekrar izlenesi, tadına doyulmaz bir iş çıkardığı mini dizi. vakit düşmanı uyduruk teen dizilerinin yanında parlayan bir şaheser. kate'e ilk emmy ödülünü ve bir golden globe ödülü daha kazandırdığını da ekleyelim. dizinin verdiği pek çok mesaj var ama ben özellikle bir tanesini kafaya taktım. veda'yı. mildred'ın acısının inandırıcılığı resmen veda'dan nefret ederek bitirmeme sebep oldu son bölümü. gerçekte de ünlü insanların önemli bir bir kısmının ancak vedanınki kadar büyük bir hırs ve bencillikle bulundukları yere gelebildiklerine ve fazla karikatürize etmeden işlenmiş veda karakterinden bile daha ruh hastası olduklarına inanıyorum. sinir bozucu.
mildred pierce, james m. cain tarafından 1941 yılında yazılmış kitaptır. kitabın iki uyarlaması mevcut; ilki 1945 yılında yönetmenliğini, casablanca ile de gönüllerimizi fethetmiş olan, michael curtiz'in üstlendiği ve başrollerini joan crawford ile jack carson'ın paylaştığı aynı adlı film. henüz izleme şansım olmadıysa da bugün itibariyle listeye eklenmiştir. diğer uyarlama ise bugün yalayıp yuttuğum beş bölümlük hbo mini dizisi. bu dizi todd haynes tarafından yönetilmiş olup pek bir lezizdir. kate winslet yine harikalar yaratmıştır ama veda rolündeki evan rachel wood'un da hakkını teslim etmek gerekir. diziden sonra bir kez daha anladım ki; kadın olmak da anne olmak da her dönem zor zanaat, hem de pek zor. ne anlatıyor bu mildred pierce bir de ben bakayım derseniz, tavsiye edilir efendim. unutmadan şu notu da düşmek gerekir; dizi uyarlaması filmden oldukça farklı imiş ve kitabın orijinal hikayesine ve diyaloglarına birebir sadık kalınarak çekilmiş, diyorlar.
depresif bir mini dizi.
rica ederim izlemeyin, zamanınızı daha az moral bozucu bir şeye harcayın. evet kate winslet sakince hikayeyi anlatıyor ve siz de sesine karşı koyamadığınız için devam ediyorsunuz ama sonunda izlediğime sevinmedim. içinde öyle bir geçer zaman ki'den daha az mutlu an var ve sizin de moralinizi daha çok bozmaya ihtiyacınız yok sanıyorum. profesyonel ya da sanatsal bi bakış olmadığı ortada benimkinin ama etkileyici bir edebiyatı olmadığını da söylemeliyim bu mini dizinin, kitabından ve diğer yapımlarından bağımsız olarak. ben, izlemesem daha iyiydi, diyorum şimdi son beş dakikasındayken belirttiğim sebeple. geri kalan her şey yapılacak daha iyi bir şeymiş gibi gözüküyor sonunda.
http://www.youtube.com/watch?v=ndolf1enwic şu bölümde radyoda çalan aryayı seslendiren, uygur türkü koloratur soprano dilber yunus'tur. http://www.facebook.com/dilberyns
six feet under'dan sonra böyle depresif bir dram başyapıtı görülmemiştir. kate winslet bu acıların kadını ve aşk kadını rollerini yemiş bitirmiş resmen. zaman zaman konuşmasız sahneler sıksa da klasik müzikle iyi doldurmuşlar sahne geçişlerini. bir başka hbo eseri boardwalk empire kadar olmasa da 20'li 30'lu dönemlerin atmosferini de iyi yansıtmışlar. izleyin, izletin. özellikle kız annelerine!
veda diye bir insan barındıran dizi. bildiğiniz bütün kadınları gözünüzün önünden geçirin bu kişiliği görmeden önce. sonra şükredin onlara.
--- spoiler --- en etkileyici sahnesi radyoda veda'yı ilk duydukları zamandı bence. çok etkilendim bilmiyorum. o kızda bi yetenek olduğunu biliyordu annesi zaten. wally'nin mildred'ı aldatması beklenen bir şeydi bence. gerçekten hiç karşılık beklemeden kadının ve kızının her işine koşuyor, kadınsa doğru düzgün onunla ilgilenmiyordu bile. ama gel gör ki veda... o insanı tanımlamaya kelimeler yetmez, içinde büyük bir pislik var kızın. kadının hayatının kötüye gitmesi de beklenebilirdi. hem iyi bir anne, hem iş kadını, hem de bir eş olabilmeyi kim becerebilir ki. bir yerlerde tıkandı tabii ki. e insanın bir de veda gibi kızı olunca seyreyle şamatayı. garibime giden bir kısım da diğer küçük kızının ölümünü çok sakin karşılaması gibi geldi bana. gidip veda'ya falan sarıldı ama yine de hemen öldü gitti bitti diye geçiştirdi kadın resmen. unuttu gitti. edit: en etkileyici sahneye ek olarak, son bölümde mildred kızıyla kocasını basınca veda'nın "mother" derkenki surat ifadesi. oyunculuğunu konuşturmuş resmen helal olsun dedim ve bastım alkışı. --- spoiler ---
başarılı bir türk dizisi. --- spoiler --- 40 dakikalık 5 bölümle rahatlıkla ele alınabilecek konuyu, türk dizisi mantığıyla 1 saat ve üstüne çıkarmış olsalar da güzel dizi. o ona bakıyor, sonra o öbürüne bakıyor, mildred ağlıyor, sonra hop birkaç yıl sonrasına gidiyoruz sonra gene biri bir şey söylüyor hayda gene bakıyor lafa laf mı diye sonra adama bakıyor adam mı diye... arkadaş illa duygu vermeniz için saatlerce birinin suratını göstermeniz gerekmiyor ki. zaten dizi tam dram yüklü. biraz daha akıcı olsaydı ve atlamaların aralığı daha kısa olsaydı daha iyi hatta belki daha duygusal olurdu bence. güzel dizi haşa. bazı yerlerde elim fastforward tuşuna gitse de keyifle izledim. özellikle montyle mildred'ın yeni tanıştıkları zamanlar gerçekten iyiydi. o küçük veletlerin ikisine de notunu vermiştim. neyse ki biri öldü kurtulduk. ikincisi o vega'ya ne desem az. gerçi bence vega ailenin 2. çocuğu olsa daha bir otururdu gibi geldi. neyse. bu arada bu diziyi bence türkler ele almalı. bu dramdan çok rahat 4-5 sezonluk yaprak dökümü çıkar ben size söyliyim. o küçük çocuğun ölümü en az 3 bölüm kafadan. mildred'ın işe girmesi, monty'le tanışması filan ya tek başına vega'nın ergenliğine 2 sezon gider. ceyda düvenci'yi de mildred yaparız on numara olur. evet böyle mi olacaktı. --- spoiler ---
kate winslet'a bir defa daha aşık olmamızı sağlamıştır.artık alışkanlık oldu tabi bu bizde.
anlattığı dönemin atmosferini çok başarılı bir şekilde yansıtmaktadır. kate winslet'in kestiği role bir diyeceğim yok, bütün yönleriyle sizi sarıyor. depresif rollerin kendisine ne kadar yakıştığını zaten the reader filminde de görmüştük. --- spoiler --- beni en çok etkileyen sahnelerden birisi ikinci bölümde küçük kızın hastenede ölmesiydi. kız annesinin gözlerinin önünde titreyerek can verdi ve hiç kimse anneyi odadan çıkarmaya çalışmadı. resmen kızının ölümünü çaresizce izlettirdiler. demek ki 1930'larda hal böyleymiş deyip geçtim. şimdiki house md, grey's anatomy gibi dizilerde ebeveynleri odadan çıkardıkları gibi jaluzileri de indirip öyle çalışıyorlar. nereden nereye. --- spoiler ---
döneminin şartlarına, yargılarına ve imkânsızlıklarına karşı kafa tutmayı ve güçlü olmayı başarabilmiş fakat kızına olan zafiyetine yenik düşmüş bir kadının öyküsü. gururu ve hırsı sayesinde ufacık mutfağından koca bir turta/yemek imparatorluğu çıkarabilmiş mildred, ama kızına olan aşırı ve bir yerden sonra hastalık derecesine ulaşmış sevgisi tüm başarılarını gölgelemiş; kadın-anne zayıflığı bu olsa gerek. --- spoiler --- birkaç karşılaştırma yapacak olursak: 1945 yapımı filmde mildred'ın kişiliği ve zaaflarıyla ilgil fazla bir şey yakalamak mümkün değil, hattâ veda ile ilgili bile -karakterden nefret edilmesini sağlama amacı taşınmışsa- pek ayrıntı yok; ama mini dizi uyarlaması bu konuda gerekeni gözler önüne sermiş. mini dizi o dönemin şartlarını, iş ya da ev yaşamında kadın dayanışmasını ve dostluğu güzel anlatmış. "the fighter" ve de sonrasındaki yapmacık oscar töreni hâlleri dolayısıyla antipati duyduğum melissa leo bu dizide arkadaşlığın kitabını yazan bir karakteri canlandırmış, neyse ki iyi rolleri de varmış dedirtti bana. ki filmde yoktu o karakter, dizinin artılarından başlıcası olmuş hâlbuki. wally karakteri de monty karakteri de dizide daha iyi; gıcıklıkta da, güvenilmezlikte de, bir kadının bir erkekten daha başarılı olmasını derinden derine çekememezlikte de... gerçi hakkını yememek gerek, wally monty'ye göre daha dürüst ve yardımcı oluyor belli bir yere kadar, ama bir yerden sonra o da mildred'ın bağımlı sevgisinin körelttiği bakış açısına dayanamayıp resti çekiyor. zaten mildred ne yaşıyorsa o bağımlılıkları yüzünden yaşamıyor mu! tâ baştan bert'ten ayrılması bile veda ve geleceği vs. bahaneler yüzünden oluyor. ki bert anlayışlı koca, (eski) eşinin her zaman yanında olan ve elinden geldiğince destek olan koca karakteriyle fazlasıyla sabırlı bir portre çiziyor filmde de dizide de. hattâ filmde veda'nın ne menem bir varlık olduğunu anlıyor, uyarıyor mildred'ı ama nâfile! yine de dizideki hâli daha iyi olmuş bu karakterin de. ve veda... çook şey yazılır da bu karakter için, insanın siniri kaldırmaz. öyle ki canlandıran oyuncular, özellikle de dizide canlandıran iki aktris (zîrâ filmde izleyenin sinir katsayısını artıracak başarıda canlandırılamamış bence) nasıl dayanmışlar acaba bu varlığa. kurgu bir karakter, evet, ama dizide treviso az bile tanımlıyor kendisini: tam bir yılan. ekranda bile tahammül edilemez, alıp da eve götürmelik olamaz tabii. hepsi neyse de, dizide de filmde de en unutulmazı, hüzün vereni minik ray. baskın ve bencil karakterli ablasının sömürdüğü anne sevgisini zaten pek göremiyor, üzücü ama iyi ki ölmüş dedirtiyor insana. film ve dizinin finalleri farklı; dizi belki uyarlandığı kitaba uygun, ama filmde daha işe yarar bir gidişti veda'nınki, dizide ise new york'ta tutunamama ve geri dönme ihtimâlinin ucu açık bırakılmış, ya da mildred'ın bağımlılığına bir kez daha yenik düşme ihtimâli... bu ihtimâli düşünmek bile geriyor izleyeni. izleyiciyi germe ve kurgu bir karaktere diş biletme amacını taşımışsa dizi, çok iyi başarmış, bu alanda tüm ödülleri toplayabilir. --- spoiler --- dizinin müziklerini carter burwell yapmış. güzeldi müzikler, onun da hakkını teslim etmeden noktalamayalım.
izleyip bitirdikten sonra bende sadece televizyon ekranını tokatlama hissi yaratmış tuhaf dizi.
boğazıma kör düğümü atmış dizi
