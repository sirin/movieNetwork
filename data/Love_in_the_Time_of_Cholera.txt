ing. kolera günlerinde aşk.
kolera günlerinde aşk*ın film çekimi.
gabriel garcia marquez'in romanından, oscarlı ronald harwood senaryosuyla uyarlanan ve yönetmen koltuğunda mike newell'in oturduğu, brezilya'da çekilen film. filmde javier bardem, maria full of grace filmdeki oyunculuğuyla oscara aday olan catalina sandino moreno, ferzan özpetek'in la finestra di fronte filmindeki esas kadın giovanna mezzogiorno, liev schreiber, benjamin bratt gibi isimler yer almakta.
afişi kendisinden iyi olan sıkıcı filmlere aday bir film.
şahsen mike newell dan çok fazla bir şey beklememe rağmen javier bardem in filmi sırtlayıp götürebilecek kadar iyi bir aktör oluşu, ilk defa karşı pencere*'de izleyip hayran kaldığım, bakışlarıyla beni derinden etkilemiş olan giovanna mezzogiorno nun oynuyor oluşu ve gabriel garcia marquez in bile filme tam not verdiği konusunda ortalarda dolanan söylentiler filmle ilgili beklentilerimi son derece yükseltmiş durumda. bir de yönetmenin özel ricasıyla gelip soundtrack için özel birkaç şarkı seslendirmiş olan shakira faktörü var ki aman diyeyim. yine de romandaki yoğunluğu vereceği konusunda ciddi şüphelerim var.
kendisini 3 hafta daha beklersem şuracıkta ölüp gitmekten korktuğum filmdir bu. 3 yıldır, kitabın filme çekileceği ve javier bardem'in başrolde olacağını duyduğum andan beri durduğum yerde kıvranmakta, amaçsız imdb ziyaretleri yapmaktayım. bir de şimdi her taraftan gala / prömiyer vs resimleri yağmıyor mu, rahatsızlığım had safhada. yılın filmi olacak bu benim için lakin yeter, gelsin artık. filmi izledikten sonra gelen edit: iğrenç.
ya rezalet ya da muhteşem olacak film, ortası yok gibi. çok beğenilen ve hatta anlam atfedilen kitapları beyazperdede izlemek her zaman risktir aslında, beklentiler ister istemez yüksektir ama kolera günlerinde aşk için bu risk daha bir fazla sanki. hayalimde yarattığım bir karayip kıyısı kenti vardı, gardenyalar vardı, liman vardı, doktorun evi vardı ama hepsinden önemlisi bir florentino vardı. eğer izleyeceğim florentino hayallerimde yarattığım, zaman zaman satırlarını içimden geçenlerle özdeşleştirmeden edemediğim florentino'yu öldürürse işte o zaman rezalet bir film olur, ben de gittiğim için ömür boyu pişmanlık duyarım. nitekim marquez de romanlarının filme alınmasını hiç bir zaman istememiştir, çünkü filmi izleyen okuyucu bundan sonra roman karakterini hep o karakteri canlandıran oyuncuyla hatırlayacaktır, bu da okuyucuyu tutsaklaştırmaktır. son olarak, shakira'nın film için bestelenen şarkısının eşliğinde fragmanı http://www.youtube.com/…r1u7f4utazc&feature=related adresinden izlenebilir.
florentino'nun "fifty-one years, nine months, and four days... that is how long i have loved you..." demesini duymak için defalarca üst üste trailer'ını izlediğim film. bütün kalbimle hayal kırıklığına uğratmamasını diliyorum.
kitabı çekici kılan unsurun aslında gayet sıradan olan hikayesi (kavuşamayan iki sevgili) değil de, yazarının* insanı yüreginden vuran müthiş stili olduğunu anlamayan yeteneksiz bir yönetmene* ve perşembenin gelişini çarşambadan belli eden bir fragmana sahip müstakbel hollywood fiyaskosu. oyuncuların ispanyol aksanlı ingilizce konuşması, banallıkta sınır tanımayan posteri,** fermina daza’nın* pek de güzel olmayışı ve de film müziklerinin pop idolü shakira tarafından hazırlanmış olması, beni şimdiden filmden soğutmaya yetiyor ve de artıyor bile. ** (bkz: http://www.filmcatcher.com/…ds/img/product/litc.jpg)
(bkz: el amor en los tiempos del colera)
fida film'in gösterim konusunda henüz net bir bilgi vermediği film.
romandan uyarlama birçok filmde yaşanan durumun mevzubahis olduğu film. romanın derinliği tabi ki çok başka, çok ötede bir yerde. her neyse, yine de genelde eli yüzü düzgün bir uyarlama olmuş. kurgu ve atmosfer ve epey başarılı verilmiş. florentino ariza' da javier bardem ve dr.urbino' da benjamin bratt rollerine cuk ötesi oturmuş, takır takır oynamışlar. fermina daza' yı oynayan giovanna mezzogiorno ise latin amerika rengi ve duruşundan uzakta, fazla avrupalı kalmış. genç kızlığından yaşlılığına kadar yapılan makyajı ise felaket ötesi. vücudunun yaşlandırılması, artık bilemem hangi görüntü hilesiyle başarılsa da yüzündeki yaşlılık makyajı aşırı sırıtmış. fermina daza' nın babasını canlandıranı seçen casting sorumlusuna ise buradan sesleniyorum, el insaf be kardeşim, el insaf... ne alaka... neyse, gidip görmekte fayda olan filmdir. bonus olarak, müziklerinde shakira' nın sesi leziz durmuştur, hoş olmuştur.
film için shakira tarafından söylenen şarkısı; (bkz: hay amores)
denilen odur ki gabriel garcia marquez, hollywood uyarlamalarına karşı ciddi bir antipati beslemekte olduğundan dolayı mike newell'in kendisini ikna etmesi tam 3 yıl sürmüştür. marquez ileride yaşamını yitirdiği zaman eşine maddi bir birikim bırakmak için 2 milyon dolar karşılığında newell'in teklifini kabul ederek, kitabının haklarını newell'in şirketine satmıştır. normalde soundtrack çalışmalarına pek yanaşmayan shakira da sırf gabriel garcia marquez hatırına bu film için hay amores'i söylemiştir.
film, eğer son anda yine bir değişiklik olmazsa, 7 mart 2008 tarihinde fida film'in katkılarıyla türkiye'de vizyona girecek.
filmde enteresan bir şekilde insanlar birbirinden orantısız şekilde yaşlanmaktadır...50 küsur yıla dağılan bir hikaye de biri genç kalırken diğeri yaşlanmış falan...vardır heralde bir anlamı...öyle bir kadın öyle bir güzellik* ahanda öyle bir adamdan nasıl çıkmıştır.anlaşılamamıştır...düz adam mantığıyla kitabı okumadan ancak bu kadar...
herkesin dikkatini çeken, türk filmi usulü yaşlandır(ama)maya dikkat çekmeden edemeyeceğim ben de. fermina dışında herkes çöktü, kırıştı, buruştu, sütlaca döndü, hepsinin kamburu çıktı; fermina ise 72'sinde de hâlâ bir taş, incecik bir afet-i devran, "gergin" bir güzellik! [göğüs karşılaştırmasından anlıyoruz ki son makyaj daha başarılı, o son yaşlandırma hepsinde olabilseymiş keşke] babası hele, kızı doğduğunda 10 yaşında filanmış herhalde. baba latin tipinde, kız bildiğin beyaz... kesin çalmış kızı bu birinden. baba da yaşlanmadı, ayrı mesele. bunların dışında javier bardem yine gayet şahane oynamış; film de bir edebi eser, bir marquez uyarlaması olarak başarılı bir filmdi. bence tabii. daha kısa ya da daha hızlı olsaydı, "kitabın içine etmişler" denirdi. "aman efendim bayık, aman efendim uzun" deyip kısa kesim action isteyenlere yan salondan sesleri duyulan recep ivedik kafi gelebilir kanımca.
kitabından beyaz perdeye çok güzel aktarılmış filmdir. yazarın kitaptaki olayları ve mekanları detaylı anlatımları , akılda oluşan dünya ile yönetmenin yarattığı dünyayı birbirlerine çok benzemiştir.
aşk ve seksin birbirinden ayrıştırılabilirliğini mükemmel betimleyen, zenginliğin göreceliğini filminde kısacık bir diyalogda sorgulatan eser. --- filmden spoilerımtrak --- - i want to be rich... like you. - i am not rich. i am a poor man with money. they are different things. --- filmden spoilerımtrak ---
gabriel garcia marquezin 3 yıl süren inadı keşke bitmeseymiş diye söylenmenize sebep olan bir film. lakin ömrümde izlediğim en kötü filmlerde liste başı olmaya adaydır. kendisini ciddiye alan ama bunu senaryo ve oyunculuk bazında göstermeyen yapıt zaman kaybı olarak nitelendirilebilir.
filmle ilgili belki de en can sikici nokta insanlarin ispanyol aksaniyla ingilizce konusmasidir.kardesim ya ispanyolca yapin sunu adam gibi,yani layigiyla ya da duzgun ingilizce kullanin. makyajlara deginmek dahi istemedigimi de soylemeden edemeyecegim.
http://www.resetmagazine.net/…6/sinema/sinema1.html
hayatımda izlediğim ennnnn kötü filmlerden biri makyajlar, yaş uyumsuzlukları, sevişme sahnelerindeki estetik fakirliği, müziklerdeki yavanlık, oyunculuk, sesler, ifadeler, her şey ama her şey bundan daha berbat olamazdı, eğer daha kötüsünü yapan varsa ödül vermek lazım, bir aşk hikayesi bir edebi eser bundan daha kötü ele alınamazdı, verilmek istenen asıl fikir de güme gitmiş en saçma sahneler 1-kadının yoldan geçerken yakaladığı adamla 4,76 saniye süren sevişmesi: adam panik halindeyken nasıl erekte oldu 2-şehir meydanında duvar dibi sevişmesi: kadının iki bacağı yerdeyken içine girebilmek için nasıl bir penise sahip olmak gerekir 3-kızın babası: hayatımda bu kadar fucker tipli bir baba görmedim, ayrıca kız bazı sahnelerde babasından daha yaşlı görünüyordu 4-doktor: gülümseyişi insanı delirtiyormuş da bilmem neymiş de, hayatımda bu kadar sevimsiz gülen bu kadar özelliksiz bir ağız görmedim ben. daha çok var ama yazamayacağım işim gücüm var
sırasıyla imrenme, anlam verememe, yıkılma, acıma, kızma, ve en nihayetinde de saygı duyma tepkileriyle izlediğim filmdir. bu tepkilerin karşılığı filmdeki şu sahnelere karşılık gelir; --- spoiler --- imrenme > ilk tanıştıklarındaki, sepya tonunda bir zaman ve mekanda yaşanan o samimi ve saf gençlik aşkları. anlam verememe > gel zaman git zaman birçok engele katlandıktan sonra uzun zaman fermina'dan haber alınamaması. yıkılma > tam da; fermina'nın yıllarca onu bekleyen ariza'nın yüzüyle beraber fütursuzca, aşklarının bir yanılsama olduğunu söylediği andır. acıma > evlenmiş, çocuk sahibi olmuş, oraların en saygın kişilerinden olmuş keyfine bakan fermina için ağlayan, hayatını hala ona adayan ariza'nın annesini de kendini de ağlatan o halleri. kızma > tüm bunlar olurken fermina'nın her onun lafı geçişinde ariza'dan bir hiç olarak bahsetmesi. saygı duyma > ariza'nın hayatının 50 yılını adadığı aşkına sonunda bir şekilde ulaşması, ve kendi tercihlerine göre bir sonuç alması. böyle istedi, böyle oldu. onun hayatı. ama en sonunda mutluluğu bir şekilde yakalaması. --- spoiler --- ayrıca; --- spoiler --- filmin en başarılı, en mesajını enjekte edebilen sahnelerinden birisi de aşksız bir cinsel ilişkinin neye benzeyeceğini gördüğümüz, doktorla fermina'nın balayı gemisindeki ilk geceleridir. soğuk ve gergin bir bekleyiş, boş konuşmalar, daha önceden kuzenin söylediğinden akılda kalmış eğreti bir "güzel gülümseme" iltifatı, daha önce iş tuttuğu belli olan doktorun parmağını tükrükleyip* fermina'nın göğsünü uyarmaya çalışması...iğrendiriciydi adeta. --- spoiler --- bir de filmden şöyle bir genel çıkarım yapmak mümkündür; dişi ne olursa olsun yoluna devam eder, erkek doğru bildiği yol dışında yol almaz.
deliliğin anlatıldığı film. evet bir insanın bir insanı böylesine reddedilmeye, küçümsenmeye, aşağılanmaya, hakarete, ve hatta tehdide rağmen beklemeye ve sevmeye devam etmesi hakikaten övgüye şayan bir delilik. ve benim her zaman savunduğum bir şey var: bir aşk ilişkisinde erkek her zaman kadından daha fazla sevmelidir çünkü erkek gerçekten sevdiği zaman tutarlılığını ve kararlılığını devam ettirebiliyor. öte yandan kadının sevgisi de kendisi gibi kırılgan. yaşanan kötü deneyimler, zorluklar bir yerde kadını yolundan döndürebiliyor. yaşanan ilişkiyi "bir yanılsama yahut hata" olarak görebiliyor. netekim, fermina hanım kızımızın köyde geçen zor günlerden sonra aşkının ibne hayata yenik düştüğünü, diğer taraftan bu ayrılığın ve zor günlerin fiorentino bey oğlumuzun ise bilakis şovalye ruhunu kabarttığını, kendisini bir mecnun, bir kerem, efendime söyleyeyim bir romeo olarak görüşünü, oradan oraya savruluşunu fakat asla aşkından vazgeçmeyişini izliyoruz. aşk, delilik ve seks arasındaki bağın en güzel örneğini de fiorentino'nun ölen babasının amcası tarafından aktarılan sözlerinde duyuyoruz: "senin baban da bir tam bir deliydi fiorentino ölmeden önce son sözleri 'hayattaki en büyük pişmanlığım aşk uğruna ölmüyor olmamdır' oldu oysa ki hayatı boyunca önüne gelen şeyi sikti". ve son olarak, roman uyarlaması olmasından kaynaklı, tam bir derinlik yakalayamamış bir film olmasına rağmen, izlemek zaman kaybı olmayacaktır.
çekilmesine kadar her şeyi muhteşem olan film. böyle hikaye, böyle kadro... gene de insan rezalet diyemiyor, javier bardem iyi. hatta o filme çok iyi. ama film kötü. tek başına (diil aslında da, biraz mübalağa lazım) bi ton muazzam filmi almış götürmüş oyuncular armut toplamış burada. sayalım: la finestra di fronte: valla giovanna mezzogiorno bacıyı burada tanıdıydık biz ve bayağı bir sırtlanmış filmdi. öyle böyle değil. (parantezin altından kırmızı paranteziyle karışmır bir tür edit. ciyovanna bacı, sözüm sana. senin yaşlarda, yaklaşık aynı göz renginde bir fransız bacı var, adı marion cotillard git onnan bir küvete gir, beraber bıcı bıcı yapın. su sepsin sana. bu imkanın yoksa git la vie en rose diye bir film var, onu seyret. bak bakalım genç biri yaşlı birini oynayabiliyor muymuş? o da olmadı git seni yönetemeyen sallamanın suratına sal, işe, çekinme... delirtmeyin izleyiciyi yahu!) o outro lado da rua: hazır karşıdaki pencereden söz etmişken, daireye bir göz atalım. aslında sırtlamak biz saymaya başlamadan önceki cümleye bu sevim abidesi yüzünden eklenmiş olabilir. bir fernanda montenegro var. o da kolera. yaşlı anneyi oynuyo. aslında iyi oynamış, ama bir sırtlanış değil bir sırıtış var. sı'sı ortak. mar adentro: bardem harika, ona bu filmde bile laf demek istemiyoruz ama bir içteki denize göze atılmalı... mulholland dr: laura harring bacımızın kilo aldığını gördük bu filmde fakat rolü biraz tali idi. hatali mi idi? bilemiyorum bir sırıtkan! neyse sözlük, pazar ve kahvaltıyı uzatmak lazım entryi uzatmak yerine... olması lazımken olmamış bu! un var şeker var yağ var, helva yok valla...
geçen yüzyıla ait bir aşk hikayesi. başarısız makyaj dışında çok iyi bir edebiyat uyarlaması. * soundtrack ise muhteşem, belki de bir romanın tek eksiği. *** --- spoiler --- - bu acının tadını çıkar. henüz gençken acı çek, istediğin kadar... - rutin hayat paslanmak gibi... - kalbimin bir genelevden daha fazla odası var... - fiziksel dünya dışında yaşın bir önemi yok. insan olmanın özü zaten zamanın geçişine gösterdiği direnç. iç hayatlarımız sonsuzdur. bu yüzdendir ki ruhlarımız her zaman gençliğimizde olduğu kadar genç ve canlı kalır. aşkı güzel bir an olarak da düşünmelisin. başlangıç ve sonu kendi içinde barındırır. bu yüzden hiç bir yere varma amacı yoktur... --- spoiler ---
yakında bizim aklı evvel yönetmenlerden biri bu filmi yeniden çekebilir, başrollerde de küçük emrah la hülya avşar oynayabilir (onlarında da çok güzel yaşlanmış hallerini gördük daha önce) doktoru da yaşar alptekin oynarsa tam olur.
film ağır gitmesine rağmen izleyenlere mükemmel, kopamayacakları 2 saat 18 dakika yaşatıyor. giovanna mezzogiorno güzelliği ile büyülemekle yetinmiyor benim gibi çok gaza gelenlerin masaüstlerini bile süslüyor. http://img381.imageshack.us/…mezzogiornoinlosv3.jpg javier bardem hayranlığınız artıyor film ile birlikte. bir insanın gözleri neşeden hüzüne bu kadarmı kusursuz geçer. (bkz: sabreden derviş muradına ermiş) --- spoiler --- kime ne kadar aşık olabilirsiniz? kimi ne kadar bekleyebilirsiniz? florentino ariza o'nu yüzlerce kadınla birlikte olup hiç birine aşık olmayacak kadar çok seviyor 51 yıl 9 ay 4 gün bekliyor. ta ki kocası ölene kadar. peki 51 yıl 9 ay 4 gün beklediğiniz birinden siktir yediğiniz zaman hissedecekleriniz nelerdir? florentino ariza herzaman en iyi yaptığı şeyi yapıyor ve mektup yazıyor. cevap gelse de yazıyor, gelmese de yazıyor. özendiriyor insanı yaşadığı aşka, o bekleyişe özeniyorsunuz. yüzlerce kadınla yattıktan sonra aşık olduğunuz kadının henüz yatmadığınız kadın olmasına özeniyorsunuz. karşılıksız yaşıyorsunuz aşkı filme göre. --- spoiler ---
romandan uyarlama çok zor iş. derinlik ciddi bir problem, evet. hele ki yapıt kolera günlerinde aşk olunca çok çok daha zor. sırf ilk 50-60 sayfa daha çok dr. juvenal urbino'ya, onu tanıtmaya ayrılmıştı. bunu filmde nasıl verebilirsin? çok zor, çok. işte romansal derinlik kaçınca film de bu yapıtın bi özeti gibi geliyor insana. özeti çıkarılmış bir şeyi okur gibi. bu da romanı okuyan seyirciyi hayal kırıklığına uğratıyor.. fakat benim "javier bardem çok yakışır, izlemesi de müthiş keyiflidir" dışında büyük umutlarım olmamıştı. giovanna mezzogiorno da bana kalırsa iyi oynamış ve yakışmış fermina daza'ya. --- düşük derecede spoiler başlangıcı --- ortam bana güzel verilmiş gibi geldi filmde. fakat canımı sıkan noktalardan biri juvenal urbino. bu adam iyi tasvir edilememiş. çok düzgün bir adamdı zira kitapta. imrenilesi bi karakterdi her anlamda. tıp alanında son derece başarılı ve ünlü, fakat bunun yanında da olması gerektiği gibi bir doktor. yani doktorluğun ilk amacının fedakârlık olduğunu biliyor. bunun dışında son derece karizmatik, seçkin bir aileden gelen, terbiyeli biri. yakışıklı. gezip görmüş, çoğu konuda ehemmiyet verilecek, gidip fikri sorulacak kadar bilgisi olan, son derece nazik, ahkâm kesmeyi sevmeyen, mütevazi biri. bunun yanında ilk adımı atma cesaretine sahip. dürüst. kanında iyilik dolaşan, hayata dair çok güzel tespitleri olan biri. kısacası çok düzgün biri, kızın filan varsa ilk verilecek kişilerden yani. bu kesinlikle filmde verilmemiş. hafif piç bir portre çiziyor filmde. kitapta ayrıca fermina daza - juvenal urbino ikilisi kaymağın da kaymağı bir hayat yaşıyor dünyevi zevk babında. paranın uzanabileceği hayat zevklerini güzel güzel tadıyorlar. bu da pek verilmemiş. --- düşük derecede spoiler sonu --- müzikler filmin en güzel tarafıydı bana kalırsa. çok güzel gitmiş hepsi. filmden sonra ilk işim soundtrack download'u oldu. ben çok yüksek beklentilerle izlemediğimden belki de, filmden keyif aldığımı söylebilirim. kitabıysa kesin okunmalıdır, çok farklı hisler uyandırır. başka bir filmde* erkeğin kıza dediği gibi, insan dünyada ne kadar farklı duygu, ne kadar farklı hissediş varsa hepsini tatmalıdır.
javier bardem'li film.
sikici (her iki anlamda) ve fakat bol sevismeli (cümlenin ilk kelimesinin 1. anlaminda) bir film.
tuhaf bir film olmuş. manasız ve çelişki dolu ilişkiler. zaman kaymaları ve her uyarlanmış roman gibi eksik duyguları daha bir boşluk açarak ortada bırakıvermesi. yer yer ilkokul musamerelerinde benim yaptığım makyajdan daha berbat iş çıkarmışlar. "72 yaşındayım artık..." diyen kadının kuğu gibi boynuna bakıp arzu eden 53 yıllık sevgiliyi hor görmemek lazım tabii. kadınların saçma salak gururlarının, erkeklerin cinsellik zaaflarının yuzyıl filan dinlemeden basit bir inada dönuşturulduğunde adına aşk dendiğini gösteren zayıf bir uyarlama.
izlenmesinin kesinlikle zaman kaybı olduğunu düşündüğüm film.
gabriel garcia marquez'in kitabından uyarlanarak kolera günlerinde aşk adıyla gösterime giren, oldukça vasat mike vewell filmi. oyuncularsa; giovanna mezzogiorno, liev schreiber, benjamin bratt, javier bardem, john leguizamo, marcela mar, juan ángel, liliana gonzalez, luis fernando hoyos ve alicia borrachero. müzikler; antonio pinto'dan. --- spoiler --- her gün seni düşünürüm her gün biraz daha fazla bir kenara atarım sağduyumu içimdeki bir şeyler, mahvolur hergün seni düşünürüm her gün biraz daha fazla ve devam ederim seni düşünmeye... --- spoiler ---
(bkz: hayatımdan çaldılar)
marquez hastası biri olarak ilk kez dün akşam izlediğim, javier bardem denilen uzun suratlı bir süpürgenin ve soyadı mezzogiorno olan italyan bir kalasın başrolünü paylaştığı 2 saat 18 dk. lık bir rezalet. dilerim gazı alıp bir de yüz yıllık yalnızlık'a bulaşmazlar. not: sevgili benjamin bratt, sizi tenzih ediyorum, kemane bıyığınızın ve minik dişlerinizin hastasıyım. yerim.
--- spoiler --- filmle ilgili hosuma giden sey ask hakkinda love is a state of grace deyisi ve yaslanmak uzerine dusundurdukleri oldu. love is a state of grace: askin bir tanimi ama ne oldugunu degil, yani kutunun icini degil, kutunun hissettirdigini, kutunun getirdigini anlatiyor. icinde askin transient (gecici) bir hal oldugunu gizledigini de dusunuyorum. fakat yine de kisinin ve asik oldugu digerinin, bir ortak askin bireyleri olarak zerafet durumuna ciktiklarini dusunmek guzel. loss of grace konusu ise gercek hayattan bildigimiz bir kotu gercek. yaslanmak : insan ruhunun zamandan bagimsiz yani etkilenmedigini dusunmek ilginc bir acilim. zaman sadece bizi eskitiyor, damarlarimizi daha gorunur kiliyor, saclarimizi agartiyor ama ruhunuzda ve hayalinizdekiler 40 yil oncesinin aynisi olabiliyor. bu basit dusunce titanik'deki yasli kate winslett'in goz bebeginin, genc kate winslet'inkiyle tipatip ayni olmasinda da vardi sanki. evlilik : yine bu filmden de evlilik konusunda genclerin moralini bozacak bir iki fikir cikabilir. hanim kizimiz kocasindan daha iyi bir koca olmayacagini dusunuyor ve soyluyor ama ona en iyi gelen ruhuna hitap eden kisi ise bir baskasiydi. evliligi cocuk uretmek amacli bir kurum olarak degerlendirmek lazim. sonradan sevgisiz cocuklardan papara yememeye dikkat :) --- spoiler ---
film, bir dönem filmi olarak dönemin atmosferini bence güzel aktarıyor. yani insanın içine "ulan bi latin amerika varmış ne güzel ya" duygusunu aşılıyor. onun dışında, müzikleri arada sırada çok güzel ama bir çok yerde sırtarmış, daha başarılı olabilirdi. yani müzikler ayrı ayrı başarılı, fakat filme yedirilmesinde sıkıntı var. allah için, sıkıcı demeye elim gitmiyor o yüzden paraphrase yapacağım; film durağan. (oturup izleyemezdim baştan sona, tv'de izledim, arada zap yaptım, bilgisayara baktım) the reader'ın filmini izlediğimde roman okumadığım için kendime küfretmiştim. bunu izleyince bu kadar şiddetli olmadı mesela. yine de kitaplarla ilgili o kadar iyi şey duydum ki belki bir gün oturup garcia marquez'in külliyatını bitirebilirim...
márquez'in romanını bir solukta okumuştum. neden daha hızlı okuyamıyorum, da diyorsun hatta. insanda o derece yiyip yutma hissi var her satırı. ama film öyle mi ya? bir defa, g. mezzagiorno zorla yaşlandırılmış mesela. çok başarısız bir makyaj. sanki levent kırca parodisinde oya başar'ın muhallebi gibi cildine pudra sürülmüşçesine. zaten çok dinamik bir hikaye değil bu, izleyiciyi sarmak lazım. saramıyor. javier bardem'in aşk dolu florentino canlandırması bile alıp götüremiyor seni. hikaye durağan çünkü. hele ki orta yaş kısmında hiç ilerlemiyor sanki. o an dikkatin dağılsa, başka tarafa baksan, döndüğünde konudan kopmamış oluyorsun. bir de şeyi anlamıyorum. olay colombia'da geçiyor peki tamam. o zaman neden herkes colombia aksanıyla ingilizce konuşuyor? getto değil yahu orası bildiğin colombia. (aynı mesele bizim muhteşem yüzyıl'da var. vatikan ahalisi italyan aksanı ile türkçe konuşuyor. ) kitabı okumamış olsam, filmi yine beğenmezdim, bir de üstelik çok sıkıcı bulurdum. en azından romanın hatrına sonuna kadar izlemiş oldum. iyi niyetle. bazı eserler sırf kitapta güzel. film olmasın.
izlediğim en kötü filmlerden biri. o kadar kötü ki, kitabı da bu kadar sıkıcı olabilir mi diye bile düşündürüyor insana.. kitabın arka kapağı okunup filme alınmış gibi, o kadar yüzeysel, o kadar basit..
vasat bir film, hani izlemeseniz de olur denebilir, böyle güzel bir konu nasıl piç edilir'e örnek. yalnız; --- spoiler --- kadın dedi 72 yaşındayım, adam dedi olsun, sonra gemide çatır çutur, arkadaş 70ini aşmış iki insan nasıl böyle bir işe girişti aklım almadı, bence var olamayacak bir cinsel güç, hadi adam andropoza girmedi de kadın menopoza da mı girmedi, ki gireli en az 25 yıl olmuştur. bu ne enerji bu ne arzu benim aklım almadı. --- spoiler ---
florentino ariza'nın vazgeçmeyişi, zeki demirkubuz'un kader filmini anımsatan uyarlama film. sağına soluna takılmadan izlerseniz, güzel bir filmdir.
kötü bir uyarlama yapılmış. bu filmin 139 dakika süresince en güzel kısmı soundtrackleri idi.
kitabini okuduktan sonra beeeelki hafif anlam ifade edebilen film. acikcasi hikayenin orjinalideki derinligi bilmesem tahminen vasat olarak nitelendirirdim. ancak bazi guzel repliklerin birebir kitaptaki haliyle alinip senaryoya serpistirilmesi hosuma gitmedi degil.
ispanyolca aksanlı ingilizce'nin hangi mantığın ürünü olduğunu anlayamadığım film olmuştur. bir yerlerde marquez ustanın kitaplarının ispanyolcadan başka bir dilde sinemaya aktarılmasını istemediğini okumuştum. hollywood'un böyle bir trickle orta yolu bulduğunu düşünüyorum, en iyimserinden. başarısız makyaj, kitaptan senaryoya dönüşümdeki biraz üstünkörü ilişkisellik dışında genel olarak iyi bir film olmuş. kaliteli oyunculuk, çok başarılı dekor ve görüntünün yanında shakira da harika bir şarkı söylüyor. yalnız, kitabı kesinlikle atlamamalı derim. not: giovanna mezzogiorno kesinlikle güzel bir kadın. fakat, o olimpia zuleta rolündeki abla neydi öyle ya?
aşkın bile, tek taraflı olsa da canıgönülden istenip, sıkılmadan beklenildiği sürece mutluluğa ereceğini anlatan; orjinal adı "el amor en los tiempos del colera" olan marquez romanı. üst düzey romantikler tarafından yere göğe sığdırılamazken, sikerim böyle aşkın ızdırabını diyenlerin buhranlara girmesine sebep olmakta, yine de dr. juvenal urbino'nun evlilik hakkındaki "ancak tanrı'nın sonsuz lütfuyla varolabilen saçma bir icattı evlilik. birbirini yeni tanıyan, aralarında hiç bir akrabalık olmayan, yapıları başka, kültürleri başka, hatta cinsleri bile başka iki insanın birdenbire kendilerini birlikte yaşamaya, aynı yatakta yatmaya, belki de her biri başka başka yönlere gitmek için çizilmiş iki yazgıyı bölüşmeye mahkum bulmaları her türlü bilimsel düşünceye aykırıydı. ve evlilik her gece seviştikten sonra bitip, sabah kahvaltıdan önce kurulması gereken bir bağdı. " söylemiyle +repleri almaktadır. film ise kraldan çok kralcılar tarafından "süpermınagoyimbunakötüdiyenmaldır" diye etiketlenip, her an oyuncuların yüzünden yere akacak makyaj kisvesi altına gizlenmiş boya ile renklenip göndere çekilmiştir.
filminin başrollerinde hallederiz kadir oynamaktadır.
şimdi çenemi bir açıcam bir daha hiç kapanmayacak. gabo'nun belki de her gün kendisini aklımdan geçirdiğim benim yaşlı ve bitkin gabo'mun okumadığım sanırım tek kitabı. ona ulaşamayacak olmanın ızdırabımı, yoksa benden bu kadar yıl önce latin amerika'da yaşarken, bugün benim gibi düşünmüş olması mı ya da onun mektuplara ve kadınlara bu kadar düşkün oluşumu beni ona bu kadar çok bağlayan, bunu düşünerek vakit kaybetmek istemiyorum. sanırım onun kadınlara duyduğu saygı, onları böyle cazibeli tasvir edişi ve aşka olan hayalci ve keskin inanışı beni ona bağımlı kılıyor. hergün günümün içinde, kelimeleri olması bile, bütünüyle öykü ve romanları kafamın içinde bazen kaplumbağa bazen de tazı gibi koşuşarak ilerliyor ve beynimi tamamiyle sargılıyor. filmini biraz önce bitirdim, en sevdiğim en çekici erkek ve en beğendiğim kadınla canlandırılmış olması, yönetmenin de tıpkı gabo gibi beni tanıyor olabileceğini aklıma getirdi. peki o aşk aşk diye söylenip durdukları şeye ne demeliyim bu filmde. çok basit bu bir aşk hikayesi değil, aşık olduğun ama kavuşamadığın insana duyduğun tutku ve o tutkuyu alevlendirecek her karşılaştığın şeyde kalbine iğne batırılması ve nefesinin kesilmesi, ama bu senyor ariza'nın başına gelen, fermina'nın değil. fermina hayatına devam ediyor çünkü, dediği gibi hiç yaşamamış sadece bir ilüzyondan ibaret birisi senyor ariza. ariza is a shadow derken, içten içe nasıl da kızgın ariza'nın ona olan bağlılığına. filmin bitişi gerçeküstü belki de, ama şahsım adına yaşanabilir olacağına da inanıyorum çünkü, fermina'nın da dediği gibi ''senyor ariza is an honorable man, i know him since he was a boy''. gerçekten onurlu biri olmasaydı, kadınlığını ve gururunu ona asla teslim etmezdi hem de 53 yıldan sonra. sonuç, her şeyi yapan, arizaydı, kıçını kaldırdı, aşkını besledi günbegün, yüksek mertebelere geldi sırf fermina'ya yaklaşmak için ve bu umutla yaşadı, tek bir umut için. neyse, gabo'nun aynı benim gibi mektuplara ve ölümsüzlüğe inanışına bayılıyorum.
