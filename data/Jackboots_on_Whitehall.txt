2010 yılında gösterime girmesi planlanan ingiliz animasyon filmi. yalnız animasyon denildiği zaman akıllara direk toy story ya da shrek gelmesin. bu filmde de tıpkı team america world police'te olduğu gibi animatronik kuklalar kullanılmış. seslendirme yapanlar arasında da ewan mcgregor, rosamund pike, timothy spall, tom wilkinson, alan cumming ve stephen merchant gibi tanınmış isimler var. http://www.imdb.com/title/tt0915463/ filmin konusu ise çok eğlenceli gözüküyor. ikinci dünya savaşı'nın sonunda almanlar kazansaydı ve ingiltere'yi istila etselerdi neler olurdu sorusunun üzerinde durmuşlar. başta iskoç bir köylü olmak üzere halk, churchill'in yardım çağrısına kulak verir ve olaylar gelişir. henüz ilk filmlerini çekiyor olan yönetmen kardeşlerimiz zulu, lawrence of arabia ve the man who would be king gibi epik filmlerden ilham almış. filmden birkaç kare: # # #
"team america meets inglourious basterds" sloganının hakkını veremeyen animasyon. churchill ile nazi beyin takımının zaten gerçekte bile sıradışı ve komediye müsait karakterler olmaları sayesinde çok daha güzel bir kurgu işlenebilecekken zayıf ve belirli filmlere takıntılı seçimlerle saçma bir noktaya sürüklenmiş senaryo. team america ile asla boy ölçüşemez bana göre, ancak görsel olarak beğendim. --- spoiler --- filmin başında zeplindeki subaylardan birini til schweiger'e çok benzettim, gerçi neredeyse tüm ss subayları ona benziyordu. --- spoiler ---
saçma olsa da göndermeleri ve çocuksu bir tekniği yetişkinlere kanırtarak yöneltmesiyle ilgi çekici olabilir. --- spoiler --- ingilizler, almanlar'dan kaçıp iskoçya'ya sığınmıştır. aslında bir iskoç olan ama ingilizler tarafından büyütülen cristopher iskoçlar tarafından kaçırılıp william wallace'in önüne çıkarılır. cristopher braveheart'tan yardım ister: cristopher: we need your help braveheart*. we need your help and your lethal weapons! wallace: which one do you need? lethal weapon 1, 2, 3 or 4? --- spoiler ---
''ille de alternatif tarih olsun'' diyerek izlemeye karar verdim filmi. iron sky'la iki ortak özelliği var filmin: ikisi de hem alternatif tarih hem de komedi filmi. --- spoiler --- - christopher'ın tarlada okuduğu death patrol başlıklı derginin arka kapak sayfasında panzerkampfwagen vi tiger çizimleri var. yıl 1940. fakat tiger gerçekte 1941'de dizayn edilip 1942'de hizmete girdi. alternatif tarih çalışması olduğu için eleştirmiyoruz. - film hindenburg faciasının yaşanmadığı bi evrende geçiyor veya yeni bi hindenburg'un üretildiği bi evrende. bunun cevabı verilse hoş olurmuş. - ''never in the field of human conflict was so much owed by so many to so few'' ve dönemin diğer churchill aforizmalarıyla çok güzel dalga geçilmiş. - londra'nın işgalini dunkirk'e bağlamaları beklenen bi tercih. - senaristler almanları yerin altından adaya sokarak ne denizden ne de havadan alman işgaline şans vermiyor. - hermann göring joseph goebbels'e ''darling'' diye hitap ediyor fakat aralarında yakın bi ilişki yok gerçekte. goebbels'in günlüklerinden ne göring'i ne de himmler'i pek sevmediğini biliyoruz. goebbels savaşın sonlarına doğru göring'e düzenlenecek bi suikastten haberdar olunca bile sessiz kalarak suikaste onay verir. - ne kadar ilginç: moskova düşse stalin urallar'a çekilebiliyor. londra düşse churchill iskoçya'ya çekilebiliyor. fakat berlin düşünce çekilecek bi yer kalmıyor. arjantin ve antarktika'yı saymıyorum. onlar drittes reich toprağı değildi. bizde bile ankara düşse kayseri'nin başkent olma durumu vardı. - medeniyet işte... adamlar montgomery üzerinden bile nasıl mizah yapmışlar. biz bırak mustafa kemal veya kazım karabekir'i, enver paşa'yı bile böyle resmedemeyiz. - en sonda da enver paşa diyerek yine olayı bir şekilde almanya'ya bağlamam da gözümden kaçmadı. --- spoiler ---
