(bkz: self control) ve (bkz: hanging around)
polanski'nin apartman üçlemesinin ilk filmi. ikincisi rosemarys baby ve son filmde amerika'dan tecavüz suçlaması yüzünden kaçtıktan sonra çektiği the tenantdır.
oldukça yavaş ama güzel ve farklı bir filmdir. çok belirgin öğeler içerir; bozulmuş, korkunç gözüken tavşan eti, çimlenen patatesler, çatlayan duvarlar, duvarlardan çıkan eller gibi. siyah beyaz olması filmdeki ekstremliği daha da belirgin hale getirmiş. catherine deneuve 22 yaşında çevirdiği bu filmde son derece sakin ve içine kapanık bir kızın rahatsız birine, hatta bir katile dönüşmesini çok iyi oynamış.
ev arkadaşımın psikopatoloji sınavı öncesi izlemesi için gaza getirdiğim şaheser.
catherine deneuve nin üniversitelerde ders olarak okutulması gereken carole karakterinde tüm zamanların en iyi performanslarından birini sergilediği ve bizi yere serdiği berlin film festivalinde roman polanski'ye özel ödül getiren klasik! deneueve bu rolüyle sinema dergisinin bu ayki sayısına* özel olarak burçin s. yalçın, engin ertan ve uygar şirin tarafından hazırlanan, tüm zamanların en iyi 50 kadın performansı listesinde zirvede yer almıştır..
günlük hayatımızda hepimizin yaptığı sıradan hareketleri de deliliğin emaresi sayan ürkütücü film. örneğin mutfakta bırakabileceğiniz bir tepsiyi elinizde salona götürüp, salondan bir şey alıp tekrar tepisyi mutfağa götürmeniz gibi...
1965 yapimi roman polanski 'nin meshur amerika serüveninden önceki son avrupa filmi olup londra'da cekilmistir. 104 dakika uzunlugunda ve siyah beyaz olarak filme alinmistir. orijinal afisinde film su sekilde tanitilmistir: 'bir bakirenin rüyalarinin korkunc dünyasi beyaz perdenin korkunc gercegine dönüsüyor' . bunun disinda filmin konusu, (spoiler olmaz düsüncesindeyim cünkü filmin konusundan cok nasil filme alindigi daha ön planda bu filmde) kisaca londra'da bir dairede evli bir erkekle iliski yasayan hafifmesrep diye adlandirabilecegimiz ablasiyla (yvonne furneaux) yasayan suskun manikurcu carol ( catherine deneuve)'un ablasinin on günlük bir tatile gitmesi sonucu yasadigi dünyadan kopusu ve aklini yavas yavas nasil yitirdiginin öyküsüdür denebilir. öncelikle catherine deneuve'ün tüyler ürperten performansi hakkinda tüm söylenenler dogrudur, bu tüm sinema elestirmenlerinin yillardir söyledikleri gibi, catherine deneuve'ün tasarruflu ve abartisiz oyunculugundan kaynaklanir. film ilerledikce carol rolündeki aktrisin aksanindaki farkliligin sebebini de anlar izleyici. elbette polanski bu aksan meselesini yine göcmen olmak, herkese yabancilasirken kendine de yabancilasmak konsepti icinde cok güzel kullanir. yardimci oyuncularin da üstlerine düseni cok güzel kotardiklari filmde o kadar kücük ayrinti, o kadar cok gönderme öyle göze sokmadan yapilmistir ki, belki de filmin en dikkat ceken noktasi budur...(salonun iki sahnede oldugundan daha büyük olmasi, bozulan yiyeceklerle birlikte carol'un gitgide dünyadan kopmasi, duvardaki catlaklar paranoya ve halüsilasyonlarla bölünen ruh hali...v.s.) polanski'nin filmografisinde cok ayri bir noktada duran, üclemenin ikinci filmi rosemary'nin bebegi'ne nispeten cok daha yogun psikolojik ögeler iceren insanlarin delilik denen o ince sinira aslinda ne kadar olduklarina dikkat cekme yolu acisindan ilginc bir yol cizen, zaman zaman kendi izledigi yolun tam tersine gitmekten de cekinmeyen cesur bir filmdir. filmden bazi resimler ve ayrintilar icin (bkz: http://members.tripod.com/~jtarple/repulsion.html) son bir detay: filmde, carol'dan hoslanan adam michael (ian hendry) in arabasina ilk kez bindiklerinde filme görünen sokak calgicilarindan kasik calani roman polanskinin ta kendisidir.
(bkz: yirmidördüncü istanbul uluslararası film festivali)
iksv sayesinde nisanda beyazperdeyi sallayacak film!!
biletleri tükenmiş olduğu için bugün de izleyemediğim film. televizyonda zaman zaman gösterilmesine rağmen bir türlü yakalayamadığım filmdir ayrıca...
duvar, çatlak ve savunma kavramlarının pek de bir yerinde kullanıldıı, gerilim filmi için gereken tüm unsurların absurd miktarlarda karıştırılıp iyi pişirildiği diken film
bana başka bir şizorfreni hikayesi olan bergman'ın through a glass darkly'sini hatırlattı. ama ondan daha da ileri giderek bizi carol'la tamamen başbaşa bırakıyor yönetmen. görüntü ve ses kurgusunun okullarda ders niyetine okutulması gerekir.
lavanta kokulu kadinlarin ardindan kesinlikle seyredilmemesi gereken polanski filmi. --- spoiler --- filmde kullanilan bozulan tavsan, filizlenen patatesler, catlayan duvarlarin siddeti catherine deneuvein canlandirdigi carol karakterinin gordugu halisunasyonlarin siddetine paralel sekilde artmaktadir. halisunasyonlarin siddetli baslangicinin tetikcisi ise bekaret, temizlik, safligin simgesi olan yandaki kilise ve/veya manastirin gece yarisi canlaridir. catherine deneuveun oyunculugu ise muthesemdir. sanirim uzun zamana yayilan ve son zamanlarda siddettini oldukca arttiran filmde herseyin baslangici sanirim aile ici cinsel tacizdi. *--- spoiler ---
filmin başından itibaren ara ara gördüğümüz aile resmi sonunda çok faklı bir açıdan gösterilir. fotoğrafın üstüne kafesli bir gölge düşmüştür; aydınlık kalan bir bölümde carol, diğerinde babası görünür. film boyunca carol o fotoğrafta dalgın dalgın bakan bir kız çocuğudur. ancak sadece o ve babası düşünüldüğünde carol'ın gözlerindeki delici bakışların babaya yönelmiş olduğu aşikardır. film boyunca çeşitli fallik simgelerle gösterilen her şey enseste çıkmış olur bu noktada.
carol ın gözünde başlayıp gözünde biten film.carol susuyor,sonra yarı uykuda,kollarını kıpırdatacak hali yok,kambur oturuyor,tek omuzu soğuk duvarda,boynu düşüyo,saçları öne dökülüyor dizlerine doğru.bütün fırtına bir iki saniye içinde saçları ile gözleri arasında kopan birşey mi gerçek mi?
evde oturup yalnız başına seyredildiğinde tripten tribe koşturan, koskoca adama ışıkları açtıran bir güce sahip geerrrrriiiiilllliiiimmmmm filmi. filmin ne biçim ağzınıza sıçacağı konusunda ilk 15 dakika içinde zerre ipucu verilmiyor. güzel bir catherine deneuve ortalıkla mal mal dolaşıyor, tiksinti hissini zerre vermiyor, ancak gönülsüz bir yalnızlıktan haber veriyor. e sıçarım ben böyle hikayeye diyecekken ne tavşanlar çıkarıyor şapkadan polanski. i think we are having rabbit. o biliyor, biz bilmiyoruz, öğreniyoruz. gel gelelim tiksinti hissi değil burada verilen. negatif görsellik bizi sarsan. olamayacakları, bu tepkisiz ve acınası güzelin gerçekleştirdiğini görüyoruz. olası bi mutluluk hikayesinin bozguna uğramasına tanık oluyoruz. carol'un güzelliğini ve masumiyetini yok edişidir burda bizi geren, "aman kızım ne halt ediyon len, koy onu yerine" dedirten. hakkaten artık böyleleri yapılmıyor. başyapıt felan.
önce sırıtarak "senin tüm derdin verip kurtulmamakta kızım" diyor ediyoruz ama polanski boru değil ya her şeyin bir sebebi var diyor bize, kızcağız ensest kurbanıymış. amma o ensesti nasıl bir ifşa ediştir, şaşıyoruz. polanski esasında aynı filmden iki tane daha çekti. ama le locataire'de delirmenin kökenleri mistiktir, bi olaylar dönmüştür de adamımızı gelip odacığında bulur. rosemary's baby'de yine ikamet edilen ev falsoludur. bu bakımdan repulsion ayakları daha yere basan bir film, yine de bu üçlü arasında seçim yapmak zor ve sanırım bu zorluk yönetmenin kalitesini ortaya koyuyor. deneuve'ün odasında diğer odaya geçilen kapıyı engelleyen bir dolap var, hallüsinasyonlar başlayınca bu kapı ve dolap zorlanarak oradan kötü adam içeri giriyor. aynı motif rosemary's baby'de de mevcut, satanist örgütün evine açılan kapı bir dolapla örtülüdür, şeytan oradan içeri sızar. dahası, polanski'nin ünlü kısa filmlerinden biri iki adam ve bir dolap adını taşır * bir diğer kısası morderstwo'da ise içeri gizlice sızan bir adamın işlediği cinayet mevzubahistir. yine de ne idüğünü anlayamadığım, ola ki mistik bağlantılar sağlayan motif, deneüve'ün ara ara pencereden gözetlediği rahibe okulu. ama bir türlü pişemeyen tavşanın "cesedi" (ki babasından yaptığı düşük bebeği simgelediğini neden iddia etmeyelim) hallüsinasyonların aniliği ve saat tıkırtısının buna eşlik edişi, evin içini bir korku tüneline çeviren duvarlar ve deneüve'ün bizatihi kendisi muhteşem bir bütünlük yaratıyor. ablayı oynayan yvonne furneaux, la dolce vita'da mastroianni'den bir türlü yüz bulamayan sevgilisiydi, pek üzülmüştük haline. işte o ablanın pisa'dan attığı karttaki dolce vita ibaresi de fellini'ye duble bir selamı polanski'nin. repulsion, hem polanski filmografisindeki yeri ve bağları açısından, hem de tek başına ele alındığında çok büyük bir film. belki de en iyi psikolojik gerilim filmi.
(bkz: geri cekilmek)
(bkz: repulsor lift)
tüyler ürpetici bir başyapıt. --- spoiler --- filmin en ürkütücü sahnesinin sessiz olması bana göre başlı başına bir incelenmesi gereken bir hadisesir. etkiyi iki kat arttmıştır. --- spoiler ---
seyrettiğim en iyi psikolojik gerilim filmi diyebilirim repulsion için.. filmin basarısında ilk filmleriyle bile ne kadar usta bir yonetmen olduğunu kanıtlayan, kalbimin köşesine bucağına hiçbir odacığına sığdıramadığım roman polanski kadar, en basarılı performans turu anketlerde her zaman ilk sırayı kapacak catherine deneuve ' in payıda büyüktür.. film onun canlandırdığı carol karakterinin gözleri ile baslar ve yine boyle biter. biter ama nasıl bir sondur o oyle.. biranda tum olup bitenin kaynağını oğreniveririz ve bunu da yine carol' ın nefret dolu gözleri gösterir bize.. aslında film hakkında ne yazsam boş.. çok buyuk, çok guzel bir film bu.. en iyisi seyredin, seyrettirin.. bi daha seyredin..seyredin...gerim gerim gerilin..
darren aronofsky'nin oldukca etkilendigi polanski filmi. bir de (bkz: she's lost control)
çok yavaş akar, etkisini de çok yavaş yavaş hissettirir. yavaş yavaş germeye başlar sonra zaten olaylar doruğuna çıkar. ama yine de yavaştır.
gözden çıkan göze giren, gerim gerim germese de, gerim gerim rahatsız eden polanski filmi.
herhalde psikanaliz üzerine yapılmış en iyi filmlerden bir tanesidir. apartman üçlemesinin diğer filmlerinden* * aşağı kalır bir yanı yok ama hangisini seçersin deseniz karar veremem; hepsini alabilirmiyim der, şımarırım. elbette bu filmin de üçlemenin diğer filmleriyle bağlantıları vardır; repulsion'ın sonunda dikkati çekse de özellikle diğer iki filmde komşu kavramı önemli bir yer tutar. karakterler yeni geldikleri ortama yabancıdırlar, ya göçmendirler ya yeni taşınmışlardır ya da aile apartmanında kalan öğrencidirler. tabiki üç filmde de adım adım bir başkalaşma sonucudur, karakterler git gide değişmektedirler. filme geri dönersek polanski'nin epizodik anlatımı oldukça etkileyicidir. travmanın su yüzüne çıkmaya başlamasından hemen önce başlayan film, nihayi sonuca giderken patatesler ve saatlerle bölümlendirdiği anlatımını çürüyen yemekler ve bunların üzerinde uçuşan sineklerle mükemmel bir şekilde destekler. polanski filmin sonunda da, hikaye boyunca adım adım anlatılan malum süreci o iki dakikalık etkileyici plan sekansla 'geri sarar' ve mevzu bahis planın başında ve sonunda birleşen iki göz metaforuyla adeta karakterinin çocukluğuna inmiş olur. bununla da her şey yerli yerine oturur ve film harika bir şekilde son bulur. son olarak da kendisine maddi, manevi bir parantez açmış olayım; (bkz: catherine deneuve)
genetikte, bağlantı (linkage) türlerinden biri. diğeri coupling. (bkz: crossing over)
carcass ve napalm death ile beraber grindcore un temelini atmış gruplardan biridir. ilk demolarından albüm kayıtlarına kadar takip edilmesi gereken bir gelişim süreçleri vardır ki "azim nedir?" sorusunun cevabını verir adeta.
'her $ey delilige konu olabilir'i icermesi acisindan manidardir. filmde etkileyici detaylardan biri de catherine deneuve'in ikiye boldugu biskuvinin tamamini yemedigini anladigim andi. biskuvinin yenmedigini iki cinayetten sonra anliyoruz. epey ote yandan, olaylar gelistikce 'yahu karde$ karde$e ya$ayalim, bak ne cicim bir kizsin' deyip durdum. ayrica iki cinayet de hukuki acidan garip bir sekilde aklanabilecek turdendir. polanski bunu domuzuna yapmistir, o ayri... yonetmen busbutun hatundan yanadir. zira birinci cinayet, haneye tecavuz, ikinci cinayet tecavuze karsi nefsi mudafaa. ensest mensest derken butun butune carol film boyunca aklanir durur. yani seyircide carol bir katil imaji birakmaz.
alice's adventures in wonderland'in adult versiyonu. --- spoiler --- bir kaç ipucu: catherine deneuve'ün oynadığı karakterin adı carole'dır. (bkz: lewis carroll) (bkz: i think we are having rabbit) der abla ve olaylar gelişir (bkz: the white rabbit) ve ayrıca banyonun küçülmesi, salonun büyümesi falan. anladın sen. --- spoiler ---
masterson, bazı sınır vakaların (sadece bpd'yi kastetmiyorum tabii..), inisiyatif kullanmaya bireyleşmeye ya da terk edilmeye zorlanmadıklarında yeterli işleve sahip olduklarını, çünkü uyum gösterdikleri yaşamın onları özgün travmalarından koruduğunu belirtir.. başlangıçta gayet "normal.." bi profil çizen carole'un ablasının "terk.."iyle, psikozun "sınır.."ına gelmesi bu açıdan bakıldığında gayet "beklenen.." bi durum oluyor.. (http://yucitek.blogspot.com/…artman-uclemesi-1.html)
--- spoiler --- usturayla ev sahibini öldürdüğü sahne sinema tarihinde yerini almıştır. ey sinema tarihçisi! almadıysan al. --- spoiler ---
güzel bir film olmasına karşın, tek eksi tarafı inanılmaz derecede düşük olan temposudur. hatta bir yerden sonra tempo o kadar düşüyor ki film durma noktasına kadar geliyor ve sanki karakterler ağır çekimde hareket ediyorlarmış gibi görünüyor. ayrıca catherine deneuve'un mükemmel bir şekilde canlandırdığı münzevi karakter, bastırılmış cinselliği yüzünden aklını kaçıran bir kızdan çok, zaten yapısında olan şizoid kişiliğinden de kaynaklanıyor gibi görünen bir şizofren hastası gibi görünüyor. kısaca korkmak ya da gerilmek için seyredilmemesi gereken ve çok fazla sürükleyici olmayan psikolojik bir film olmuş. eğer yanlış benzetmediysem roman polanski'de kıza tacizde bulunan yol işçisi rolünde kısaca görülüyor. http://imdb.com/title/tt0059646/ http://www.rottentomatoes.com/m/repulsion/
sinema eleştirmeni falan değilim ama gerilim filmi kategorisine girmediği halde ben böyle gerildiğim bir filmi hatırlamıyorum.özellikle çürüyen patateslerin görünümü, çatlayan duvarlar,evdeki havalandırma deliklerinden gelen sesler, insan ceninine benzeyen tavşan,duvarlardan çıkan kollar ve tecavüzcü amca! kızın delirme sürecinin başlamasıyla birlikte etkisini daha da artırmaktadır.filmle ilgili yazılacak her türlü ayrıntı yazılmış ben herhangi bir kusur görmedim sonunda zaten herşey yerli yerine oturuyor.kusursuz denebilecek güzellikte bir film bence.
durgun akisina karsin bircok carpici sahnesi olan film. bunlardan bir tanesi yasli kadinin guzellik salonunda yuz bakimi yaptirdigi sahnedir. kadinin yuzu yikandiktan sonra geriye kalan krem artiklari spermi andirir. tam o sirada kamera carole'un yuzune zumlar. malum goruntu buyuk ihtimalle carole icin yuze bosalmayi cagristirmaktadir. polanski'nin commentary'sini dinleyip anlamak lazim.
grindcore denen mevzudan çok hoşlanmasam bile işbu repulsion grubu işi bambaşka bir noktada arzeylemektedir. venom/bathory riffleri üzerine hellhammer'ı andıran bir vokalle icra edilen horrified albümü her metal hastası manyağın arşivinde üst sıralarda bulunması gereken bir eserdir.
ingmar bergman etkilerinin fazlaca görülebildiği, ensest sonucu psikozu patlatmış deneuve'ün öyküsünü anlatan kült film.
dinosaur jr.'ın 1985 çıkışlı, kendi adlarını taşıyan albümlerinin en kritik şarkılarından biri. j mascis'in bilinçli ya da değil içine kapanık ve biraz da dışlanmış hissettiği dönemlere değinen sözleriyle hüzünlendirir. insan ilişkilerindeki sıkınıtısını çok basit ve etkili sözlerle anlattığı bu parça beni zaman zaman; "ulan bu adam eve kapanıp gitara davula abanmasaydı bu efsane albümler ortaya çıkar mıydı?" gibi bencilce düşüncelere itiyor* i feel your eyes upon me how should i act today to feel so unsure always give up or now keep on this way the silence taps my elbow it's good, least that's what she said i could run but i stand and greet it boredom won't starve as long as i feed it the world drips down like gravy the thoughts of love so hazy everyone's ideal of fun repulsion try to wake up, try to break it open it's not quite the right feeling i'll just keep on hoping the girls, they smile and say hello the darkness drags me back home it's hard to face it still waiting, still alone the world drips down like gravy the thoughts of love so hazy everyone's ideal of fun repulsion try to wake up, try to break it open it's not quite the right feeling i'll just keep on hoping the world drips down like gravy the thoughts of love so hazy everyone's ideal of fun repulsion repulsion repulsion
genel olarak sıkıcı bir film olsa da polanski, filmi son dakikada kurtramış. öyle ki filmin bütün gücü o son dakikada. üstelik, hollwood yönetmenlerinin yaptığı gibi, anlatmak istediğini göze de sokmuyor, sanki sıradan bir anlatıyormuş gibi. hatta "tamam filmin bitti herhalde" diyip videoyu kapatıp gidebilirsiniz de o sahneyi izlerken. ben nerdeyse öyle yapıyordum. iyi ki de yapmamışım, çünkü o sahnede, yüzlerce film izlemiş biri olarak rahatlıkla söyleyebilirim ki, sinema tarihinin en etkileyici bakışlarından biri gizli. ve tabii o bakışların ifade ettiği anlam filmin bütün yükünü de taşıyor. bu polanski'deki ensest takıntısını ise anlamak mümkün değil. yaklaşık 10 yıl sonra chinatown filminde aynı temayı bir kez daha, ama çok daha usta bir biçimde ele alıyor. filmdeki gibi olayın derinlerine indiğimizde karşımızda ne çıkar bilmiyorum ama polanski'nin küçüklüğünde ensest tacize uğramış olabileceğini düşünmeden edemiyorum.
roman polanski'nin ilk ingilizce olarak çektiği film. roman polanski noz w wodzie (sudaki bıçak) ile ilk uzun metraj filminde çok büyük başarılar yakalar. oscar adaylığıda bunlardan biridir. ama ilk ingilizce filmi için çoğu büyük abd'li yapım şirketi roman polanski'ye sıcak bakmaz. ingiliz yapımcı gene gutowski filmi yapmaya karar verir. ingiliz yapım şirketlerini dolaşır ama olumlu cevap alamaz. o zamanlar porno filmler çeken ve dağıtan compton films projeyi kabul eder. zaten adamların aradığı da kendi prestijleri kurtaracak biridir. ama zaman ve bütçe çok kısıtlıdır. roman polaski bu şirketin önerdiği bir çok isme rağmen o zamanlar pek tanınmayan catherine deneuve'yi seçer. catherine deneuve kariyerinin de bir daha yakalayamacağı müthiş bir iş çıkarır. film bütçeyi aşar, zamanında bitmez. polanski film için çoğu istediği şeyi yapamadığı düşünür. filmin ilk gösterimi sonrasında salon bir sessizliğe bürünür. polanski, sessizliği "bu filmi bir yönetmenin gençliğine bağışlayın" der. ama salon filmin şokundan sus-pus olmuştur. filmin beklenenden çok büyük bir etki görür. ödüller alır ve iyi bir gişe yapar. roman polaski'ye de büyük şirketlerin yolu açılır. ayrıca bu film apartman üçlemesi denilen le locataire ve rosemary's baby serisinin ilk filmi olma özelliğinide taşır. çoğu roman polaski filmi gibi çok ama çok etkiliyici müzik kullanımına sahiptir.
darren aronofsky'nin hala etkisinden kurtulamadığı roman polanski filmi. (bkz: #11293948) (bkz: black swan)
polanski'nin sinema tarihindeki en iyi şizofreni örneklerinden birini sergilediği filmdir. zaten polanski şizofreniye ve paranoyaya yakın ilgi duymuş bir manyaktır ki karısına ve arkadaşlarına yönelik işlenen vahşi cinayet sonrası kafasından geçen ve açıklayamadığı düşünceleri hep merak etmişimdir (bunun hakkında bir öykü yazasım var) bu izlenmesi ilginç bir haz veren film birkaç oyuncu etrafında genelde tek bir mekanda geçmektedir ki kerem akça kafalılar için bu katlanılabilecek bir durum değildir. şahsen catherine deneuve'ü bu filmle sevmiştim- daha doğrusu ilk izlediğim deneuve filmiydi. ve bu film yapıldığında ben henüz fikren dahi yoktum. deneuve, karakterinin donuk, soğuk, çoğu şeyden tiksinen özelliklerini o kadar iyi kotarıyor ki.. finale sahnesini izledikten sonra ise 43 doğumlu bu kadına aşık olunması mümkün- tabii final sahnesindeki o haline değil. edit: gelen bir uyarı sonucu bir cümlemin yarım olduğunu anladım. tek bir mekandan kastım genellemeydi. yani mekan tek olmasa bile öykünün temeli zengin mekanlara bölüştürülemez.
spoiler içerir. izlerken "hepsi rüyaymış filmi" çıkacak diye çok korktum son sahnesine kadar. filmde carol'un tecavüz içerikli rüya/halsünasyonlar görmesiyle finaldeki fotoğraf karesine yakından bakış (http://i.imgur.com/2sl1w.jpg) olayı tamamen açıklıyor. 24 saat önce psycho'yu izlemişken*, filmin sonunda psikyatrın bir 5 dakikalık açıklamasıyla bilgiye doyuluyordu. bunun ertesinde repulsion'da olayın tek bir bakışla açıklanması enteresan oldu elbette. #24698552 burada psycho'nun izlendiği dönemde (1960 yapımı) böyle uzun bir açıklamanın gerekli olduğuna değinilmiş olsa da sadece 5 yıl sonra çekilmiş olan repulsion'da yine karakterin psikolojik sorunlarına dayanan bir film olsa da hikayeyi açıklama adına alternatif bir yolun olabileceği gösterilmiş. çok iyi bir performans gösteren catherine deneuve film çekildiğinde 22 yaşındaymış. ev sahibi amca da yandan aynı oktay vural'a benziyordu* "böylesine overrated film görmedim, bu nasıl korku filmi lan" diyenlerin yaptığı hata sanırım "korku filmi" tanımı kısmında. daha çok psikolojik gerilim filmi sayılmalı, izlemeden önce göz önünde bulundurulmalı. önce black swan, sonra district 9 ve repulsion, yahu şu tırnak sökme, tırnağa zarar verme, deri kaldırma olayından vazgeçin ekrana bakamıyorum yeminlen.* her filme bir swf kampanyasında repulsion'da "en donuk ve manasız öpüş sahnesi"ni ele aldık: http://www.swfcabin.com/open/1312372361
gayet sıradan bir şekilde ilerlerken "aynada görünen adam" ile korkutmaya başlayan, sonlara doğru ise korkudan filmi durdurup "yeter ulan, film bu film" dememe sebep olan roman polanski eseri.
itme, geri itme, tiksinti, iğrenme anlamlarına gelir.
pervert polanski'nin tiksinti isimli filmi repulsion. catherine deneuve gençler genci. 20 yaşlarda hortlamasıyla ünlü şizofreni müstakbeli. film o geçişi anlatıyor. ne seviyor sinemacılar insanların şu deliliğe geçtiği anı. ve daha da önemlisi öyle bir an veya anlar olduğunu sanmayı ne çok seviyorlar. aynı şeyi aronofsky'de black swan'de yaptı. güzelim kadınları koyup koyup kamera karşısına sözde sanity to insanity transformation gibi bir durum varmışcasına film yapıyorlar. izleyenlerde de uuu, oww delilik işte bu, delirtendir ensest. o tavşan ve kokuşan tavşan pek simgeseldi. ya o manikür'e ne demeli? manikürcü olması, diğerlerinin tırnaklarını kesmesi? demekten helak oluyor. ya git işine. pervert polansky tiksinti koymuş filmin adını. sonrasında onu anmak için elimizde kavram olsun diye sanırım. hem polansky hem de yüksek sanat konu olunca çocuğa tecavüzün önemi azdır diye alkış yapan yandaşlarının hissettirdiği haldir repulsion. tepkiliyim!
onca güzel imgenin arasında kimsenin yazmadığını farkettim, bu da benden olsun. filmin başlarında carol ve ablasının diyaloğuna şahit oluruz. ablası carol'a televizyonda gördüğü ve çok güldüğü sağlık bakanının lavabosundan çıkan yılanbalıkları ile ilgili haberden bahsetmektedir. daha sonra ablasının sevgilisi de gazetede aynı habere işaret eder. bu andan itibaren de carole'un banyo sahneleri carol ve seyirci açısından gerilim yaratır. sürekli musluklara yakın çekim yapıldığını görürüz vs. nacizane fikrim yılanbalığı ile kastedilenin penis olduğudur, bu nedenle carol evdeki çatlaklar kadar olmasa da musluklardan da epey rahatsızdır.
roman polanski'nin the gold rush'ı da andığı 1965 yapımı psikolojik filmdir. --- spoiler --- duvar çatlaklarından çıkıp carol'u taciz eden eller ve aynada görünen adam insanı bir anda geriyor. onun dışında caroll'un erkek nefretini anlamamızı sağlayan şey filmin en sonunda geliyor. carol'un ilk aşk nesnesi olan babası, ensest, ablasının sevgilisiyle olan ilişkisine bakış açısı ve yaşadıkları sondaki fotoğraf karesiyle en güzel şekilde veriliyor. (fotoğrafın bir göndermesi olduğu, ev sahibine cevap vermeyen carol'un sadece o fotoğrafla ilgili soruyu cevaplaması üzerine anlaşılır.) --- spoiler ---
film çözümlemeleri derslerinde işlenmesi en zevkli filmlerden biri. bu filmin her karesi bereketli olduğundan ben de colin'in barda konuştuğu iki arkadaşından gözlüklü olanı woody allen'a benzettim. hatta aralarında geçen ''ilişkiler üzerine'' diyaloglar ile gönderme diye çırpınıyordu gözlüklü karakterimiz. colin'in arkadaşını dövmeye çalışması da sanırım polanski'nin allen'a olan ''sevgisini'' gösteriyor. bir de insan psikolojisinin değişiminin, mekan algısı üzerindeki en güzel sinemasal anlatımlarından biri bu filmdedir.
"yok arkadaş ben sanat filminden anlamıyorum kesin" dediğim filmlerin başında gelir. ---spoiler--- duvardan çıkan el şu demek, çimlenen patates bu demek. minik bir davşanın kokuşmaya giden akıbetinden derin manalar çıkaramıyorum abi ben. izlerken içim şiştiydi. chinatown'u da izledim ama bu kadar kasvet garabet ruhumu kararttı resmen. madem bu karı bu kadar şizo, peşinden koşan çocukla ne ara tanıştı, adamla ne ara muhabbet etti de herif bunun evine gelip sein görmeden yapamıyorum diyecek kadar aşığı oldu... ben anlamadım arkadaş. anlamıyorum da bu filmlerden. ---spoiler--- suç bende değil hakim bey ormanları yok edenlerde.
