newton thornburg'un kitabından 1981'de uyarlanan güzel ve değişik bir polisiye film. suç nedir, suçun sınıfsal anlamı nedir gibi sorularla, garip bir aşk üçgeniyle, vietnam sendromuyla ve jeff bridges'in süper "itlikleri"yle eğlendirir, düşündürür ve bazı yerlerde içiniz parçalanır. filmin çekildiği zaman tam da reagan döneminin başıdır, ve tekil olayların ardında mükemmel bir amerikan toplumu resmi sunar. tabii bu noktada filmi onca sabotaja uğratılmasına rağmen, en sonunda bir klasik haline geler ivan passer'in ve onun toplum algısının büyük önemi var. filmde üç ana karakterimiz var. biri vücudunun yarısını vietnam'da bırakmış bir veteran, alkolik karısı ve en yakın arkadaşları serseri bir jigolo. içlerinden biri, nüfuzlu birinin genç bir kızın cinayetine karıştığını görür ve olaylar başlar. ne olacağını elbette merak edersiniz ama ortada sıradan bir katil kim hadi onu yakalayalım hikayesi yoktur. işin aslı bambaşka bir hikaye vardır. sistemle uyuşmayı becerememiş üç kişinin sistemle ve onun sembolleriyle imtihanına şahit oluruz. tabii bir yandan da cinayetin araştırılması, toplumun pisliği, ve ironik diyaloglarla iç içe geçen karanlık görüntüler. jeff bridges'in big lebowski'de ne de güzel oynayacağına yirmi yıl öncesinden şahit olmak da cabası. ivan passer gerçekten iyi bir yönetmen, sadece hikaye veya iyi oyunculuk değil, toptan haliyle iyi bir sinema filmi sunmayı becerebiliyor. filmin dökülür hiç bir tarafı yok, oldukça katmanlı bir anlatımı, görmek isteyenler için çok güçlü bir hikayesi ve zihinde iz bırakan görüntüleri var. sonuna kadar da heyecanla izlettiriyor. (bkz: ivan passer)
