atom egoyan in basarili filmi. ian holm kici yere yakin avukat rolunde cok iyi. muzikleri ve goruntu yonetmeni takdire sayan
filmin muzikleri mychael danna'ya ait.. (bkz: mychael danna)
fareli koyun kavalcisi masalina gondermeler yaparken, butun masumlarin* öldügü, masum olmayanlarin ise ya$adigi bir film. cocuklardan sag kalaninin neden kurtuldugunu da aciklar bu. ailelerden birisi (eskimo gibi bir evde ya$ayip, hippi kilikli olan) kari-koca egoyan olmaktalardi yanli$ hatirlamiyorsam.
atom egoyan'in durgun ve fakat durgunluguyla tamamen zit bir sekilde carpan filmi. filmin basindaki kasaba ile avukatin icine girdigi kasabanin zitligi cok guzel gosterilmistir. ian holm ise caresiz baba rolunde cok iyi oynamis idi.
film robert browningin pied piper of hamelin siirinin etrafinda doner. filmin soundrtackinde sarah polley sozleri bu siirin bir kismi olan bir sarki soyler ki bu sarkinin ismi de sweet hereafterdir.
çaresizliğin resmidir bu film. kaybedilen çocuklardan öyle büyük bir boşluk kalır ki geriye, suçlamak, intikam almak, tazminat vesaire her şey anlamsız gelir kasabalılara, kocaman bir suskunluk, atıllık çökelir üzerlerine.
browning'in fareli koyun kavalcisi siirine gonderme yapilmasinin sebebi bos degildir. şiirin oykusunun bittigi yerde filmin oykusu baslar. filmi tam olarak anlamak icin once siir okunmalidir.
(bkz: the pied piper of hamelin/3)
öyle güzel bir filmdir ki o berbat ve gösterişli filmlerin akademisi bile kayıtsız kalamamış ve de filmi titanic'in ödülleri silip süpürdüğü sene en iyi yönetmen ve en iyi uyarlama senaryo dallarında aday edivermiştir. sanki bu film ile david lynch'in twin peaks ve blue velvet'i, wes craven'in nightmare on elm street'i bir araya da getirilebilir. kaybedilen çocuklar ve de kasabalıların giderek kire/pasa bulaşması hikayesi. çünkü kasabaya gelen avukat, kendi kaybettiği çocuğunun acısının yanında bir de açgözlülüğü taşır kasabaya. filmde lynchian olan da budur ki sanırım lynch de filmi izlemişse bu öğeye epey kafa yormuştur. öte yandan atom egoyan'ın bildik/tanıdık temaları da filmde kendisine yer bulur. aile içi iletişimsizlik ve de ensest, büyük kayıplarla başedememe ve de derin bir hüzün, sürekli hatırlanan geçmiş ve kronolojik olarak akmayan, birbirini kesen hatıralarla ilerleyen bir hikaye anlatıcılığı... gencecik sarah poley'nin insanı hipnotize eden oyunculuğunun yanısıra neredeyse tüm kadroyu teker teker alkışlamak lazım. ama bence filmin en büyük artısı müziği idi. egoyan'ın kamerası kar manzaraları içinde kazaya doğru yol alırken müzik öyle bir tamamlayıcı hale geliyor ki izlenen şeyin etkisi on kat artıyor. filmi izledikten sonra bir de kitabını okumak istedim cidden. bu acıyı sindire sindire içime çekesim geldi.
russell banks’in kitabından atom egoyan tarafından senaryosu yazılarak yönetilen 1997, kanada yapımı film. başrollerinde ian holm, sarah polley ve caerthan banks’in olduğu bir kaza sonrası hikayesi. film, kanada'nın taşrasında geçiyor geçiyor. okul otobüsü ile, çocukları okula götürüp getiren şöför dolores, (gabrielle rose) o gün bir kaza yapar ve çocuklar, buzla kaplı gölün sularında boğularak ölür. olayı araştırmak için tutulan avukat mitchell stevens planı dolores'in cezalandırılmasıdır ancak stevens, olay gününden önce yaşanmış sırlarla karşılaşacaktır. film duygu sömürüsü yapmadan olayı soğukkanlılıkla anlatıyor. aile ilişkilerine, görünmeyen tarafa parmak basıyor.
değişik filmdir bu. değişik olmasının nedenlerinden biri ensest durumunu bambaşka bir yönden vermesidir. neredeyse tüm kasabanın çocuklarının ölüp de kalan çocukların arasında 12-13 yaşlarında küt sarı saçlı bir kız çocuğunun olması ve bu kız çocuğunun ahırda mumlar yakarak babasını beklemesi falan baya değişiktir. sevdiğim tarafı ise filmin afişinde bebek olan ve adının anlamı hayat olan zoey'i akrep sokunca babası pür telaş hastaneye götürür. lakin zoey büyüyüp eroinman olunca avukat babası üzülerek de olsa telefonu kapatır. karanlık bir aile filmidir.
kasabada yaşayanların birbirleri arasındaki tüm gizli ilişkilerin yarattığı gerilimi sona erdirmek içindir ki nicole dolores'e karşı yalan bir ithamda bulunur (ve bir günah keçisi sayılabilecek dolores'in kasabayı terkettiğini izleriz filmin sonunda). aynı nedenden dolayı filmdeki karakterlerden biri kasaba dışından olan avukatın müdahil olmasını istemez. ve aslında ilkinde kaza, ikincisinde de nicole'ün konuşması tüm bu pisliği temizlemese de sır halinde içselleşmesini sağlar. filmin başlarındaki bir sahnede de otel sahibi olan adamın kasabadaki pislikleri sayıp dökmesi bu sırrın neden gerekli olduğunu anlatır gibiydi.
...ve bu filmden sonra atom egoyan bir daha aynı kalitede bir film çekemez. ne yazık ki öyle oldu. bu filmden sonra çektiği filmleri pek sevmemiştim. benim için egoyan'ın son kaliteli filmi. --- spoiler --- en akılda kalıcı tarafı seyirciyi tatmin etmekle uğraşmaması. benzer filmleri hatırlayalım. bu tür bir hikaye başkasının elinde nasıl sona ererdi? kız finalde yalan söylemez, olay aydınlatılır ve gerçek suçlu ortaya çıkar, seyirci de rahatlardı. ama egoyan, seyircinin tatmin olmasını, finalde rahatlamasını istemez ve/veya umursamaz. finalde kazadan sağ kurtulan kız yalan söyler ve dava kapanır. kim suçlu, öğrenemeyiz. dolores gerçekten de aşırı hız yapmış mıdır, arkasından gelen ve en arkada oturan iki çocuğun babasının kazada payı var mıdır, sorun bakımı yeni yapılan otobüste midir, bu yüzden mi otobüs yoldan çıkmıştır? bu sorular cevabını bulmaz. peki bu sorular ne kadar önemlidir veya küçük çocuğu ölmüş bir anne-baba için tazminatın, buna sebep olan kişinin hapiste çürümesinin ne kadar önemi vardır, önemli midir? bu ölümlerin perde arkasını bırakıp avukata dönersek... o da aile üzerine düşündürtür. otobüsteyken kızının küçüklüğünü anlatır kızının arkadaşına. bir akrep tarafından ısırılması, hastanenin 65 km uzaklıkta olması, bu yüzden kızı nefes alamazsa boğazını kesip nefes almasını sağlamaktan başka çaresinin olmamasını anlatır. elinde bıçakla kızının nefesinin kesilmesini beklemek felaket bir şey. hele hele o bıçağı nefesi kesildikten sonra bir dakika içinde küçük kızın boğazına götürmek... hiç kimsenin yaşamaması gereken bir durum. geçmişte böyle bir babayken, kızı için bu denli endişelenirken şimdiye döndüğümüzde kızını artık umursamayan bir babaya dönmesi şaşırtıcı. bu etkiliyor ama daha fazla etkileyeni diğer baba ve bu babanın kızıyla, yani kazadan sağ kurtulan nicole'le çok romantik bir ortamda beraber olması... yeri gelmişken allah belanı versin, gece gece midem kalktı. velhasıl uzatmayayım. egoyan her açıdan dört dörtlük bir film ortaya koymuş. ensest, ihanet, aile, suç, suçlu gibi bir sürü temayı başarıyla işlemiş. izlerken akla david lynch'in twin peaks'ini getirdiğini entriyi bitirmeden belirteyim. benzer yönleri mevcut. ama özellikle egoyan'ın kurduğu atmosfer bana twin peaks'i hatırlattı. --- spoiler ---
