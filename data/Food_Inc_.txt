food, inc. endüstriyel gıdaların (organik olmayan her ürün neredeyse) nasıl hazırlandığı hakkında bir belgesel çalışması. çok yakında vizyonda. (usa'da haziran gösterim tarihi)
(bkz: king corn)
http://movies.nytimes.com/…06/12/movies/12food.html
bizim de sıkça karşılaştığımız sorunların üzerinde duran film. (bkz: ürünün etiketinde gdo'suz olduğunu belirtme yasağı)
ifistanbul 2010 kapsamında dünyanın çivisi isimli bölüm altında gösterilecek olan belgesel film. “domates gibi gözükse de, bir tür kavramsal domates aslında… yani, yalnızca bir idea olarak domates.” michael pollan (‘omnivore’s dilemma’ kitabından) "bugün, amerikan gıda endüstrisi için yetiştirilen bir tavuğun yaşamı yalnızca altı hafta. hareket etmelerinin imkansız olduğu daracık kafeslerde, hiç ışık görmeden yaşıyorlar. o kadar şişmanlatılmış durumdalar ki, kendi ağırlıklarını taşımaları, ayağa kalkmaları imkansız. bugün, amerikalı bir çiftçinin kendi mısırını üretmesi söz konusu değil, yalnızca monsanto’nun genetiği değiştirilmiş ve patenti alınmış mısırını satın alıp yetiştirebilir. yine bugün, amerika’da tüketilen etin hepsi yalnızca dört büyük şirketten geliyor. tavukların göğüsleri büyüdükçe ve domatesler dayanıklılık adına genetik olarak değiştirildikçe, her yıl 73.000 amerikalı e. coli bakterisinin kurbanı oluyor. diğer yandan obezite tavana vuruyor ve şeker hastalığı daha önce görülmemiş oranlara yükseliyor. gıda ltd. amerikalıların marketlerden aldıkları yiyeceklerin aslında nereden geldiğini ve bunun gelecek nesillerin sağlığı için ne anlama geleceğini anlatıyor. aynı zamanda, bir takım şirketlerle devlet kurumları arasındaki dostane ilişkiyi anlatıyor; tüketici sağlığına, tarıma, çiftçilere, hayvan haklarına ve çevreye düşman bir dostluğu. türkiye’de gdo’lara karşı yürütülen kampanya döneminde bu filmi izlememiz özellikle önemli; bu anlamda gıda ltd. belgeseli bir tür harekete geçme çağrısı gibi. ne yediğimize dair korkunç gerçekler başka bir dizi gerçekle iç içe geçiyor; endüstriye, sömürüye ve açgözlülüğe dair gerçeklerle… gıda ltd. uyandırıyor, şok ediyor ve mide bulandırıyor." http://2010.ifistanbul.com/tr/movie/foodinc
en iyi belgesel film dalında oscar'a aday gösterilen filmlerden bir tanesi.
izlediğim en iyi korku filmi. nasıl ki başarılı bir korku filminden çıktıktan sonra korkuya mekan olan yerden ya da neden olan durumdan bir süre kaçınırsınız, örneğin banyo aynasına bakmaya, duşta bulunmaya ya da evde yalnız kalmaya korkarsınız; bu filmi izledikten sonra da yemek yemekten korkacaksınız.
izleyenlerin bir daha endüstri ürünü gıda, transgenik tohumlardan elde edilmiş her türlü tarım ürünü, fast food ve benzeri ne idüğü belirsiz şeyleri yemeden --hatta satın almadan-- bir kez daha düşünmelerini sağlayacak çarpıcı belgesel. --- spoiler --- you can change the world with every bite --- spoiler ---
yemek endüstrisinin gerçekten dallas olduğunu gözler önüne seriyor ancak malesef bu sefer kurgu değil gerçek olduğunu görüyoruz... festivalin duruşunu da uygun olarak yeni bir perspektif kazandırıyor.
fast foodun öldürücülüğü, yediğimiz et ürünlerinde kullanılan hayvanların bize geliş yolunda çektiği acılar ve yetiştirilme koşulları, beslemedeki hataların hastalıklara yol açışı hakkında fikir sahibi olmayı sağlayan kan dondurucu belgesel. belgesel; hayvan yetiştiriciliğinin çiftçilerin elinden fabrikalara geçişi, bunun sonucunda önce hayvanların çektiği acılar, sonrasında bizim sağlığımıza verdiği zararları çarpıcı şekilde anlatmış. sonunda fikir sahibi damaklar ve slow food türkiye adına konuşma yapan defne koryürek'in söyleşisi de oldukça bilgilendiriciydi.
izlediğim en iyi belgesel. silkenelip kendine gelmek için birebir, sadece abd'nin değil, dünyadaki birçok ülkenin nereye sürüklendiğinin bir kanıtı. ağzımıza soktuğumuz yemeği bile kontrol edemediğimize, dünyanın bu denetlenen ve üzerinde oynanmış yiyeceklerle nasıl kirlendiğine, hayvanlara ve bu çok uluslu firmaların işçisi olarak çalışan insanlara nasıl eziyet edildiğine, para kazanma hırsının nelere kadir olduğuna dair muhteşem bir belgesel. her ne kadar bir diğer aday burma belgeseli olsa da, madem adaymış kesinlikle oscar'ı da almalı. --- spoiler --- organik ürün yetiştiren ve tavuk, domuz, ineklerini doğal ortamlarında yetiştirerek sonrasında da açık havada çok daha hijyenik şartlarda kesimlerini yapan bir çiftçinin "kesinlikle wal-mart raflarında ürün satmak derdinde değilim, hatta çiftliğimin kapasitesini de büyütmeyi düşünmüyorum. benim tek derdim kaliteli, lezzetli ve sağlıklı ürün sunabilmek" şeklindeki açıklaması insanlara ders olmalı. küçücük gibi gözüken hareketlerle çok büyük şeyler yapmak bizim elimizde. --- spoiler ---
çok iyi bir belgesel. meğer çöp bile değil, çeşitli yaratıklar yiyormuşum lan ben! dedim izlerken (seyrettikçe insan çöpe razı oluyor). amerika'daki gıda sektörünü anlatsa da (küçük amerika olarak) pek çok benzerliğin bizde de olduğunu görmek zor değil. hem çok şey öğretiyor hem de ajitasyon yapmak yerine (ki konu buna fazlasıyla müsait) bu kaostan kişisel çıkış yollarını göstererek yüreklendiriyor, umutlandırıyor. sonunda yazdığı gibi 'her ısırıkta dünyayı değiştirebilirsin' vay be!
(bkz: fast food nation)
daha önce konuyla ilgili birkaç belgesel izlememe rağmen yemek şirketlerine bu kadar dokunduranını görmemiştim. ne dokundurması yahu bu belgesel resmen ad, adres bile vermiştir. özellikle çoluğu çocuğu olanlara şiddetle tavsiye edilir.
liselerde zorunlu aktivite olarak gösterilmesi gereken belgesel. ne bok yediğimizi bilsin çocuklar.
dünya gdo'lu ürünlerden uzaklaşmaya çalışırken bizim ısrarla pazara gdo'lu ürün sokmaya çalışmamız gerçekten de üçüncü dünya ülkesi olduğumuzun bire bir kanıtıdır. bu belgesel aynı zamanda devletin neden ürünlerin üstüne etiket koymak istemediğini de net bir şekilde açıklamakta. çünkü devlet ve gıda şirketleri ne yediğimizi bilmemizi istemiyor. değil liselerde prime time'da tv'de gösterilmesi gereken belgeseldir. kutsal damacana'nın televizyonda 300 kez tekrarlanmasından çok çok daha iyidir. ama bunu yayınlayacak göt kimde var bak işte o tartışılır.. edit: yürü be ntv kim tutar seni.
filmdeki anlatıcılar, iki önemli dönüşümden bahsediyorlar: mcdonald's'ın sektörde yaptığı "devrim.." ve amerika'daki mısır ve soya üretiminin abartı bi şekilde artması.. aynı zamanda aktivist bi film olan food, inc., organik ürünleri önermesiyle, eet, "ideal.." bi çözüm sunuyor ancak, marketten "pahalı.." sebze/meyve almak yerine, "ucuz.." olduğu için hamburgeri tercih eden aile gibi, sacın ekonomik ayağı konusunda pek laf etmiyor.. bu bağlamda biraz ütopik kalsa da, olağanüstü bi girişim.. (http://yucitek.blogspot.com/2010/05/food-inc.html)
insanı mcdonald's ve burger king'den soğutan bir çalışma.. hatta paranoyak bile olabilirsiniz.. gördüğümüz binlerce çeşit ürünü aslında 3-5 firmanın yönettiğini, en iyisinden en kötüsüne kadar hemen hemen her şeyde parmakları olduğunu ve daha çok para, daha fazla para hevesi yüzünden insanların hayatıyla ne denli rahat oynadıklarını acımasızca yüzümüze vuruyor.. bu da insanın canını sıkmakta.. izlediğiniz de sinirlenmemeniz mümkün değil.. tepkisiz kalamıyorsunuz.. belki bahsedilen olaylar amerika da gerçekleşse bile yaşadığınız ülkedeki durum için de iyi bir fikir edinmiş oluyorsunuz.. monsanto'nun çiftçiler ile olan it dalaşı ise insanın kanını donduruyor.. tabii ki çiftçiler karşılarında büyük endüstriler olunca hiçbir yapamaz hale geliyorlar bu da sisteme karşı gelmelerini zorlaştırıyor ve dişliye dahil oluyorlar.. sonrası şişirilmiş hayvanlar ve kimyasallarla süresi uzatılan etler.. sonuç olarak da ölen ya da üzün süre hastalıktan sürünen insanlar..
bu akşam saat 22:00'da ntv'de yayınlanacak gıda sektörünün iç yüzü hakkındaki çarpıcı, etkili ve oldukça başarılı belgesel.
film festivalinde isteyip de gidemediğim, ama ntv sağolsun bu sefer ayağıma geldiğinden birazdan affetmeyeceğim belgesel. fakat beklentilerim yüksek artık. yok öyle "yemekten önce seyretmeyin" diye uyarmalar falan.. bu mevsimde faroe adalarında bile oruç tutturacak bir performans bekliyorum şimdi. tostumu yedim bekliyorum.
hiçbir korku filmini izlemekten korkmadım bunu izlemekten korktuğum kadar...
tüyleri diken diken yapan belgesel. amerikada yaşamadığım için şükrediyorum.
sayesinde anladik ki amerikada yasamadigimiza sukretmeliyiz cunku oradaki tavuklar cok kotu, bizimkileri biberonla dogal ortaminda besliyorlar. negzel.
pimpirikli bir anneniz varsa ne yapın edin izletmeyin bu belgeseli. yoksa hayatınızın geri kalanında anneniz size hiçbir besini yedirmeyeceği için fotosentez yaparak yaşamak zorunda kalabilirsiniz
tavukların ve ineklerin halini görünce cidden mideniz kalkıyor.
9 senedir amerika'da yasayan biri olarak bu filmi seyrettikten sonra yemek yeme bicimim degisti. supermarketten satin aldigim urunun ambalajini okur oldum. organik mi? hayvanlari nasil beslenmis? icinde high-fructose corn syrup var mi? yedigim sey ucuncu bir kulak cikaracak mi? 9 senedir yediklerime gelince... dusunmesem daha iyi. ha bir de... oyle hayvan beslenir mi lan itogluitler diye haykirasim geldi izledigimde filmi. ki ben etoburun etoburu, kirmizi et delisi bir insanim - resmen sinirim oynadi be.
şu anda gözlerimi faltaşı gibi açan, ağzımı bir karış açık bırakan belgeseldir. konu zaten hassastı ama damar yerlere bir anda girdiler ve daha da gelicek gibi şu bir saat içinde. tavukların, ineklerin, danaların ne koşullar altında büyütüldüğü, genleriyle, beslenme alışkanlıklarıyla nasıl oynandığı çok basit ve sade bir şekilde anlatılıyor. ve amerika'daki çiftçilerin de tıpkı türkiye'dekiler gibi*** borç batağında oldukları, bu borç batağı yüzünden nasıl ruhlarını satmaya zorlandıkları apaçık ortada umarım mezbahadan detaylar fazla yer almaz.
bugünkü 2. bölümünde de başta sövüp saydığı kapitalist düzenin köpeği olmuş organik tarımı övmeye getirmiştir olayı. tam güvenecekken kendisine hassiktir diyorum dedirtecektir bünyeye ama dur bakalım son bölümde neler olacak. söz tekrar sende ek$i.
kapitalizmin orospu çocukluğunu göstermektedir. işçiyi önemseme, hayvanı önemseme, müşteriyi önemseme. üretimi ucuza getir, bu sayede bir sürü işsiz ortaya çıkar ki senin için ucuza çalışsınlar, ürettiğin şeyin sağlıklı olup olmamasına bakma ne de olsa önemli olan ucuz olması. millet hasta olsun onlara ilaç satıp karını arttır. sonuçta kazanan suyun başını tutanlar.
organik besin konusunda yaptığı yalakalık dışında müthiş bir belgeseldir. organik besin yediğimiz ürünlerden daha sağlıklı olabilir belki ama o da, belgeselde eleştirilen* kapitalizmin uşağı, köpeği olmuştur; olmaya da devam edecektir, artacak ve o bok püsürün içinde yetişen ineklerden, tavuklardan farkları kalmayacaktır. bence belgesel yapımcıları ordaki %100 doğal yollarla hayvancılık yapan mavi gözlü, şapkalı amcanın yolundan gideceklerine, onun gibi başka çiftçiler bulup bu yolu öveceklerine, bir başka popüler yol olan "organik besinleri övelim" yolunu seçmişlerdir, bu da belgeselin inandırıcılığını gözümden düşürmüştür biraz. halbuki olayın çözümü organik besin falan değil tarımın adam akıllı hâle getirilmesidir. yazın kıvırcık marul yiyememek, kışın domates tüketememektedir; yani her istediğine her an ulaşamamaktadır. insan olmaktadır, insan gibi beslenmektedir. nerde görülmüş lan 4 mevsim portakal, mandalina yendiği? mevsim falan kalmadı ortada. aslında mısır yemeye zorlanan ineklerden, kendi boklarının içlerinde yaşayan tavuklardan hiç bir farkımız yok biz insanoğlunun son 20 yıldır. o inekler gibi boşboş bakıyoruz dünyaya, hepimiz depresyondayız, sanallık almış başını gidiyor. o domuzlar gibi de ne olduğunu anlamadan 5 saniye içinde telef ediliyoruz. neymiş sonra "ölüm süreleri kısalmış", "acısız ölümmüş". bu gibi zihinlerde açtığı farkındalıklar dışında amerika'daki besin ürününü kötülememe yasası gibi korkunç bir yasanın varlığından bizleri haberdar etmiştir --- spoiler --- öyle bir yasaymış ki bu efenim, çiftliklerin çok olduğu eyaletlerde, ki sanırım kolarado'ydu, mesela atıyorum kasaptan aldığınız et hakkında "bu nasıl et lan? pişmiyo bir türlü hamuğamamuğa" dediğinizde et üreticileri sizin hakkınızda dava açabiliyormuş. çünkü o kasaptan aldığınız eti onlar üretiyor aslında. topu topu 4-5 şirket varmış amerika gibi devasa boyutlu* bir ülkede. yani sizin o eleştirilerinizi aslında şirkete eleştiriymiş gibi algılatıp sizi hapse attırabiliyorlarmış. ki belgeselde "gıda ürününü eleştirmek bu eyaletlerde cinayet işlemekle kıyaslanır" diye bir cümle geçti. çok vahim. olayın ciddiyetini gösteren başka bir olay da, 2 yaşındaki sapasağlam oğlunu, 2 hafta önce yediği 3 hamburgerden dolayı 12-13 gün gibi kısacık bir sürede gıda zehirlenmesi nedeniyle kaybetmiş bir annenin**, gazetecinin sorduğu "peki siz yemek alışkanlıklarınızı nasıl değiştirdiniz?" sorusuna cevap vermesi ama cevap vermeden önce gazeteciyi "soruna cevap veririm ama bunun yasal olup olmadığına dair avukatlarını arayacağına eminim" demesi ve gerçekten de cevap verdiği bölümlerin montajlanması, silinmesi. 2 kere kesilmiş hâlde bir röportaj koymuşlar belgesele ki konunun en bariz örneği de bu bence. --- spoiler --- bir de öğrenmiş oldum ki george bush sadece dünyanın değil, kendi ülkesinin de resmen ırzına geçmiş, tecavüz etmiş. baba-oğul dünyanın en büyük düşmanlarına yardımcı olmuşlar sanırım şu son 20 yıl içinde. umarım iradem ve cüzdanım*** beni burger king'e bir daha gitmeme konusunda bana yardımcı olur.
organik besin konusunda yaptığı yalakalıkla inandırıcılığını yitiren belgeseldir. o kadar sistem bok püsür dedikten sonra çareyi neredeyse sisteme entegre olmuş organik besinlerde arayınca olmuyor. tabi ben beklemiyordum ezln'den, mst'den filan bahsetmesini ama, üretim ve tüketim süreçlerindeki tüm çarpıklıkları, rahatsızlıkları, rezillikleri anlattıktan sonra bari ucu açık bitirselerdi belgeseli. sipariş edilmiş de çekilmiş havası vardı açıkçası belgeselin.
organik besin fuarini gosterene kadar gozumu ayirmadan seyrettigim belgesel film. hatta arada not aliyordum sirket ve bakteri isimlerini, internetten arastirayim diye. benim kafama takilan su evcil hayvan mamalari. simdi biz bu hayvanlarin butun temel gida ihtiyacini karsilasin diye en pahali mamalara cebimizde azicik paramiz olsa bile bir sekilde deli para bayiliyoruz. sokaktakini de mamaya alistiriyoruz pratik diye, o da genelde dusuk kalite oluyor, ev yemegi falan da yediklerini dusunerek. onlardaki durumun da food inc'te seyrettiklerimizden farkli olmadigina eminim. mama sektorunu elinde bulunduran uc bes buyuk uluslararasi sirket mamalari piyasaya surmeye hazirlanirken surusuyle denek hayvan kullaniyor. iams'in videosu iddia edilen bir video cikmisti, kopekler aci icinde, mamalar test edilirken. oyle "kopek mamayi yedi ve sevdi." diye onaylanmiyor ya mamalar... denek olarak kullanilan kedi, kopek, fare, kus vs disinda mamalara katilan buyukbas, kucukbas hayvanlar var isin icinde. mamalar hep endustrilesmis ellerden cikiyor.. e simdi insan tekrar dusunuyor ne yedirsek bu hayvanlara diye. bosuna bagimlilik yapmiyor o mamalar. dunyanin sayili et ureticileri mamalar icin de cebini dolduruyor. bir sekilde kendi sorumlulugumuz ve tercihimiz ile siyrildigimizi sandigimiz bu pislige yine bulasmis oluyoruz. hem de hic farki olmadan.
abd deki endüstriyel tavukların bizim endüstriyel tavuklardan daha uzun süre yaşadığını öğrendim sayesinde. malum bizimkiler 42 günlükken boğazlanıyor.
2-3 hafta önce ntv' de tanıtımlarını görünce; bakayım yediğimiz tavuk, yediğimiz dana nasıl yetişiyormuş diyerek izlediğim belgesel. aşağı yukarı beklediğim gibi çıktı. hatta karnım açtı, etleri görünce canım biftek çekti. gittim aldım az pişmiş şekilde de afiyetle tükettim. e-coli' den tiksinmem zaten brokoliden tiksindiğim kadar. bizim kasap da ette tekel olmaktan çok uzak. masum üreticilerimiz de danalarını naneyle, kekikle, tereyle besliyorlardır muhtemelen.
ilk kez izledim bunu. az çok tahmin ettiğimi sanıyordum gıda sektöründeki rezilliği. meğer bir bok bilmiyormuşum. üçüncü dünya savaşı çıkmış. haberimiz yok. benim üstünde durmak istediğim iki konu var. demokrasinin, hukuk ve adaletin kalesi olarak gördüğümüz a.b.d'de bile adamlar kural tanımıyor. her türlü pis işlerini aklayacak, başlarını belaya sokmadan kurtulacak sistem zaten kurulmuş. korkunç büyük bir pazar yaratılmış. gerekli görülen her türlü mevkii'ye adamlar yerleştirilmiş. insanların eleştirmesini-yorum yapmasını kanunen!! engellemiş adamlar, bu belgeselin çekilmesine, tüm dünyanın gözü önüne sunulmasına nasıl müsade etmişler? akla çok ilginç cevaplar geliyor düşününce.. ikincisi ise; ilk konuya bağlantılı olarak bu başlıkta eleştirilen organik tarımla ilgili belgeselde anlatılan masallar.. adam çıkmış monsanto anamızı belliyor. sektör tehlikeli adamların elinde. dikkatli olmamız lazım. organik tarım sen bizim herşeyimizsin. tek yol organik tarım diye başlıyor anlatmaya. bir kaç örnek veriyor. bir kaç iyi adam bu organik tarımda başarı sağlamış. doğru yolu göstermiş cart curt. sonra ne olmuş. bu iyi adamlar üretimlerini, iki saat belgeselde dünyanın anasını bellidiğini anlattıkları şirketlere satmışlar. bu dev godoşlar üretime karışmıyorlarmış. iyi adamlardan iyi (organik) ürün alıp satıyorlarmış sadece. şimdi markete gidiyoruz. zehirlenmemek-ölmemek için organik ürün işaretli (hani şu yeşil kağıt parçası var) ürün alıyoruz. işte bu belgesel bu organik ürüne inanmamız, itimat etmemiz ve üç kat fazla para ödememiz için çekilmiş gibi geldi bana.
özet olarak, so what? denilebilecek amerikan sistem belgeseli. cok kotulenecegini biliyorum ama şu bir gercek.dünya nufusu takribi 6.800.000.000 kişi ve bu nüfusun tam % 50 si çin,hindistan ve afrika kıtasının tamamında yaşıyor ve yine bu % 50 lik nufusun % 90 ı dünya ortalaması olan açlık sınırının altında hayatta kalmaya çalışıyor.bu nedenle resmedilen felaket tablosu aslında birinci dereceden amerikalı,avrupalı ve bizim gibi evlilik programı yerine ntv seyreden grubu şok ediyor.dünya gıda piyasasının aslında bir endustri oldugunu ve bu endustrinin birincil amacının son 50 yılda 3 milyardan 7 milyara çıkan nüfüsun hayatta kalmasına yardımcı olmak ve tabiiki bundan bir kazanç saglamak icin ugrastıgı bir sistem olusturmak oldugunu anlamamak bile en azından belgeselin hedef kitlesinin dışında oldugunuzun işaretidir. bununla birlikte eger bu belgeseli seyrederek "aa neler yiyormuşuz biz , vah vah yeni nesillere bık bık" diyenlerinse zaten kanal degistirip evlilik programı veya flash tv izlemesinde fayda vardır.eger bugune kadar endustriyel yiyeceklerin arkasına bakmıyorsanız zaten konvansiyonel gıda zincirinin de bir parçasısınız.hic sikayet etmeyin yemeye yalamaya devam. ve ayrıca bugun cok sikayet ettigimiz ve "kahrol gdo al sana bomba" diyerek meydanlarda soya fasulyesi maketlerini yaktıgımız verim ve dayanıklılık mucizesi 80 lerin sonunda devrim niteliginde dünya tarımına sunulmasa idi muhtemelen bugun 3.dünya savaşını geride bıraktıgımız yıllarda kalan 2-2,5 milyarlık bir nüfusun gururlu üyeleri olarak 286 lık bilgisayarımızda dial up sistemi ile esimiz dostumuz la gorsusur ve organik seftalimiz ve katkısız ekmegimizi zevkle yiyerek mutlu olurduk. sonuc itibarı ile soz konusu gıda endustrisi belgeseli amerikalıları bilinclendirerek "bunları yemeyin bunlar 3. dünya ülkeleri icin gelistirilmis gıdalardır, zaten iyi kazanıyorsunuz biraz sıkın pacayı kıyın paraya da organik olanları yiyin" mesajını vermektedir. yok ben bunlara inanıyorum ve hicbirimiz bu gıdaları tuketmezsek ( 7 milyar insan icin konusuyorum ) bu sistem duzelir herkes temiz gıda ya kavusur hayat bayram olur diye dusunenleri de saglıklı oldugunu dusunerek esmer şekerin kilosuna 5 tl (bkz: #19170507) ,organik yumurtanın tanesine 2 tl verenlerin oldugu salona alıyor ve herkese selam ediyorum.
ikna edici olmaktan hayli uzak. şimdi belgeselin anafikri yiyecek sektöründeki tekelleşmenin, kapitalist sistemin kötülenmesi olsaydı o başka bi hikaye olurdu. ama belgeselin böyle bi derdi yok gibi.. yani ben seyrederken sisteme kızıyorum ama belgesel sisteme sadece "hatalı ama düzeltilebilir" diye yaklaşıyor. asıl derdi bu sistemden çok bu sistemin sonucunda oluşan yiyecek üretim şekli.. ama işte bu da ikna edici değil. çünkü belgeselde bi çocuğun ölümü gösterilerek bana "bunlar kaka, pis" deniyor ama eğer ölen insan sayısı 1 ise, karnı doyan insan sayısı milyarlarsa.. e ben niye ikna olayım ki o zaman. organik beslenmemenin sağlıksız olduğunu, insanların daha ucuza mal edildiği için organik olmayan beslenme şekillerini seçmek zorunda kaldıklarını gösteriyor ama işte yukarda dediğim gibi belgesel ile benim kötü bulduğum nokta başka oluyor. ben bakarken insanları sağlıklı beslenemeyecek bi ekonomik darboğaza mahkum eden sistemi kötülüyorum, belgeselse buna teğet geçip millete "olsun daha pahalı da olsa bunları yiyin" diyor. en başta dediğim şeye döndük yani, belgesel kapitalist sistemi kötüleyip "aha bu insanları sağlıksız beslenmeye itiyorsunuz" demiyor. bu arada belgeseli yapanların aslında bi sistem eleştirisi niyetleri var da en azından onu törpüleyip mi sunmuşlar (malum doğuştan anti-sosyalist amerika ellerinde gösterilecek bi belgesel sonuçta) bilmiyorum. ama bu haliyle ben ikna olmadım. hayvanlara çektirilen eziyet mevzuuna hiç girmeyelim. oturup earthlings'i seyredin eziyet görmek istiyorsanız. zaten earthlings'den sonra, ağırlığı yüzünden yürüyemeyen tavuğu görüp içim cızlamıyor artık.. kesmiyor.
abd'de tüberkülozlu, gebe ya da vucuttan arınma süresi beklenmeden ilaçlı/hormonlu kesilen sığırlar ile içinde toynak, deri bulunduran 1 liralık sucuk, salam gibi ürünler göremediğimiz belgesel.
bu belgeseli izleyemedim henuz ama az cok neden bahsettigini biliyorum. amerika hakkinda izlenecek gercekci bir belgeselin turkiye'deki kisinin gozunu en azindan bir konuda acmasini bekliyorum, o da amerika birlesik devletleri'nde yasayan halkin durumu. cunku turkiye'den bakinca amerikalilar refah icinde yasayan ve dunyanin geri kalanina satasan bir millet olarak gorunuyorlar cogu zaman. burada da biri abd'yi "demokrasinin, hukuk ve adaletin kalesi" olarak bildigini yazmis. yanlis. amerika zenginlerin yani buyuk sirketlerin yararini dusunen ve bu amaca giden her yolu mubah goren bir kesim tarafindan kurulmus ve halen o sekilde yonetiliyor. kimsenin amerikan halkini taktigi yok abd'de. cunku buyuk sirketlerin tek derdi daha cok kar yani zenginin daha da zenginlesmesi. bu buyuk sirketler amerikan halkini diger halklarin uzerinde tutmuyorlar kesinlikle. bir donem iscilerin buyuk mucadelerle kazandiklari haklar neticesinde amerika'da sweat shop acamadiklari icin dunyanin az gelismis yerlerinde bu islerini hallediyorlar, yoksa amerikalilari kayirdiklarindan degil. insanlari uc kurusa calistiramasalar da saglik sistemi ve yiyecek endustrisi gibi konularda istediklerini yapabiliyorlar. bugun supermarkete gittiginizde gordugunuz manzara da bunun en buyuk kaniti. gdo'lu, sagliksiz, bol kalorili yiyecekler, ya da yeterince arastirilmamis kimyasalarla dolu kisisel bakim urunleri. amerika'ya demokrasinin kalesi demeden once sunu dusunun. bir ulke ki politikacilar secilebilmek icin zenginlerin kapisini caliyorlar tek tek ve ancak zenginlerden yani buyuk sirketlerden destek aldiklarinda sacilebiliyorlar. sizce bu politikacilar secildiklerinde zenginler icin mi calisir yoksa siradan halk icin mi? bu yonetim bicimi demokrasi midir? abd kesinlikle cogu kisinin sandigi gibi bir yer degil. ve unutmayin, kapitalizmin bu igrenc kalesi bir gun batinca dunyanin bir cok yerindeki halklar gibi amerikan halki da ozgurlesecek.
3-4 ay önce izler izlemez yorum yapmadığım için aklımda iyi tarafları yer etmiş herhalde, dün akşam televizyon veriyor diye hatırlatmak için entry girdiğimde "gıda sektörünün iç yüzü hakkındaki çarpıcı, etkili ve oldukça başarılı belgesel" demiştim. şöyle söyleyelim, sorunları ortaya koyma açısından yine de çarpıcı, etkili ve oldukça başarılı belgesel. ancak genel sorunun kapitalizm'in kendisi olduğunu ve kapitalizm ile her koldan mücadele etmek gerektiğini belirtebilecek cesarete sahip olmadığından mesajı eksik kalıyor. "walmart'a gitmeyin" diyemiyor, "walmart'a gittiğinizde en azından organik ürünleri alın" diyor ki bu da, "ya gıda sektörü iğrenç ama işte umalım da düzelir" gibi bir temenniye dönüştürüyor olayı. neyse, öbür türlü olsa zaten televizyon vermezdi bu belgeseli. insanlar biraz rahatsız olduysa izlerken, o da bir şeydir.
(bkz: grass fed) (bkz: pasture raised) (bkz: et fiyatlarının artması ve ithal et çözümü) #19356492 (bkz: yeşil ot yiyen inek beyaz süt veriyor) #17482685
belgeseli izlerken başında, "bi daha fast food yemem hayatta" dedim devamında, "yok normal tavuk ve et de yemiyim ben bunlar ne" dedim , sonlarında "sebze de yememek lazım hepsinin geni bozuk" dedim ve artık doğru düzgün hiç birşey yiyemeyeceğimi anladım.
özetle: "bakın sizin ağzınıza giren besin zannettiğiniz şeylerin üretim aşamasında bunlar bunlar oluyor. sizin yapabileceğiniz ise ancak (özellikle) zincir marketlerdeki organik ürünleri almanız ya da bir avuç da olsa toprak sahibi olup kendi ürünlerinizi yetiştirmenizdir"i anlatıyor bu film. en yaygın organik ürün yetiştiricilerini bünyesine katan büyük şirketler maddi sebeplerle organik ürünlere erişemeyen insanları zehirlerken, organik ürünlere erişebilen insanlar ve ürün yetiştiricileri de (canı gerçekten yanan küçük bir kısmı hariç) sesini yükseltirmiş gibi yapıyor. sonuçta food inc ana konusuyla ilgili her yan konuya teğet geçiyor. "biz üzerimize düşeni yaptık, top sizde." havasında bitiyor. tarafı belli olduğu halde söylemini keskin bir şekilde dile getirememesi de zaten işin ironisi, tam da eşelediği sistemin mikro düzeyde yansıması. sistem zaten kendisi için çıkarttığı muazzam bir kanunla kendisini koruyor. laboratuar ortamında besinlere müdahalenin bile üzerini tam olarak çizemiyor örneğin. zaten bu belgeseli izleyince üçüncü gözünün açıldığını fark edenler haricindekiler işin et ürünleri ve meyve-sebzeyle sınırlı olmadığının da farkında. mısır ve soyadan başka başta msg olmak üzere zaten tonla tartışılacak konu var. hem zaten tüm bunlara da aslında dünyanın iyiliği için, insanların aç kalmaması için girişilmişti. golden riceta olduğu gibi harika bir amaç için planlanmıştı bunlar muhtemelen... kesin olan şu ki, bu ve bunun gibi yapımların geniş kitlelerce izlenmesi gerek. ama bir yayın grubunun bu belgeseli tematik kanalında yayınlamakla böbürlenmesi de ancak kendi kendini tatmindir. çünkü bu görüntülerin 10 yaşında 40 beden yapmayı becerebildiği çocuğuna "bizimki de genç irisi" sırıtmasıyla tişört seçen, 8-9 yaşındaki kızı regl olduğunla "kızım büyüdü artık kadın oldu" diye kızıyla övünen ve hatta kendisi 34-36 bedenken, çocuğunun kimya ödevine yardım eden pek bir bilinçli ebeveyn tavırlarında 10 küsür yaşındaki michelin maskotu haline getirdiği çocuğunu burger kralının huzuruna götürüp keyifle duble duble menüler seçmeye yönlendiren ebeveynlere ulaşması gerekiyor. bir anda bir aydınlanma yaşayacaklarından değil, bir anlık "n'apıyorum ben?" dedirtebilmesi ihtimali adına. yoksa çoğumuz biliyoruz zaten ne bok yediğimizi...
filmin devamı şuradan olabilir: http://www.freshthemovie.com/
1900lerin başında amerikada araştırmacı gazeteciliğin yükselişi tesadüf değildi. endüstriyelleşen toplum geleneklerinden kopmaya başlamış, toplumun yeni değerleri sorgulanmaya başlanmıştı. söz konusu gıda olunca da durum farklı değildi. metropollerde gittikçe zorlaşan hayat şartları ucuz gıdayı çekici kıldı. çok düşük ücretlerle çalışan işçi göçmen işçiler başta olmak üzere birçok kişi sağlıksız gıda yüzünden mağdur oldu, yaşayamaz hale geldi. işte bu noktada upton sinclair o sarsıcı romanıyla her şeyi değiştirdi*. 100 yıl sonra food inc de benzer bir devrime imza atmaya çalışıyor. kapitalizmin daha da azdığı, amerika için işlerin daha kötüye gittiği bu çağda gıda reformu gerçekleşecek mi göreceğiz.
izledikten sonra fotosentez yapmaya basladigim belgesel.
bu belgeseli yapanların siyasi çizgisine radikal deniyor; belki sol liberter de denebilir. bu kişiler avrupa'nın anladığı anlamda sosyalist değil. devrim perspektifleri yok. kapitalizm aşıldıktan sonra herşey düzelecek gibi bir algıları da yok. kapitalizmi aşmanın yolunu, bu tip hareketlerle, sınırları zorlamak olduğunu düşünüyorlar. dolayısıyla belgeselin kapitalizmle yeteri kadar hesaplaşmadığını söylemek yersiz oluyor. sınırları zorlarsak, "birşeyleri" değiştirebiliriz diyorlar. radikallerin kapitalizmle hesaplaşma yolları, daha çok aktivizm ama bu abd'yi ya da büyük sermayeyi ortadan kaldırma gibi "büyük" bir amaca odaklanmıyor; bu belgeselde olduğu gibi, somut olaylar üzerinden işliyor. herşeyi değiştirmeden önce belli konulara odaklanıp, onlarda-o alanlarda yaratılacak değişime güveniyorlar. böylece, sonuç alıyorlar. en nihayetinde somut bir konuda sonuç almak, "kapitalizmi değiştirmeden hiçbirşey olmaz" sinizminden daha anlamlı geliyor bana.
türkiye'de hala fast-food zincirlerine ait restoranların ürünlerini amerika'daki çiftliklerden ithal ettiğini düşünen ebleh insanlar olduğunu bir kez daha hatırlatan belgesel. arada unutuyorum da :) türkiye'yi de kapsayan bir fast-food belgeseli hazırlamak/izlemek istiyorsanız pınar et'e, banvit'e, maret'e, calve'ye, tukaş'a uğramadan bir bok elde edemezsiniz. elinize geçen sadece "ineğe çok ıstırap vermişler hacı" gibi avam bir fikir olur.
endüstriyel et üreticilerinin domuzları presle ezerek öldürdüğünü yine bu işletmelerden birinde çalışan bir işçi telefonuna kaydettiği görüntülerle deşifre etmiştir bu programda. bu bile önemlidir. çok ilginç ve bence gelecek açısından en önemli bölümü ise tohum patenti mevzusu. işte dünyanın çanına ot tıkayacak en büyük kepazelik, rezillik bu.
bu belgesel filmin en beğendiğim karakterlerleri çayırda otlayan inekler oldu. çimenlerin üst kısımlarını yiyorlar, altlarını ayaklarıyla biçiyorlar ve diplerine sonradan gübre haline gelecek olan dışkılarını bırakıyorlardı. bir sonraki öğünde yiyecekleri otları kendileri hazırlayıp hasadını da yapıyorlardı. her şey doğanın/tanrının istediği gibi olup bitiyordu oraya insan/kapitalizm gelene kadar. "doğayı, yozlaşmış varlıklarda değil, doğa kanunlarına uygun davranışta bulunan varlıklarda incelemek gerekir." aristoteles. sadece beslenme ve yemek yeme değil, eş bulma, toplu halde yaşama gibi konularda da yozlaşmış varlık insana değil hayvanlara bakmak gerek.
robert kenner'in yapımcılığını ve yönetmenliğini üstlendiği 2010 oskar ödül töreninde en iyi belgesel adaylarından biri olan belgesel.. izlemek için: http://watchdocumentary.com/…c-video_b475b9874.html
türkiye'de henüz gıda sektorünün aynı aşamaya gelmedigini düşünen insanlar var. kıyaslamanın sadece ithal fast food zincirleri ile yapılması türk tüketicisinin bilinçsizliğini ortaya koyuyor. satın aldıgınız tüm çikolata, cips, şekerleme, ketçap, mayonez, hazır çorba, meşrubat, bisküvi, sosis, salam gibi paketlenmiş ürünlerde genetik mutasyona uğratılmış mısır ve soya gibi bitkilerden elde edilen katkılar kullanılıyor, besici şirketler de birebir aynı yöntemlerle hayvanları yetiştiriyor ve işliyor. kimse nedense son yıllarda mantar gibi çoğalan mısırın kaynağını kurcalamıyor, her köşe başında satılan tanelenmiş gdo'lu mısırı çocuklarına yedirmeye devam ediyor. bizi temsil etmesi gereken politikacıların bizzat bu sektörü yasalarla besliyor olması ise insanın kanını donduruyor.
(bkz: farm to fridge-the truth behind meat production)
şu anda ntv'de yayınlanmakta olan belgesel.
kaçırılmamalıdır.
amerika*da yaşamadığımız için şanslı olduğumuzu gözümüze sokan belgesel. bir de bu monsanto ne iğrenç bir şirketmiş ya
sinirleri alt üst eden bir belgeseldir. --- spoiler --- inekler mısır yemek için evrilmemiştir. sindirim sistemleri ot yemek için gelişmiştir. yem olarak mısır verildiği takdirde bağırsaklarında ekoli bakterisi oluşmaktadır. ekoli bakterisi hayvanın dışkısı ile üzerine bulaşmakta sonrasında kesimhanelerde işlenmiş etlere geçmektedir. bu da bu etleri yiyen insanlarda ölümcül sonuçlara yol açmaktadır. belgeselde yediği hamburger sonucu ekoli bakterisi kapıp 12 gün içinde korkunç şekilde ölen bir amerikalı çocuğun hikayesi de anlatılıyor. zaman zaman onbinlerce ton et amerika'da toplatılmış! mısır üretimi kolay ve ucuz bir ürün olduğu için besi hayvanlarına veriliyor. sonuçlarını yukarıda yukarıda. amerikan hükümetinin bu konudaki vurdum duymazlığı ve halk yerine büyük gıda kartellerinin yanında olduğu da vurgulanıyor. --- spoiler --- zamanınız varsa biryerlerden bulun ve mutlaka izleyin.
küresel gıda terörü hakkında mükemmel bir analiz. kesinlikle ve kesinlikle izleyin. x (daha çok izlensin diye subliminal reklam bile yaptım aq.)
burger king'e bir daha adım atmayacak olmama vesile olmuş belgesel. ne burger king ne mcdomalds artık yaşasın iskender.
tavada kızartılan etleri hapır hupur yerken izlenmemesi gereken belgesel film. hayır boğazınızda kalır sonra, valla bak.
salamdan, sucuktan soğutan arena'nın amerikan versiyonu belgesel.
tam olarak niyetini ve kim(ler)e hizmet ettiğini anlayamadığım belgesel. öncelikle gıda üretimindeki çarpıklıkları gözler önüne sermesi güzel, birçoğumuz alışveriş yaparken sadece afili ambalajlara bakıyoruz, üretim süreci hakkında hiçbir fikrimiz olmuyor. yüzeysel de olsa bu konudaki bilgi dağarcığımız genişliyor bu yapım ile. sistemin bozuk dişlilerinde yer alan şirketler ve insanları korkusuzca hedef göstermesi de oldukça yerinde olmuş. organik üretim yapan mutlu insanlar, country müzik eşliğinde "yes we can!" diye sonlanması... buraya kadar her şey olması gerektiği gibi. olmaması gereken şey ise, kapitalizmin kalesi olan büyük firmalarla mücadele eden insanları, mücadelelerinden alıkoymaya çalışması. bu konuda iyi mi, yoksa kötü niyetliler mi, işte burayı anlayamadım. olması gerektiği gibi bir "kanatlı" üretimi yapan çiftçi, şeffaflığını kaybetmemek adına, dışarıdan görülebilecek bir çiftlikte üretim yapmak istiyor. fakat malını sattığı büyük firma, bu üretimin kapalı kapılar ardında yapılmasını talep ediyor. çiftçimiz reddediyor ve anlaşma iptal ediliyor. sonuç olarak o çiftçi bu şartlar altında daha fazla gelir elde edemeyip, kapıya kilit vuruyor. - peki siz, "o büyük firma" ile pazarlık yapmak ister misiniz? fast-food zincirlerinden hamburger yiyen çocuğun vücudunda e. coli bulunması sonucunda kısa süre içerisinde ölmesi sonucu, "çocuklar ölmesin, brokoli de yiyebilsinler" mesajı veriyor film. daha sonra çocuğun annesi eyalet yasaları gereğince et ve et ürünlerini eleştiremiyor, "yemeyin" diyemiyor. evet çocuğunu kaybetmiş bir anne bile çaresiz, ağzını açamıyor. - peki siz, "sağlıksız et yemeyin" diyip hapse girmek ister misiniz? eski toprak ihtiyar çiftçinin, bozuk sistemin bir parçası olmak istememesi sonucu ettiği mücadeleden bahsederken, "old macdonald, eğer kendisine açılan davayı kaybederse, bu sonuç, bundan sonra açılması olası davalar için de emsal teşkil edecek ve kimse büyük şirketlerle mücadele etme cesaretini kendinde bulamayacak" açıklaması sonrasında, bahsedilen çiftçinin dava masraflarını daha fazla finanse edemeyeceği için davasından vazgeçip, şirket ile (monsanto) uzlaşmaya varması. - peki sizin bu şirketlere kafa tutacak kadar paranız var mı? aynı ihtiyarın geçmiş 10 senelik tüm harcamalarını "lak" diye çıkarabilen bir güç var karşısında mücadele ettiği, 10 yıl önce aldığınız prezervatifi kimin içinde gezdirdiğinizin hesabını verecek kadar köşeye sıkışacaksınız. - peki siz, hesap vermek ister misiniz? ve daha niceleri... bir taraftan "güç sizde!", "bir şeyleri değiştirin!", "siz isteyin olsun!" temalı sloganlar eşliğinde çiftçiyi motive ediyor görünürken, diğer taraftan bir taraf olmazsanız, bertaraf olacağınız vurgulanıyor defalarca. hal böyle olunca, oscar adaylığına kadar gidiyor yapım. "yes, you can!"
amerikan yapımı olan ve pek fazla ses getiremeyen yapım, belgesel. kısaca : mevcut gıda üretim arterlerinin yükselen nüfusa gıda yetiştirememesi neticesinde başvurdukları hileler ve bu sayede kazandıkları rantı konu alıyor. bu günlerde tekrar açıp izlemek elzem oldu.
kac kez izlemis olmama ragmen son bes dakikasinda hep gozlerimi dolduran belgesel. the cove da ayni bu acidan.
amerika bir ticarethane. amerika'yı şirketler yönetiyor. abd başkanı sadece bir piyon, kukla (reco gibi). arkadakiler ne isterlerse onu yapar, onu söyler. diye boşuna demiyoruz. inanmayan var mıdır hala bunlara? varsa da mağaralarında yaşamaya devam etsinler. food, inc adlı bu belgesel amerikalıların sofrasına konan yemeklerin nasıl üretildiğine odaklanıyor. amerikalıların sofrası dedim diye "bana ne abd'den, amerikalılardan? onca derdim var, bir de amerikalıları mı düşüneceğim?" deme. zira reco gibi başbakanlarımız yüzünden ezelden beridir burası amerikan toprağı. amerikan şirketleri burada fink atıyorlar. allah bilir, bu ülkede ürünlerini nasıl üretiyorlardır? reco kapitalizme boyun eğmeye devam ederse çok geçmeden amerikalılar gibi yürüyemeyecek hale gelebilirsin obezite yüzünden. kuzenimden bilirim. cips yiye yiye göt göbek bağladı ve kendisi daha altıncı sınıfta. bu arada şunu da hatırlatmakta yarar var "amerikalıların derdi beni germedi" diyenler için: reco geçtiğimiz aylarda bu allahsız şirketlere boyun eğdi ve gdo'lu ürünlerin burada da satılmalarının önünü açtı. alenen bizi zehirliyor ama bir kere allah desin, bir de muhammed desin yeter, diğer seçimde oylarımız onun, önemli değil bizi zehirlemesi. tiksinç herifler. sizin yüzünüzden ona oy vermeyenler de zehirleniyorlar, cehennemde trilyon yıl yanasıcalar. çok uzatmayayım. demem o ki reco yüzünden bu sadece parayı önemseyen, allahsız, ahlaksız, namussuz, vicdansız şirketler ülkemizde fink atıyorlar ve bizleri zehirliyorlar. yakında amerikalılar gibi oluruz herhalde. gıdısı iki metre, boynu gözükmeyen, kalçası hiçbir yere sığmayan, göğüsleri kadın göğsü gibi hoplayıp duran, iki adım atınca nefes almakta zorlanan insanlar... bir bilgi vereyim: ülkemizde tarım öldü. tarımı öldüren reco'dur. yabancı şirketler (aslında bunun yerine abd diyebiliriz) emir verdiler bizimkine, abd'de yasalar hazırladılar ve reco'ya verdiler. reco da emri yerine getirdi her zamanki gibi. tarım öldü. tarım ölünce tarımla uğraşan onca insan işsiz kaldı. topraklar ise bu allahsız yabancılara satıldı. tarım ölünce ihtiyaçlar dışarıdan temin edilmeye başlandı. örneğin saman mı lazım, dışarıdan al. hayvan mı lazım, dışarıdan al. peki dışarıdaki samanlara, hayvanlara ne derece güvenebiliriz? bir döngü var ortada. tarımı öldür-kendine muhtaç et-ürünlerini her zamankinden daha yüksek fiyata sat-oradaki halkı zehirle... dönelim bu belgesele. başlıklar altında gerçekler anlatılsa da dağınık olduğu her halinden belli oluyor. tabi ki kurgunun dağınık olması önemini azaltmıyor ama diğer şekilde daha etkileyici olabilir, söylediklerini daha güçlü bir şekilde söyleyebilirdi. film (belgesel bu demez birisi umarım. zira belgeseller de filmdir) dağınık, bunun da nedeni anlatılacak çok şeyin olması. geçmişten günümüze gıda sektörünün gelişimi, gıda davaları, gıdaların zararları, bu şirketlere karşı çıkanların hikayeleri, şirketlerin allahsızlıkları derken hikaye dağılıyor. değinmek, irdelemek istedikleri çok şey var ve 90 dakikada bunların tamamına değinmeye çabalıyorlar, haliyle kalite de düşüyor. ama bu çok da önemli değil. önemli olan insanların gözlerini açabilmesi, bir farkındalık yaratabilmesi. bir de filmi pringless yiyerek izleyenler var mıdır, merak ettim birden. neyse. önemli bir film neticede. bak, yukarıda abd'yi şirketler yönetiyor demiştim (bir ekonomik tetikçinin itirafları adlı kitapta bu "rejim"e "şirketokrasi" denmiş). filmin bir yerinde bush ve clinton dönemlerinde beyaz saray'daki bir kaç isim örnek veriliyor. bu kişiler aynı zamanda bu allahsız şirketlerde çok önemli pozisyonlarda bulunuyorlardı. yani şirketler beyaz saray'a, ülkenin yönetildiği mekana adamlarını sokmayı başarıyorlar. zaten başkanlar da dediğim gibi kukla, hiçbir şey yapamazlar. yapmaya yeltenirlerse anında bir suikastla ortadan kaldırılırlar. böyle bir ülkede amerikan halkının az bir kesimi bu kurulu düzene savaş açıyor ama meteliğe kurşun atacak hale gelince bu savaş da sona eriyor. yani amerikalıların işleri çooookkk zor. ama bizim değil. bu iktidardan kurtulabilirsek topraklarımız, sularımız vs daha fazla ele geçmeden tekrar bizim olabilirler. ama uyumaya devam edersek "bu yılan bana dokunmaz, o yüzden bin yıl yaşasa da sorun değil benim için" diyenler dahi bu yılandan etkilenecekler olumsuz anlamda. food, inc.'i izlemek gerek. izledikten sonra üzerine bolca düşünmek gerek ve ilk fırsatta gidip bu allahsız şirketlere destek vermemek gerek. kısacası bilinçlenmeli, bu tür şeylerin farkında olunmalı. eksikleri gedikleri olsa da epey önemli bir belgesel bu.
