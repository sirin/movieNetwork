1967 yapımı charlie chaplinin son filmi. başrollerde marlon brando ve sophia loren var. ayrıca kendisinin ilk ve son renkli filmi.
romantik komedi türü eski filmleri sevenlere tavsiye edilesi bir film. --- spoiler --- filmde, gemiyle hong kong'a gelen bir petrol kralı ogden*'in, bir geceliğine kendisine eşlik etmesi için tanıştırılan beyaz rus göçmeni natascha* ile karşılaştıktan sonra başına gelenler konu edilir. natascha ogden'le tanıştığı gecenin sonunda ogden'den habersiz kaçak yoldan amerika'ya girebilmek için gemide saklanır. gemi hong kong limanından hareket eder. olaylar gelişir. döneminde bu filmi sinamada seyredebilmiş olanların aklında, nedense bu film sophia loren'in gemi güvertesinden denize atladığı sahne ile kalmıştır. --- spoiler ---
filmin içine yerleştirilmiş, sessiz 'şarlo' komedilerinin klişeleşmiş trüklerinin hemen fark edildiği, genelde bir gemi kamarası dekorunun bir tiyatro sahnesi gibi kullanıldığı, vodvil özelliği oldukça ağır basan bir film.. filmde sophia loren'e özellikle 'genç' vurgusu yapılıyorsa da kendisi bayağı bi kart görüntü vermekte; zamanın modası icabı abartılı saç biçimi ve makyajı günlerce süren gemi yolculuğu boyunca ve de her türlü olumsuz şartta bile değişmeden kalmasıyla görenleri hayrete düşürmektedir.. yine, sophia loren'in oyunculuğu, zamanın yeşilçam aktristlerinin -tabii rejisörlerinin de- ecnebi filmleri nasıl birebir taklit ettiklerinin ipuçlarını da kabak gibi ortaya koymaktadır.. ünlü yönetmenin kızı olan geraldine chaplin, küçücük bir rolde olmasına karşın masum güzelliğiyle hemen göze çarparken; oğlu sydney chaplin, önemli bir rolde boy göstermekte, bizzat charlie chaplin ise yaşlı bir kamarot rolünde cameo icra etmenin işlevini layıkıyla yerine getirmektedir..
müthiş bir kadrodan vasat bir film. 1967 yapımı ama 30'lar 40'lar havası hakim. bunda da chaplin'in senaryoyu o yıllarda yazmasının etkisi olabilir. esmerler esmeri sophia loren'in filmde bir beyaz rusu canlandırması ve 33'ünde olmasına rağmen suratının 40'larında gözükmesi hoş şeyler değildir. filmin seti korkunçtur. marlon brando öpüşme sahneleri sırasında loren'a "burun deliklerinde kıllar olduğunun farkında mısın?" demiş, loren de çılgına dönmüştür. ayrıca chaplin, oğlu sydney chaplin'i çekimler sırasında herkesin gözü önünde baya baya azarlamıştır. bunun üzerine marlon brando sinema tarihindeki yerini teslim edip, filmlerine hayranlığını belirtmekle birlikte chaplin için "gördüğüm en sadist adam" demiştir. chaplin de metot oyuncusu olduğu için çalışmakta zorlandığı brando için "impossible" demiştir. sonuçta chaplin'in son filmi gişede batarken, üstadı da depresyonlara sokmuştur.
oyuncular kralı marlon brando'nun yer yer vasatın altında figürler sergileyebildiği, güzel güzeli sophia loren'ın ise yer yer abartılı çirkin oyunculuk döktürebildiği şarlo filmi. fazla kafaya takmadan izlendiğinde ise çerez niyetine. leziz. antep fıstığı değil belki ama soslu fıstık. afiyet olsun.
