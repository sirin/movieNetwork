jacques audiard'ın yeni filmi. hikaye genç bir arabın bir fransız cezaevine gönderilmesinin ardından mafyatik yükselişini anlatacak. film, bu sene cannes'da yarışıyor.
cannes'da büyük ödülü kapmıştır.
--- spoiler --- cezaevine girdiginde okuma-yazma bile bilmeyen,toy bir magrip delikanlisi olan malik , icerde racon kesen korsikali grup tarafindan kullanilmaya baslar , keser doner sap doner ve gun gelir malik kendi raconunu kesecek kivama gelir.. de battre mon coeur s'est arrete yi ne kadar begenmediysem bu filmi de o kadar begenmedim.yorucu mu yorucu bir aktuel kamera kullanimi , bir yere varmayan ara sekanslar , goze sokulan ancak yeterince tanitilmayan karakterler , spirituel ogeler iceren soyut sahneler , bu kadar fransiz filmde ne aradigi belirsiz ingilizce sarkilar , bitmemekte direten uzun bir film. usta tiyatrocu niels arestrup un yaninda , adi sani duyulmamis oyunculardan muthis bir performans. skor jacques audiard i sevemeyen kitlenin fikrini degistirecek kadar ikna edici degil.. --- spoiler ---
güzel bir mapus damı filmi olduğu söylenebilir. --- spoiler --- tahar rahim çok güzel oynamış, çok başarılı. zaten biz izleyiciler de* film başlar başlamaz onun yanında yer alıyoruz. ne kadar saçmasapan bi adam olsa da; geçmişi -daha doğrusu geçmişsizliği-, mapusa ilk düştüğündeki aptal halleri, orda ona reva görülenler filan içimiz ısınıyor oğlana. başarılı olsun istiyoruz, öğrensin okumayı. filimciler de bizi kırmıyor tabii. sonrası el-djebena'nın kariyer basamaklarını üçer beşer zıplayışı. film gereksiz uzun olsa da, hoş geçiyor vakit, bizim istediğimiz rotanın dışına hiç çıkmıyor, bitince de ağzında tadı kalıyor. böyle fransa ve mağribli gençler, üst seviye oyunculuklar, farklı kültürlerin karakterlerin sınıfların her bi bokun buluştuğu yer mapus, mutlu son, aile, "teyyarah" filen güzel şeyler bunlar. --- spoiler --- bi de "golden globe best foreign language film" ödülünü das weisse band'a kaptırıvermiş.
-people look at you and see me.. otherwise what would they see? tell me.. / césar luciani (a.k.a. god)
bu yıl if istanbul'un hit filmler kapsamında gösterilecek olan jacques audiard filmi.
basindan sonuna bogazimda bir yumrukla izledigim filmdir. gocmen hikayelerinin fransiz sinemasini cok zenginlestirdigine (hatta benim acimdan izlenebilir kildigina) inaniyorum. ---spoilerimsi: ama mutlu son maalesef sadece filmlerde var.
en iyi yabancı film dalında oscar'a aday gösterilen filmler arasında yer alan jacques audiard filmi. http://www.un-prophete-lefilm.com/
--- spoiler --- "taşaklarıyla düşünmeyen bir arabın" hikayesi. --- spoiler ---
ağır spoiler içerir. öncelikle başrol oyuncusu başarısız olduğu hayat okulundan, eğitimini görmek üzerine 41 milletten insanın bulunduğu mapus damlarına düşer. klasik olarak hiçbir şey umduğu gibi gelişmeyecektir. hapisane'nin mafyozları ilk olarak body salonundan kendilerini gösterirler ve hedefleri yeni gelendir. buraya kadar herşey sıradan, bilindik. ama daha sonra gelişen olaylar, anlatım dili, dinsel göndermeler filmi yolundan çıkarıp başka boyutlara götürüyor. çömez zamanla palazlanıyor patronlar'nın amına koyuyor. uyuşturucu yardımıyla peygamber moduna geçip üçüncü gözü açılıyor. "oku" vahyi bu abimize de geliyor. o da okuyup büyük adam! oluyor. kısacası güzel film olmuş hoş film olmuş. cannes'da aldığı ödülü de haketmiş. cache'den beri izlediğim en kan donduran ölüm sahnesine sahip olduğunu da belirteyim son olarak. not: başrolü milanlı pato'ya vermişler.
bugün !f'de izledik *. hatta filmden önce ayça şenbaşkan çıkıp, bir iki cümle saçmaladı, sonra da tribe girdik dedi, ne içtiyse ben de istiyorum. biraz fazla uzun olması dikkatin dağılmasına neden olsa da ana karakterin kişisel çelişkileri, bazen şansa bazen şahsa dayalı stratejileri, hafiften guy ritchie tarzını yakalayan çoklu çıkar ilişkileri ve ırksal/dinsel göndermeler ile güzel bir film olmuş. --- spoiler --- peki karakterin hiç bir şeyi olmayan adamdan, kral mafya babasına dönüşmesinin nedeni; adamın olayları çok iyi yönlendirmesinden miydi, yoksa olayların akışı mı bunu zorunlu kıldı? --- spoiler ---
(bkz: overrated). vurmayın.
filmden aklımda kalanların tamamen spoiler ile ilişkilendirilmesi şu şekildedir. --- spoiler --- jiletin djebena'nın ağzını kanatması noel baba şapkasını müslümanın kafasından alan diğer müslüman geyiklerin yola atlaması gerçekçi uyuşturucu sahneleri jacky'i sırhlı arabadan almak oku --- spoiler ---
arap asıllı bir delikanlının düştüğü mapus damında, bol bol öğüt vermeye ya da ondan yararlanmaya kalkışan diğer mahkumlarla olan ilişkisinde yaşanan 'ölümcül' mücadeleyi, oldukça yetkin bir sinema diliyle anlatan, bir mapushane destanı.. un prophète, magrip kökenli göçmen hikayelerinin, son zamanlarda çağdaş fransız sineması'nı nasıl yükselttiğinin, yeni ve görkemli bir örneği..
147 dakikalık çok kültürlü bir hapisane ritüeli. soundtrack film kadar harika, alexandre desplat işi, hani film sonrası tekrar tekrar dinleten cinsten. filmin son dakikalarında o malum sahnede mack the knife şarkısını jimmie dale gilmore sesinden duymamın da tıpkı film gibi tadı bir başka güzel.
--- spoiler --- tuhaf bir şekilde kendini izleten 2,5 saatte yakın fazla süren hapishane filmi. karşı tarafta tarafından ötekileştirilen ve akabinde kendi tarafından daha beter ötekileştiren genç bir çömezken kulağı geçeren boynuz olup suçluların arasından sıyrılan herkesin ötekisi ama tuhaf dürüstlüğü ile ilişkileri sayesinde herkesin bir şekilde doğru dürüst ilişki de kurduğu arap malik'in hikayesi .... ayakçının mafyada büyük adama dönüşmesi, kendi çapında fairy tale. güzel çekilmiş, güzel oynanmış, güzel işlenmiş. türünün örneklerini sevmeyenlere bile kendini seyrettiren. --- spoiler ---
hapishaneye polislerle kavga ettiği için düşen, içerdeyken oranın mafyasının zoruyla, hiç yapmıcağı bir şey iken, adam öldürme işiyle ve ayak işleriyle başlayan daha sonrasında nasıl mafyanın kendisini en başa taşıdığını ve ilk defa hapishanedeyken bazı işlerin ucundan tutmaya başlamasını anlatan ve son olarak 6 yıldan sonra tahliye olmasıyla biten malik'in hikayesi.
fransız akademisi'nce verilen cesar ödülüne layık görülen jacques audiard filmi.
bir 20 yıl sonra , adamlar- kadınlar al pacino'nun , de niro'nun gençlik yıllarının kült filmlerine şimdi baktıkları gibi bakacaklar, diyelim de nasıl üslup sahibi, kıvamı koyu bir filmden bahsediyoruz eş dost, cemil cümle bilsin. tahar rahimi'yi de takdim etme iddiasındaki filmin diğer iddialarının da hatırı çok büyük. politik/sosyolojik okumaya da müsait, tuhaf bir suç/şiddet filmi olarak okumaya da. (bkz: jacques audiard) "umduğumu bulamadım " ,"güzeldi ama klişeydi", "yani tamam iyi film de abartacak bi şey yok" adamları hep var oldu, hep var olacak. onlar ne yaptığını bilmezler. pamuğa eter döküp ağızlarına dayayın kafanız dinlensin.
çoğu fransız filminde olduğu gibi, anlatım gayet çıplak ve serttir, bazılarını yorabilir.
bir yükseliş öyküsü diye okuyup kolaya kaçmak muhakkak ki haksızlık olacaktır bu film için. --- spoiler --- evet cinayet sahnesi inanılmaz başarılıydı. fransızlar boyundan fışkıran kana sanırım dayanamıyorlar, en son no country for old man'in başındaki cinayet sahnesinde bu kadar irkildiğimi hatırlıyorum. bu kadar ağır bir cinayet sonrası djebana'nın kısa süreli bir huzursuzluğun ardından kurbanının hayaletiyle kanka olması ve ruh sağlığını koruması hayret verici. filmin en göstermelik metni rottweiler hikayesi. gettho'ya tıkılan göçmenler ve isyanlarına bir gönderme gibi geldi bana. filmdeki prophecy daha çok kehanet bağlamında. uzun bir film olmasıyla da filmin sonunda kesin kötü bir şey gelecek diye beklerken path of glory edasıyla bitince oldukça şaşırdığımı da söylemeliyim. cesar'in bile öldüğünü görmedik. insanın aklı illaki bir scarface'i yokluyor. veya ne bileyim geçen seneki camorra'yı hatırlıyor. ordan bakınca bu filmin sert ve çıplak görselliğinin hikaye'deki gerçekdışı öğelerin örtemediğini de görüyoruz. hapishanede yediği haltlar neyse de, dışarda gün ortası işlediği cinayetler akabinde 6. senenin sonunda tahliye olan bir çocuk. --- spoiler --- ve evet bence de filmin uzunluğu bir yeniden izleme için cesaret kırıcı olduğundan bir eksi benim için.
görece uzun olmasına rağmen son dakikasına kadar heyecanla izlediğim ve son zamanlarda gördüğüm en çarpıcı filmlerden biriydi. aldığı ödüllerin hepsini ziyadesiyle haketmiş. --- spoiler --- reheb'in kuran okuması, riyad'ın ölümü (banka oturup gökyüzüne ve ağaçlara baktığı anı ölümü olarak düşündüm), geyikli rüya, cesar'ın tekme yediği sahne ve malik'in zırhlı aracın içinde sağır olduğu an en çarpıcı sahnelerdi. cemile ve riyad'ın resmini duvara asınca çıplak kadının resmini çıkarması ilerideki evliliğin habercisi gibiydi. herhangi bir ahlaki öğreti barındırmıyordu, "iyi" olana ödül, "kötü" olana ceza sözkonusu değil, bu anlamda alışılmadık ve bir miktar rahatsız edici, kimse için değil kendisi için çalışan kazanıyor gibi bir algı yaratıyor. bir de peygamberlik faziletlerini öldürdüğü adamın hayali üzerinden kazandığını(ya da farkettiğini) düşününce; olayların akışı, yapılan veya yapılmayanlara değil direk malik'in peygamber doğasına bağlanıyor. zaten polis döverek hapse girmiş olmasından belliydi. --- spoiler --- son dönem fransız filmlerindeki hem mağdur hem suça eğilimli mağripli göçmen karakterler, fransızların yakın geçmişleriyle hesaplaşmak istediklerini, en azından azınlık politikalarıyla ilgili mahcubiyet yaşadıklarını hissettiriyor.
--- spoiler --- film'in en dikkat cekici yanı ise kimsenin yüceltilmemesi. peygamber tabir edilen başrolümüz bile fırsatçı bir zeka olarak sunuluyor. film'in ana fikri bana göre şu: hayat bir sokak, ya da hapisane avlusudur... bu sokakta köpekler köpekleri yer. düzen budur. gün gelir o köpeklerin yerini başka köpekler alır. hepimiz köpeğiz. ve prophete'ler sadece kendi köpeklerini iktidara getiren kurnaz sahtekarlardır. iyiler ve kötüler üzerinden işlemiyor olması yenilikçi değil ama bunun sunuluş tarzındaki doğallık etkileyici. işin ilginci bu film gerçekten prophete'ler hakkında. bu isim bir gönderme değil. birebir direk anlam taşıyor. çok ilginç. aslında filmde pek az gönderme var... mesela bu bir amerikan filmi olsa adamın ellerinden ışık çıkar hastaları iyileştirirdi haha... --- spoiler ---
fransa'daki bir hapishane arap bir mahkumunun hamdım, piştim,yandım` evrelerini anlatan şahane film. bu açıdan bakıldığında adındaki "peygamber" "ermiş" olarak da görülebilir. elbette başrolün bu evrelerinde islam'dan çeşitli temalar mevcut ama işin güzel yani bu temalar pek çok avrupa filminde karşımıza çıkan "şuraya da bi' ezan koyayım..." şeklinde değil. düşmeyen bir tempoya ve fazlasıyla tatmin eden bir görselliğe sahip olan filmi izlerken fransa'daki farklı dinden ve/veya etkin kökenden insanların birbirlerine karşı tutumlarımları hakkında fazlasıyla bilgi sahibi olabiliyoruz. iki buçuk saat hiç sıkılmadan izleyebiliyoruz. tavsiye ederim. sonradan eklenen not: "yandım" kelimesi bakınıza girmiyor. alla alla...
ne hapishane filmi severim, ne de mafyatik yükseliş filmi, yine de un prophete tahar rahim'in harika oyunculuğuyla, audiard'ın etnik duyarlılıklarıyla, gerçekçiliğiyle kalbimi kazandı. en iyi görüntü hariç bütün ödüllerini hak etmiş, helali hoş olsun.
çok etkileyici bir film. gayet tadında ve dürüst anlatımıyla büyülüyor bence. --- spoiler --- beni en çok etkileyen arada kalmış birinin hayatı hapishanede anlaması, kendini geliştirmesi hatta ilk kez denizle karşılaşması, ayakkabılarında kalan kum, okumayı öğrenmesi, düzeni bozması, saksıyı çalıştırması...vs. ayrıca neymiş efendim? bir dil bir insan iki dil iki insan. aslında tek bildiği buydu ve kullandı. tebrik ediyorum arkadaşı. adam mafya göçertti. böyle girişimci ruhlara ihtiyaç var işte. gelse ülkeye parti kursa aday olsa ben oy verirdim. --- spoiler ---
gerçekten iyi film. hem de aksayan ve gereksiz onca yeri varken. hem de belki de değişik birşey anltamazken. bence bunları okuyup da bu kadar çelişkiyi içinde barındırmasına rağmen filmin iyi olmasını merak edip izlemek istememek hayret verici olurdu. 19 yaşında 6 yıl hapse mahkum olan djebena bir sebepten korsika mafyasına bulaşır ve onların hapisanede ayak işleirini yapan bir arap olarak sürekli ezilir. ama tahmin ettiğiniz gibi kader ağlarını örer ve genç arap bir şekilde kendini geliştirir. bu öyle sıfırdan var olma hikayesi falan değil. bu gerçeklerin tesadüfen insan isteyince vuku bulduğunun resmidir. kenan evrenin genelkurmaybaşkanı oluşu gibi. cannes da büyük ödül alan bu film peygamber nasıl olunuru mu gösteriyor nasıl olmalıyı mı bilemedim? ama sert eleştirileri iyi oyunculukları ve uzun süresine rağmen sıkmadan insanı içine çeken yapısıyla oldukça etkili. din, ırkçılık, mafya eleştirinin odağında. insandan sonra. mutlaka izlenmeli. *
şu ayrıntıya da nedense dikkat etmiş bulundum --- spoiler --- malik boyunun sağ tarafını kesiyor. yani reyebe göre sağ. lakin daha sonraki sahnelerde, örneğin reyebin kesikten duman çıkardığı sahne veya bahcede olanları bildiği sahne, kesik reyebin sol tarafında. --- spoiler --- yaaaa. yaaaa.
filmde benim dikkatimi çeken şey malik el djebena'nın (bkz: tahar rahim) hapse girdiği ilk dönemlerdeki mimikleri, tepkileri ile; bir insanı sadece kendini yaşatmak için öldürdüğü (benlik değeri+vicdan) , okuma-yazmayı, tabela okumayı ve ekonomiyi öğrendiği, yalnızca dinleyerek başka bir dile ünsiyet kurduğu, ilk defa uçağa bindiği, gerçek bir kadınla seviştiği, insanlara sözünü dinlettiği, para kazandığı, direktif verdiği, tam bir liderlikle koordine ettiği, kimliğini hatırladığı anlardaki mimik-tepkilerin çok iyi biçimde yansıtılmış olmasıydı. fakat çok daha iyi ve tutumlu görsellikle de sağlanabilirdi bu. --- spoiler --- ilk sahnelerdeki hapishane memuruna verecek cevabı bile olmayan, tercihleri sorulduğunda afallayan, göz teması kuramayan, korku ve utanç taşıyan yüzüyle odasından çıkamayan 19 yaşındaki bir gencin sadece "başına gelme" fırsatlarıyla kararlı, net, dikkatli ve uzun bakışlarla, kırışmayan bir alınla mafya kurdu oluvermesine şahit oluyoruz. --- spoiler --- peygamber imgesi ise baştaki ümmiliği, münzeviliği, suskunluğu, cüz'i iradesini yok sayması gibi unsurlarla da anlamlı geldi bana ayrıca o'na ilk defa peygamber diyen kişi de bir müslümandı. ve malik'in kendilerini umursamasını, sadece onlarla olmasını istiyorlardı. son olarak zihnime kazınan tek şeyin jilet sahnesi olduğunu söylemeliyim. izlerken yanaklarımı içerden içerden ısırmışım, acıtıyor.
2.5 saatlik uzunluguna ragmen kesinlikle baymayan, gayet gercekci suc/hapishane filmi. en etkileyici sahnelerinden biri havaalani guvenlik kontrolunde djebena'nin yaptigi bi harekettir. izleyenler anlayacaktir neden bahsettigimi...
malik' in hapiste yaptığı numaralarla bizlere ryan o'reily' i anımsattığı film olmuştur. yönetmen oz hayranı mı acaba diye de sormadan edemiyoruz. (bkz: ryan o'reily)
önceki gece izlediğim berbat filmin bıraktığı pası sildi, attı. sağolasın avrupa sineması, i envy you...imreniyorum manasında.
hem cesar'da hem cannes'da bu kadar ödül topladığına göre kesin bir lobisi vardır filmin diyordum ama ilgisi yokmuş. bir hapishane içerisindeki olaylardan ne kadar olağanüstü bir film yapılırsa o kadar iyisini yapmışlar. bir saniye bile sıkıntı hissi vermiyor o buhranlı atmosferine rağmen. sıfırdan zirveye temalı benzeri holivid filmleri gibi yüzeysel de değil. karakterin hapishaneye girişindeki yüz ifadesi, yürüyüşü ve davranışları ile orda kral olduktan sonrakileri kıyaslayınca, bu kadar mı gerçekçi film olur dedim. hapishane olayları, etnik çatışmalar, yeraltı dünyası gibi gözle görülür konuları dışında da islam ve öğretileri konusunda bilgisi olmayanların da anlamayacağı cinsten sayısız altmetinle de doldurulmuş film. şiddet içeren sahnelerin abartısızlığı, sahne geçişlerinin kusursuzluğu, casting ve sinematografi olarak da tam bir başyapıt.
başrolünde tony almeida oynuyor.
(şubat 2010'daki if istanbul hariç) türkiye'de gösterilmeyecek olan film. filmin gayet güzel. bol küfürlü ve uzun ama kendini izlettiriyor. merak duygusunu da ayakta tutuyor. zannımca tek kusuru adı. prophete'i malik'in gelişimine, geyikleri farketmesine, bir sürü şeye bağlayabilirsiniz. ama ismi çok alakasız durmuş bence. http://www.sonyclassics.com/aprophet/
bana bertolt brecht'in bir şiirini anımsatan güzel film: gölde yüz, keyif için seni boğabilecek olan su kaldırır seni yukarı, yüzerken yardığın su yeniden birleşir arkanda.
(bkz: magic realism) sihirle tatlandırılmış acı gerçeklik... malik'teki sabri cemil cümlemize yeter neyse ki, sonu: selamet.
izle soru sorma filmidir. filmin sonundaki yuruyuse bittim.
http://www.imdb.com/title/tt1235166/ --spoiler-- sıfırdan zirveye çıkışın öyküsü.. tabii ki bu öykü herhangi bir yerde değil hapishanede geçiyor.. baş karakterimiz; malik el djebena.. ilk hapishaneye girişi ile filmin sonundaki hapishaneden çıkışı arasındaki özgüven, güç, kişilik farkı uç noktalarda dolaşmakta.. malik'in bu yükselişinde "oku"nu yeride oldukça fazla.. tabii ki bir de ilk cinayetle gelen cesaret, pis bir cezaevinde birinin kanatları altında güvende olmak da diğer önemli etkenlerden.. celda 211'i bu filmden sonra izlemenizi tavsiye ederim.. tabii oradaki gibi hapishane içi aksiyon bu filmde pek fazla yok ama malik'in dışarıda yaptıkları bizlere çok yabancı gelmiyor.. 70-90 yılları arası şehir efsanesi gibi dolaşan söylentilerin uygulanış şekilleri var burada.. her an yüksek dozda bir aksiyon olacakmış gibi germesi ise filmi diri tutan en büyük etken.. --spoiler--
5 ila 10 saat filan süren bir film. aslında film değil de belgesel tadında. yani bir çeşit ders niteliğinde bence. hapishane filminde zirveyi gördük. bundan iyisini yapacağını kim iddia edebilir bilemem. 5 ila 10 saat filan sürüyor. dediydim di m?
küreselleşmeyi ve etkilerini mevzu bahis etmiş filmlerin en iyi örneklerinden biri. 'hapishane filmi' konusunda pek emin değilim, yani filmin özgürlükle pek ilgilendiği yok gibi. papillon ya da the shawshank redemption'a bakarsan ikisinde de ortak nokta şudur: karakterler özgürlüklerine kavuşabilecek mi? filmlerin izleği bu nokta üzerinden şekillenir, oysa un prophete'de malik 6 yıl sonra dışarı çıkacağı bir ortama giriyor ki audiard'ın kurduğu atmosfer öyle boğucu, klostrofobik değil. burada suç ve ceza kavramıyla da ilgilenilmiyor, malik filmin başlarında ben suçsuzum gibi bir şeyler sayıklasa da suçlu olup olmadığını asla öğrenemiyoruz. işte film ilk olarak bunları yıkarak olaya önde başlıyor zaten. peygamber kimdir? bana kalırsa peygamber mitinden buraya çekilecek ilk paralel şu olmalı; peygamberin milliyeti yoktur, o inananlarının perspektifinde, ki zaten peygamberler tüm insanlığa mesaj getirdiği iddiasındadır, zaten diğer milletlerden farklı bir noktadadır; misal muhammed'in arap olup olmaması müslüman inancı için coğrafi konumdan azade belirleyici değildir. duruma peygamber açısından da bakarsak, ona göre tüm insanlar eşittir ve hepsi 'yola getirilmelidir'. işte malik'in yordamı da bu, manipüle ettiği insanların milliyeti onun için önemli değil; italyanların yanında italyanca öğreniyor, onlara hizmet ediyor, ezcümle adapte oluyor. araplara işi düştüğünde de durum değişmiyor. italyan ve adaptasyon dedik: audiard'ın scorsese'den etkilendiği aşikar; sadece scorsese'nin goodfellas'ta yaptığı gibi bir sınıfın yükselişini anlatması değil müzik montajına kadar scorsese etkileri görmek olası. ancak bana kalırsa un prophete goodfellas'ın aksine bir yükselişten ziyade bir değişimi anlatmasıyla ayrılıyor. sadece malik'in cezaevine ilk girdiğinde ona sorulanlarla (dışarıda sana yardım edebilecek var mı, içeride tanıdığın var mı, para yollayabilecek birileri var mı) sonunda çıktığında elde ettiklerine baktığımızda gördüğümüz kontrast bile buna delalet denebilir. zira geniş bir çevre, eş, çocuk bir topluma adapte olunduğunun en göze batan delilidir; malik ise bu topluma katılırken vicdanını (filmde büyülü gerçekçilikle vurgulanan sahneler) kaybediyor, tabula rasa girdiği cezaevinden değişmiş (bkz: system requirements) biri olarak çıkıyor. işte paranın milliyeti olmaz (para=güç), insanlar 'yabancı'sı oldukları ülkelere göç edip adapte oluyor ve bunların arasından birkaç tane dinsiz, milliyetsiz 'peygamber' çıkıp doğası gereği insanları manipüle edip yönetiyor; bu film biraz da bunu anlatıyor.
isminin türkçe'ye yanlış çevrildiğini düşündüğüm filmdir. neden? çünkü, başroldeki kişinin peygamberlikle uzaktan yakından ilgisi olmadığı gibi ortada tanrı da yoktur. esas oğlanımız habercidir. sezar'ın habercisi. o yüzden filmin adı haberci olmalıydı, diye düşünüyorum.
çok gerçek ve çok sağlam bi film. her mağripli taşşaklarıyla düşünmez.
ben beğendim, son zamanlarda izlediğim en iyi fransız filmi. ama daha da iyi olabilirmiş aslında. yalnız sıfırdan zirveye çıkışın öyküsü deniyor ya işte bu doğru değil. bizim elemanın zirveye çıktığı falan yok sadece ayakta kalmaya ve devam etmeye çalışıyor. bir de en iyi yabancı film oscarında yarıştığı ve oscarı kazanan film olan, el secreto de sus ojos bundan daha iyi gerçekten de.
fr. (bkz: peygamber)
oldukça güzel, sürekleyici bir konusu olan; daha önce anlatılan şeyleri anlattığı halde sıkmadan izleten film. kesinlikle izlenmesi gerekenlerden. bunu seven bunu da sevdi.(bkz: celda 211)
hapishane filmleri ve genel anlamda mafyayla ilişkisi olan filmler bana hep kolaya kaçma izlenimi vermiştir. bu izlenim, o filmleri gözümde kötü veya basit sınıfına sokmuyor olsa da genele baktığımızda anlatım ve hikaye nerdeyse her filmde aynı. yani iyi bir hapishane filmi çekmek görece daha zor bir iş bence. diyeceğim şudur ki, bu film bambaşka olmuş. gidip yönetmeninden ışıkçısına kadar herkesin ellerinden öpmek isterim. evet, olaylar şansa dayanıyor çok yerde ve evet tahmin edebiliyorsunuz olacakları, hatta biraz uzun olmuş bile denebilir. kabul. ama film basından sonuna izleyiciyle arasında çok saglam ve farklı bi ilişki kuruyor. ve bu ilişki asla aksiyon dolu sahneler veya akıl dolu mafyavari hamleler görmek/göstermek amacıyla kurulmamıs. anlattıgı sey, kurdugu dil baska. ayrıca basroldaki eleman cristiano ronaldo apaçisine çok benziyo lan.
bazı filmler ne anlatırsa anlatsın, insanı mutlu edebilme yetisine sahiptir. türkçe karşılığı ile peygamber böyle bir film, uzun ama asla sıkıcı olmayan olay örgüsü ile, biraz da pozitif bakış açısı ile, soyut ve somut anlamda yaptığı çağrışım ve verdiği mesaj ile avrupa'nın en iyi filmleri arasındadır. özellikle filmin baş rol oyuncusu olan malik'in (bkz: tahar rahim) oyunculuğu ve iki cinayet sahnesindeki gerçekçiliği oldukça başarılıydı.
sanki günler sürdü ama güzel de oldu.
hakkında ne yazsam eksik kalacak dediğim hayat bu.. jileti öğürüyorum hala..oradan ileri geçemedim.. ve bu benim için iyi bir şey.
--- spoiler --- "oku" sahnesinde beliren yazı, filmi bir kareyle özetliyor. --- spoiler ---
shocktheworld reyizin açtığı kapıdan girdiğimiz vakit elbette filmin sonu daha bi anlamlı oluyor. emperyalizmin efendisi (vahşi)kapitalizmin bireye yüklediği ayakta kalma ve başarı zorunluğu çerçevesinde her türlü piçlikten geri durmayan modern insanın filmdeki izdüşümü malik. bu scorsesesk(negüzel) karakterin hikayenin sonunda ne elde ettiğine bakıyoruz: lüks bi araba, bi eş ve bi çocuk. hehe biz ne için debeleniyoruz olm zaten haftanın 6 günü?
muhteşem bir film. oldukça sürükleyici. başrol oyuncusu (bkz: tahar rahim) müthiş iyi oynuyor, doğrudan malik adlı bir kişiyi casus gözlerle izliyormuşuz gibi filmin içine giriyoruz. o kadar doğal bir oyunculuk. ve tabi ki bunu sağlayan müthiş bir yönetmenlik görüyoruz. bayıldım... --- peygamber spoiler'ı --- filmin adı peygamber manasına da geliyor. genç bir arabın yoktan varolma hikayesini anlatıyor. kendine güvensiz, ezik bir karakterken, çetin hayat koşullarında, karşısına çıkan doğru fırsatları değerlendirecek ticari zekaya sahip. zekası sayesinde çok çok iyi, kendinin bile ummadığı yerlere geliyor. ancak eğitim almamış, okuması bile yok. sürekli yanında dolaşan hayalet arkadaşı ona bir gün gelip "oku. allahın adıyla oku..." diye başlayan birkaç cümle söylüyor. karakterimiz kendini okumaya, farklı dilleri öğrenmeye veriyor, okumayı ve türlü bilimleri öğrenmeye başlıyor, uyuşturucu etkisi altındayken, yine hayalet arkadaşının öğrettiği kendi etrafında "allah , allah" diyerek dönme biçiminde bazı hareketler yapıyor. birbirinin zıt ucunda bulunan birçok farklı gruba katılmaya ve hatta zamanla onlara hükmetmeye başlıyor. güçlendikçe yaşadığı mekandan ayrılıp hapishanenin daha konforlu başka bir odasına hicret ediyor. sonunda öylesine hükmedici, öylesine güçlü bir kimlik kazanıyor ki, kendine güvenen, özgür bir kişi olup çıkıyor. artık çok güçlü ve çok ulaşılmaz oluyor. onu koruyup savunan birçok kişi arkasında hazır bekliyor. kendinden yaşça büyük, dul bir kadınla da muhtemel bir mantık evliliğine doğru ilerliyor. --- spoiler --- tüm bu hikaye tek bir kişinin hayat hikayesini çağrıştırdı bana... ulan?!
anı ve durumsallığı başarılı bir şekilde yansıtabilen bir film çünkü başrol çok silik ve etkisiz bir şekilde başlıyor ve çevresinde olaylar hızla gelişirken kendisi neredeyse duruyor, yaşayan ölü modunda... tahar rahim'in oyunculuğu da başarılı. filmin sonu pek parlak değil, belki daha şaşırtıcı bir son ile bitirilebilirdi, işte o zaman muhteşem olurdu ancak bu haliyle de izleyiciyi kendine bağlıyor ve film uzun olmasına rağmen sıkılmıyorsunuz. filmden beğendiğim sahneler&nesneler; öncelikle jiletleyeceği adamın odasına gitmeden önce antreman yaptığı an, sahilden aldığı kumu içeri girdikten sonra ufaladığı sahne, yıllar sonra markete giren bir tutuklunun raflara büyük bir beğeniyle göz attığı sahne, içerdeki çingeneyle yaptıkları basit ve düzeysiz muhabbetler ve araplara yaklaştıktan sonra dayıyı bahçede tek başına bıraktığı sahne gibi..bu arada cezaevinde dağıtılan ekmekler de çok güzel görünüyordu, filmi izledikten sonra insanın canı pide çekiyor...
mükemmel bir film. oz tadını alabildiğim nadir yapıtlardan.
yokluktan varlığa giden yol ve bu yolda yapılanların mübah sayılması... film bu temele oturmuş. yerini de bulmuş. filmde pek çok etkileyici ve dönüm noktası sayılabilecek sahne var. bunları saymak gereksiz olacaktır. lakin en önemlisi, hapise düştüğünde "sıfır" olan malik'in geçirdiği süreçler sonunda "bir" numara olması. bu arada, malik'in hikayesinde "oku" emrinin yeri de oldukça manidar. aslında bu hikaye de tanıdık gibi! neyse, izlemek gerekir. güzel.
--- alıntı --- altı ay boyunca süre gelen sadik rü'yalar aslında herşeyin başlangıcının bir işaretiydi, bu süre boyunca kendi el emeklerine tapan bir halkın acizliği o'nu hira mağarasında halvet ve uzlete çekmiştir.günlerden bir gün cebrail aleyhisselam rüyanın sessizliğini "oku" kelimesi ile bozar.nefesi kesilinceye kadar sıkılan geleceğin peygamberinin aklında tek bir soru vardı o an "ne okumalıyım ?" cevap cebrail aleyhisselamdan gelir ... --- alıntı --- kaynak: insan olun biraz
---------------------------------spoiler----------------------------------------- çok beğendim çok eğlendim diyemeyeceğim bir film, ama bence filmi özel kılan klasik yükeliş hikayelerinden farklı bir ilerlemey şahit olmamız. genç içeri girdikten sonra din, millet, ideoloji gibi konuya sarsa , ya da tatar ramazan misali ahlak timsali bi adam olsa, herkesi döve döve kahramanlaşsa çok sıradan bir hikaye olurdu. ama hikaye böyle değil adam kendini hiç bi gruba dahil etmediği gibi , ilişkilerini de hep çıkar ilişkisiyle açıklayıp, dilinden düşürmediği " ben kendime çalışıyorum" cümlesiyle de "yalnızlığını" gözümüze gözümüze sokuyor. ---------------------------------spoiler-----------------------------------------
godfather'ın modern fransız versiyonu demek istedim bittiğinde -ki dedim de zaten. senaryonun hayvani bir incelikle çalışılmasını takdir ettim elbette. öyle ki camide okunan ayeti bile seçmiş herif! zaten öyle de yapması gerekirdi ama biz alışkınız ya bunların yalapşap yapılmasına, o açıdan. meraklısına not: bahsettiğim ayet, asr suresinin son ayeti. filmde şöyle duymaktasınız "illellezine amenü ve amilüssülihati ve tevasa bil hak ve tevasa bissabr" öncelikle; asr suresi için "kurânın özeti" derler. şöyle ki kur'an'dan bir tek asr suresi kalsa o, müslümanların nasıl yaşaması gerektiğini gösterecek yetkinliktedir denir. hatta sahabeler bir şekilde karşılaştıklarında, asr suresini okumadan ayrılmazlarmış. ki bu da mehmet akif'in bir şiirinde şöyle yer bulur: hani ashab-ı kiram,ayrılalım derlerken mutlaka sure-i vel'asr'ı okurmuş bu neden? çünkü meknun o büyük surede esrarı felah başta iman-ı hakiki geliyor,sonra salah sonra hak,sonra sebat: işte kuzum insanlık, dördü birleşti mi, yoktur sana hüsran artık asr suresi şunu demektedir: asra yemin olsun; insan hüsrandadır. ancak iman edip salih amel işleyenler ve birbirlerine hakkı ve sabrı tavsiye edenler hariç. filmde duyulan da bu son kısımdır; birbirlerine hakkı ve sabrı tavsiye edenler hariç iyi seyirler..
peygamber ve vahiy benzetmelerini ayrı tutarsak oldukça etkileyici bir hapishane filmi. zîrâ uyuşturucu dumanı ile vahiy bağlantısı kurulmaya çalışılmış olması olumsuz bir izlenim edindiriyor. ama her şeye rağmen "oku!" mesajı, nerede ve ne şartlar altında olursa olsun eğitimin önemine vurgu yapılması filmin artısı. hattâ malik el djebena'nın geçirdiği değişim malcolm x'in otobiyografisinde sarfettiği bir sözü/paragrafı akla getiriyor: "bugünün hızlı dünyasında tefekküre ya da derin düşünceye yer yok. bir mahkûmun iyiye kullanabileceği bol vakti oluyor. bir insanın düşünmeye ihtiyacı varsa gidebileceği en iyi yer, bana sorulursa, üniversiteden sonra hapishanedir. insan teşvik edilirse hapishanede hayatını değiştirebilir." (malik malcolm x'in kastettiği değişimden biraz farklı bir değişim yaşıyor, kendini daha farklı amaçlar için geliştiriyor belki ama, zekâsını ve vaktini değerlendirmesi açısından hapishane dışardaki okullarda öğrenebileceğinden daha çok şey sunuyor ve öğretiyor ona.) --- spoiler --- ~ filmde malik hapishaneye ilk geldiğinde ne olduğunu, kim olduğunu, "tarafını" tam olarak bilmiyor, bu yüzden de öncelikli amacı hayatta kalmak oluyor, ama ayak işlerini yaptığı korsikalılar kimliğini yüzüne hakaretvâri tavırlarla dâima çarptıkça nihâyetinde malik de tarafını seçiyor. karakterin ilk cinayetini işledikten sonra yaşadığı vicdan azabı, hor görüldükçe artan hırsı ve dikkati, başlarda ürkek ama gün geçtikçe kendine güvenen tavırları tahar rahim tarafından o kadar iyi yansıtılmış ki, oyuncuya hayran kalmamak mümkün değil. ~ cesar'ın arkadaşlarının gideceğini kendininse yalnız başına orda kalacağını öğrendiği kareler, o anda dışarıya, cam önünde çürüyen yapraklara bakışı, adamları ayrıldıktan sonra yüzünü duvara dönerek bezgince yatışı, daha sonra malik'in ayakkabısında kalan kumları avucunda tuttuğu kareler özgürlüğe duyulan özlemi çok çok iyi yansıtmış. ~ hapishanedeki müslüman grubun kendi hâllerinde kalma çabası ama cesar'ın onlara hükmedebilmek için yaptıkları, daha sonra bu konuda malik'in gruba söyledikleri, grubun her şeye rağmen hediye edilen paranın haram olup olmadığını sorgulaması ama kullanmaya da mecbur kalması dikkat çekici ayrıntılar. ~ malik zekâsından ziyâde şansın yardımıyla imkânsızı başarıyor, dipten zirveye tırmanıyor, yer yer "bu kadar da olmaz!" dedirtebiliyor ama; o son kareler, hapishaneden çıktıktan sonra djamila ile yürürken arabaların ve adamların onları takip etmesi izleyici üzerinde müthiş bir etki bırakıyor. --- spoiler --- özetle: kurgusu, oyunculukları ve müzikleri ile on üzerinden dokuzu hak eden bir film.
bir nevi kapıcılar kralı.
aidiyetin öteki üzerinden şekillenmesi olayı ancak bu kadar güzel anlatılabilirdi diye düşünüyorum. bünyede oz tadı bırakan harika bir film olmuş.
uzundu ya.. tamam sürükleyiciydi ama uzundu. ya da filmin başından sonuna tek bir konu olmayınca o yüzden fazla uzun gelmiştir bana bilemem. bi de ilginçtir ayet okuyan adam bizim çocuğa oral seks yaptıracak, uyuşturucu da kullanan bi homoseksüeldi, niye kimse kızmamış buna anlamadım. kızacak olanlar seyretmemiş demek ki..
jacques audiard'in cikolata kabi icerisinde sundugu filmdir.. seneryadon, oyunculuklardan, ışıktan, müzikten, cesar'dan hemen her şeydenen etkilenirsiniz. ama en cok malik'in mapus'a getirdigi tatar ramazanvari soluktan etkilenirsiniz. onlarca ödül almistir, haketmistir. bir nevi scarface.
un prophete bize bir seyleri gözümüze sokarcasina anlatma derdinde degil. abartidan kaçinilmi$ ve ya$anabilecek olaylara sadik kalinmi$. ben hiç bir sahnede bir abarti görmedim. bugüne kadar duydugum fransiz gangsterlerin ve varo$larinin hikayeleriyle birebir örtü$üyor. un prophete tamamen marsilyali bir gangsteri, bir dijon çetesini anlatiyor. inanin fransa'da bu filmi izleyip de filmde kendisini görebilecek binlerce türk ve kuzey afrikali genç var. bu yönüyle müthi$ bir gerçekçilik arz ediyor.
son yıllarda izlediğim en iyi filmlerden birisidir. uzun ama akıcı, fazlasıyla gerçekçi. artık tavsiye edeceğim filmler arasında tepelerde bir yerde, çok iyi bir eser var...
müthiş bir film, kesinlikle izlenmeli.
hiçbirşeyi olmayan bir çocuğun hapishaneye düşüp bir "adamın" arzu ettiği herşeye kavuşup dışarı çıktığı mapushane masalı. filmin konusu, dramatik yapısı, görüntü estetiği çok etkileyici. ele alınan tema ve fransa'da yaşanan gerçeklik iyi bir tasarımla film olmuş. fransa'da iki ezilen halk hapishanede ve eşitsiz bir mücadele içinde karşı karşıya gelir; dünyanın her yerinde olduğu gibi o ülkenin en pis işlerini yapanlar o devletin topraklarını işgal ettiği, sömürgeleştirdiği halklar arasından çıkar. elbette bu tesadüf eseri böyle olmaz. film, bunun tesadüf olmadığını hissettiriyor. suç ve bir çocuktan bir katil yaratan sistem filmin temel eleştidi konusu. fakat filmin mesajında bazı sorunlar var. film iki ezilen halkın "suçlularının" karşı karşıya geldiği ve ikisinden birinin diğerini mağlup ettiği bir sonuçla biter. böylece mapushanenin kazanan ezilenleri değişir ve fakat mapushane sahipleri ve onların gardiyanlık sistemi aynı kalır. suç, suça itilenin o devletin "öteki" olması gerçekliği baki kalır. üstelik zekası ve yeri geldiğinde boyun eğen yeri geldiğinde adam öldüren kahramanımız hapse girereken hiçbirşeyi yokken, kaderin de yardımıyla herşeye sahip olarak mapustan çıkar. herşey: aile, para, güç. iktidar! film, bir amerikan masalı gibi sonu iyi biten film izleme arzusuna hitap etse de, bu son iktidarın arzu etmediği bir son değil ve elbette popülist ama tabi ki "öteki"den taraf olduğu için yine de radikal. peygamber ismi, dinlere ve peygamberlere atfen bir eleştiri olarak mı yoksa, esrarlı dünyasında malik'in halüsinasyonlarına atfen mi yoksa, bazı işaretleri okuyarak öngörüde bulunma yeteneğini peygamberlik olarak kabul eden dünya halklarına eleştiri olarak mı verilmiş bilemedim. belki de bu belirsizlik yönetmenin bilinçli tutumudur. aslında filmin metafizik göndermeleriyle dramatik yapısı arasında bir boşluk olsa da yine de o boşluk görsel estetiğin gücü ile ortadan kalkıyor. belki de din de tam böyle birşey. bu sayede peygamberler hiç umulmadık bir biçimde eski iktidar sahiplerinin iktidarını sarsarak ve en kalabalık ezilenlerin gücüne yaslanarak kutsal aileye kavuşuyor. bunların yanısıra malik, malcolm x değil kesinlikle. o, kendisi gibilerinin ortak sorunlarını dert ederek bir değişim yaşamıyor, burjuva bireyi vasıflarına sahip olarak başarılı oluyor. kendi bacağından asılan eğitimli koyun. son olarak, tahar rahim, o kadar iyi bir oyuncu ki, malik'i soğukkanlı bir mesafe ile seviyoruz. hayatta kalma arzusu, insan olduğu gerçekliği ve basit mutlulukları; gözüne, yüzüne o denli sade ifadelerle yansıyor ki neredeyse bağrımıza basacağız kendisini. kendimizi sorgulamamız da lazım demek ki bir film, bir çocuktan katil yaratan bir sistemi görünür kılıyor sonra o çocuğu kurtarıyor ve bizi de mutlu ediyor. işte arındık! * yönetmenden başka bir peygambere ihtiyaç var mı?
--- spoiler --- cesar'ın düşüşü bana şunu anımsatmıştır: "sen de mi brütüs?" zaten film boyunca ikili arasındaki ilişki de bu gönderme ile ilerledi. --- spoiler --- (bkz: reserved)
--- spoiler --- cesar'ın yumruk yiyip yere yığıldığı sahnede cemal gibi ben de üzüldüm. filmle ilgili tek yorumum da bu. aslında yazılan onca şeyi silip atmak da vardı kafamda ama ayıp olmasın. bir de son sahnedeki arabaların bu cemal'i öldürmek için gelen ekip olduğu hissine bir ben mi kapıldım? yedirirler mi koskoca fransız mafyasını hapishanede büyüyen bu velede? --- spoiler ---
peygamber gibi film. tamam tamam, abarttım. kendi değilse bile adı öyle ama. neden peygamber manasına geliyor filmin adı? peygamberler tüm insanlığa gönderilir; çeşit çeşit dinin, inancın, insanın ortasına atılıverir sanki. o da farkedemez neler olduğunu başta, nerede olduğunu idrak edemez, ne için orada olduğunu anlayamaz. korkar, ürker ilk emirler düştüğü vakit. karşı çıkar belki, istemez yerine getirmeyi. ilk atılan adımlardan sonra gücünün farkına vardıkça, insanların içine girdikçe, kendine inanırdıkça, onları etkiledikçe, çeker ona inanları da yavaş yavaş kendine. farkına varmaya başlar kendinin, kelimelerinin, dünyaya ve bulunduğu yere geliş amacının. farkına vardıkça da dönüşüm başlar; birkaç kelime bile konuşamayan biriyken, çevresindekileri birkaç kelime ile etkileyebilen birine dönüşür. korkudan titreyen biriyken, en zor şartların içine korkusuzca dalan birine dönüşür. güçsüz biriyken, güçlü birine dönüşür. bir vasfı, yeteneği yokken, pek çok konuda yetenekli birine dönüşür. hiçbir şeyin farkında olmadan dolanırken, herşeyin farkına varan, kontrol eden birine dönüşür. arapken kosta rika'lı birine, kosta rika'lı iken bir arap'a dönüşür. evet, malik dönüşür; düştüğü bu yerde, ondan daha güçlü adamların tanrıcılık oynarken yarattıkları bir peygambere. ve en sonunda cevapladığı tüm soruların yanına, insanlar için yeni sorular ve sorunlar da ekleyerek, peşinden sürüklediği insanları arkasında bırakıp gider, kendi yoluna...
biraz gomorraya benzettim ben bu filmi. böyle bi türlü dolaplar, her köşe başında suç, ihanet; dört yanı puşt zulası.
uzun süredir etrafta göremediğim güzel filmlerden biri. yönetmen kusursuz bir iş çıkarmış. --- spoiler --- öldürdüğü ilk adamın boynundaki kesik izi, kan lekeleri gibi ufak çekim hatalarını saymazsak (bu hatalar aslında yönetmenin değildir, çekim devamlılığı başka bir görevlinin ve oyuncunun kendisinin sorumluluğundadır) yönetmen çok ince bir film dokumuş diyebiliriz. hapisanedeki her tür pis işleri, detayları çok iyi araştırıp öğrenmiş. duşlardaki delikler, tabak altlarına esrar yapıştırmalar, ipe bağlı çorapla camlar arası ürün alışverişleri, görüşmeye gelen mahkum yakınlarının mahkumlarla ayakkabı değiştirerek onlara mal vermeleri, mafya babalarıyla konuşurken babanın yüzüne değil yancısının yüzüne bakmayı... gibi onlarca ayrıntıyı atlamadan konumlandırmış. bu titizlikle birlikte uzun ve çetrefilli bir senaryo oluştururken de alt metni iyice doldurmuş. sistem eleştirisi mi dersin, mafyaya karşı kayıtsızlık mı dersin, gardiyanların satılmışlığı, ırkçılık, uyuşturucu ticareti, gümrük mafyası, korsika'lılar, göçmenler... say say bitmez yani. böylesine bir senaryo yazmaya kalkıp, açıldıkça açılıp, sonra güzelce ve kazasız bir şekilde toparlamayı da bilmiş. helal olsun yönetmene demeyelim de ne diyelim. sinematografik açıdan, kamera açıları hariç de olması gerekeni uygulamış bir filmdir. fazla sinematografik görüntü de kullanamazlardı esasen. zira çekim yaptığınız yer 8 metrekarelik bir oda. iki metrekaresini kamera kaplıyor zaten. neyi referans alıp da açılı çekeceksiniz, zor iş o. müzikler de az bulunmuş ama çok bile diyebilirim. hapisanelerde mahkumlara müzik dinletilmez. ancak imtiyazlı mahkumlar tv'den falan müzik yakalarsa dinleyebilir. hem müzik dinleyen bir mahkum da kadınsı gözükebileceği için, mahkumlar dinlemeyi tercih etmez. reyeb'in de öldükten sonra adeta melek gibi esas oğlanımızın yanında olması, parmağından ateş çıkması, yanarak gezmesi, olan biteni (camdan bakarken mahkumların şınav çekeceğini, basket atacağını, geyiklerin çıkacağını) önceden söylemesi, onu öldürmesine rağmen malik'in yanında yer alması ve ona yol göstermesi de peygamber oluşunun müjdeleyicisidir diyebiliriz. --- spoiler --- bunca ince ayrıntıyla birlikte tahir'in mükemmel oyunculuğu da filmi taçlandırmış. afferin benim peygamberime diyor ve 10 numara 5 yıldız veriyoruz.
