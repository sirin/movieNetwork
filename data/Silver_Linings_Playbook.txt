david o. russell'in yönetmenliğini üstlendiği, robert de niro, chris tucker'in da kadrosunda bulunduğu film... imdb
fragmani yayinlanmis http://t.co/zlgoydwy kadroya bak allasen: bradley cooper, jennifer lawrence, julia stiles, robert de niro ve chris tucker. daha once iyi isler cikaran david o. russell umarim jennifer'cigimi ve bradley denen beni gaymis gibi gosterecek seker herifi harcamaz! bu arada fragmandan goruldugu kadariyla jennifer lawrence iyi zayiflamis.
tipik vasat bir amerikan orta sınıf dramasının, ortalamanın azcık üstü oyunculukla birleştiği, bildik filmlerden. de niro bile kurtarmıyor diyenler lawrence'a bakabilir.
şimdiden oscar için adı geçmeye başlamış muhteşem cast'i ile dikkat çeken iddialı yapım.jennifer lawrence'a ikinci oscar adaylığını kazandırabileceği şimdiden konuşulanlar arasında.fragmanı da gayet güzeldi.beklentiler yüksek artık nasıl bir film çıkacak göreceğiz. matthew quick adlı yazarın kitabından uyarlamaymış bari film çıkmadan kitabı çıksa da okuyup görsek nasıl bir şey olduğunu.
başrollerinde jennifer lawrence, robert de niro, bradley cooper ve julia stiles'in oynadığı filmin yönetmeni david o. russell.
lincoln cok uzun, bu daha kisa diye tamamen yuzeysel bir sebeple ve cok dusuk beklentilerle gittigim filmdi, ama beni yaniltti ve cok begenerek ciktim. klasik bir chick flick bekliyordum, daha fazlasini buldum. sadece ismiyle aradaki baglantiyi tam kuramamistim. onu da ogrenince (bkz: every cloud has a silver lining) daha da sevdim filmi.
sonunda kitabı türkçeye çevrilmiş filmini hala dört gözle bekliyorum.4 ocak her ne kadar geç olsa da les miserablesın çıkış tarihini gördükten sonra aslında o kadar da geç değilmiş diyor insan.jennifer lawrence yine oyunculuğuyla adından söz ettirmiş bayağı bekleyip göreceğiz.bunun dışında the perks of being a wallflowerve preciousunda kitabının çevrilmesini hala umutla bekliyorum.
filmi icin iki cift lafim var. --- spoiler --- buradan yonetmen midir yapimci midir ne zikkimsa ona sesleniyorum, bu tarz filimlerde allah askina tas evet tas gibi hatunlari secipte sevil(e)meyen asik olun(a)mayan kiz rollerinde oynatmayin haci. film tum buyusunu inandiriciligini yitiyor o nokta. filim boyunca salak bu kiz duruken o hala obur kiza neden bakarsin diyip durdum. olmuyor aga. aynisini friends with benefit de ve no strings attached da da yaptilar. haci olmuyor. birde sonu basindan belli oluyor zaten. koyun oraya cirkin ordegi sonradan herkes salak ask icin yapilir mi bu desin. ters kose olsun millet. (bkz: jennifer lawrence) --- spoiler ---
independent spirit ödüllerinde 5 adaylık ile moonrise kingdom ile birlikte başı çekiyor.spirit'i kimin alacağı çok belli olmuyor nedense beasts of the southern wild alacakmış gibi alacakmış gibi geliyor ama göreceğiz artık. moonrise kingdom ciddi ciddi unutulmaya başlanmıştı bu adaylıkların belki ona katkısı daha fazla olmuştur ama bu adaylıklarla artık silver linings playbook oscar adayları arasında yerini daha bir sağlama aldı ve benim de merakım daha bir arttı. şu sıralar kitabıyla haşır neşir olmaya hazırlanıyorum artık göreceğiz umarım hayal kırıklığı yaşamam.
belki gosterime girdiginde adini cok duymayacaksiniz ama odul seramonilerinden aldigi\alacagi odulleri gorunce izlemediginize pisman olacaginiz turde bir film. izleyin kesinlikle. devami icin...
turkiye'de umut isigim adiyla 4 ocak 2013'te gosterime girecek film.
kitabını 1 günde bitirdim. açıkçası çok güzel, yağ gibi akıp giden bir kitaptı. ana karakterin iç konuşmaları gerçekten çok hoş ve insanı güldüren cinstendi. herkese kitabını tavsiye ederim. filminin fragmanlarında ise, tüm kitap boyunca merak ettiğim ve kitabın son 20-30 sayfasında açıklanan 2 olayın(tiffany'nin işten kovulmasına neden olan olay ve pat peoples'ın delirmesine neden olan olay) yarrak varmış gibi yer alması sinirimi bozdu. çok hoş, çok içten bir kitap. filmi sanki pek hoş olmayacakmış gibime geliyor.
türkiye'de tutulur mu bilmiyorum ama oscar'da ödülleri toplayacaktır büyük ihtimalle. benim için best adepted screenplay'de 4 aday var. en güçlüleri lincoln ve les misérables; fakat argo ve silver linings playbook'a yabana atmamak gerekli. genellikle bu alanda, tarih üzerine ödüller verilse de, ben yine de ihtimal veriyorum. ayrıca daniel day-lewis nasıl en iyi aktör oscar'ı için en kuvvetli aday ise, bu filmle birlikte en iyi aktris içinde jennifer lawrence öyle kuvvetli bir aday olmuştur gözümde.
imdb ye guvenerek gidip kucak dolusu kufurlerle ayrıldıgım film. vasat bir film konusu, guzel kız, aldatılan erkek ve sonra sevgili oluşları. filmin 15inci dakikasında filmi çözüyorsunuz ve hiç bir şey sürpriz değil. chick flick tamamen. spoiler falan-- beni karım yaşlı, kel bir tarih öğretmeniyle aldatacak, ben de tımarhaneye gireceğim? hadi girdim sonra hala bu kadını kazanmak için savaşacağım ve kadın bana yaklaşmama emri koydurmuş. hadi bunları da yedik, taş gibi hatun çıkıcak karşıma ben hala 3. sınıf bir ex-wife la uğraşacağım. ------ hollywood büyü artık.
sag ödüllerinde lincoln ile eşit sayıda adaylık almasıyla(4'er) en iyi film oscar'ı konusunda şansının olduğunu göstermiştir. hele bradley cooper'ın oscar için adı neredeyse hiç geçmiyordu ama artık o da büyük oynuyor kazanamayacağı kesin tabii. tamam filmin cast'i gerçekten çok çok iyi belki filmle ilgisi yok ama lincoln ile bir yerde aynı sayıda adaylık alması gerçekten büyük bir başarı. tabii asıl dananın kuyruğu yarın altın küre adayları açıklandığında kopacak.
bir filmin künyesinde "romantik" ve "komedi" kelimeleri bir arada geçiyorsa, hepimiz biliyoruz ki ilk 60 dakikası nasıl geçerse geçsin, son 30 dakikada konu neptün gezegeninde yaşayan zürafalar arası pankreas transplantasyonunun gerçekleşip gerçekleşmeyeceği sorusuna bağlanır. ve genellikle de en sonunda o transplasyon gerçekleşir. sonra "ne güzel konuyu klişeye bağladılar" diye diye salondan çıkar bazı insanlar. bu filme de beklentileri dağa taşa yollamadan, neyle karşılaşacağını bilerek giden insanlar en azından keyiflice bir 60-70 dakika geçirecektir diye düşünüyorum. oyunculuklar güzel, müzikler yalanası, ama ödül konusunda filmin oscarlara pek sarkmayacağını, müzikal-komedi alanında bir-iki altın küreyi çantasına sıkıştırıp "hamdolsun" diyerek sahneden uzaklaşacağını düşünüyorum. son olarak, "led zeppelin şarkılarının filmlerde kullanılmasına izin vermiyormuş" inanışını yıkan eserlerden biri olan film, "içinde johnny mathis çalan bir filme fazladan 0.5 puan veririm" şeklinde az önce uydurduğum kuraldan da, sonlara doğru yapıştırdığı efsanevi misty sayesinde yararlanıyor. bir de: (bkz: my cherie amour)
--- spoiler --- arkadasimin kesin bir kac oscar alir, cok iyi ve kitaptan uyarlanmis bir film demesi üzerine gittigim film. filmin baslangici, basroldeki pat isimli adamin öfkesini kontrol edemesi ve takintili babasiyla olan tartismalari, annesinin sürekli tedirgin olmasi cok rahatsiz ediciydi bana göre. esas kiz, tiffany, ile tanistiktan sonra en azindan biraz hareket girdi filme. pat'in aldatildigi halde karisini geri kazanmak icin cabalamasi pek gercekci gelmedi. kadinin kendisini affettirmesi icin ugrasmasi gerekirken, adam heba oldu, karisina bir seyleri ispat etmek icin. dans sahneleri pek basarili degildi, ya sürekli yüze zoom yaptilar, ya da bacaklara. pat'in amatör, tiffany'nin ise basarili bir dansciyi canlandiriyor olmasi da gercekci degildi. aklimda kalan en belirgin sahne ise pat ve babasinin konusmasiydi, cocukken ogluyla yeterince zaman gecirmedigini, eagles'e bu kadar takmasinin sebebinin ogluyla arasinda bir bag olusturmasindan kaykanklandigini söylüyordu, gercekten cok duygusal bir sahneydi. filmde akilli gecinenlerin cogu aslinda en az pat ve tiffany kadar sorunlu olmalari ise güzel bir detaydi. --- spoiler ---
aylardır beklediğim film. sonunda bugün gösterime çıkıyor e hemen gidip bu merakıma son vermem lazım. beklentiler çok yüksek ama hayal kırıklığına da uğramayacağım gibi geliyor. jennifer lawrence'ı izlemek bile yeter zaten.
bu güzelim kitabın filmine tav oldum. --- spoiler --- çünkü, ben tüm kitap boyunca pat'in aslında bir şizofren olduğunu ve nikki diye birinin var olmadığını düşünüyordum. hatta bence yazar, özellikle bunu hissettirmişti. hiç kimsenin nikki'den bahsetmemesi, pat'in tımarhaneye düşüşü vs. ama bakıyorum, adamlar fragmanda nikki'nin pat'i aldatışını veriyorlar. bir de diğer merak edilen olan tiffany'nin neden tehlikeli olduğu konusu da fragmanda "ofisteki herkesle yattım" muhabbetiyle açıklanmış. e amına koyim sen kitabı güzel kılan en baba 2 olayı başta vermişsin. --- spoiler ---
nihayet geldi ve bu filmi de izledim. kitabını okuduktan sonra izlemeyi planlıyordum ama bir türlü fırsat olmadı kitabı okumaya. neyse artık bir ara kitabını da ara çıkartırım. david o. russell ortalama üstü the fighter'dan sonra gene ortalama üstü bir film ortaya koymuş. eylül-ekim aylarında oscar'ın favorisi ilan edildi ama bu durum filmin aleyhine işledi. zira erken favori gösterilen filmler yeterince güçlü değillerse bir süre sonra yarıştan elenebiliyorlar. akademi the fighter'ı sevmişti. bunu da sevip adaylık verir mi, bilemiyorum, pek de takmıyorum. ortalamanın üstünde. ve kesinlikle çok keyifli iki saat geçirtiyor. 2012'de ardı ardına izlediğim felaket kötü filmlerden sonra "birazcık" kaliteli bir film bulunca hemen bağrıma basıyorum ve favorim ilan ediyorum. umarım bu sene daha kaliteli filmler izlerim sinemada. 2013'e güzel bir filmle başladım, böyle devam etsin istiyorum. david o. russell'ın the fighter'ını da sevmiştim. bu filmini de sevdim. hikayeler bilindik. deliler hastanesinden yeni çıkan bir adamla ondan farkı olmayan, depresif bir kadının birbirlerine aşık olup birbirlerini iyileştirmeleri... hikaye bilindik. film bu klişeleri lehine kullanmaya çalışıyor. david o. russell diyalog yeteneğini konuşturuyor film boyunca. sağlam diyaloglarla eğlenceli bir film ortaya koymayı başarıyor. zaten david o. russell'ın filmlerinin en sevdiğim tarafı da diyalogları. burada özellikle pat ile tiffany'nin diyalogları çok etkileyici idi. aslında david o. russell diyalog yazmaktaki yeteneğini hikaye yaratmaya da taşıyabilse bu film rahatlıkla 2012'nin (veya 2013'ün) en iyilerinden olabilirdi. filmin asıl sorunu hikayesizliği. iki sıradışı, depresif ama eğlenceli karakterden başka karakteri ve bu karakterlerin aynı derecede sıradışı ilişkilerinden ve çatışmalarından başka çatışma ve hikaye yok. robert de niro'nun her zamanki performansla canlandırdığı baba karakteri veya tiffany'nin eniştesi ile ablası sağlam işlenemediklerinden geriye bir tek pat ve tiffany kalıyor. halbuki david o. russell sağlam yan hikayeler yaratabilse film dediğim gibi çok iyi olabilirdi. hikayesizlik filme epey zarar veriyor. yan karakterlerde işi batırıyor david o. russell. julie stiles, robert de niro, chris tucker, jackie weaver gibi kaliteli oyuncular harcanmışlar. robert de niro'nun adı oscarlarda anıldı ama neden anıldı, anlamadım. kendisi son zamanlarda tutturduğu performans düzeyini devam ettiriyor. bu on senede çektiği filmlerinden daha iyi oynamamış burada. keza jackie weaver da öyle. julie stiles sadece iki sahnede görünüyor. harcanmış resmen. ben olsam bu rolü kabul etmezdim. kısacası russell iki sağlam başkarakter yaratmış ama yan karakter yaratamamış. halbuki the fighter'da gayet sağlam yan karakterler yaratabilmişti. hikaye anlamında da fighter'ın gerisinde kalmış. iki saat eğlenceli, sürükleyici, keyifli geçiyor. bunu yapabilmesi de şüphesiz bir başarı. sonuçta keyifli bir film. lakin hikaye ve yan karakter yaratamama filme çoooookkk zarar veriyor. yılın en iyilerinden olabilecekken bu fırsat bu yüzden kaçırılıyor ve yılın fena olmayan işleri arasında yerini alıyor silver linings playbook. neyse ki oyuncu seçimleri yerinde de başkarakterler çok sağlam bir şekilde perdeye taşınmışlar. bradley cooper birazcık kafayı sıyırmış pat rolünde oldukça iyiydi. keza jennifer lawrence da öyle. winter's bone'dan sonra tekrar sağlam bir performansla karşımıza çıkmış. cooper'ın karşısında ezilmemiş. de niro ile olan sahnesinde de de niro'ya replik yazılmadığından ne denli yetenekli olduğunu bir kez daha kanıtlıyor. `kitap okunduktan sonra gelen edit:` (kitapla ilgili spoiler içerir) matthew quick'in bu kitabı zaman zaman sıktı açıkçası. özellikle eagles takımının anlatıldığı sayfaları hızlıca geçmek istedim, ki ne bu sporla, ne de bu takımla alakam olmadığından fena halde sıktı bu bölümlerin bazıları. bu bölümler dışında epey eğlenceli idi kitap. romanın hastası olmasam da iki günde okunacak denli sürükleyici bulduğumu belirtmeliyim. şimdi kitabı okuduktan sonra ister istemez filmle mukayese edeceğiz. öncelikle sevgili david hakikaten piç etmiş kitabı. evet, ortaya ortalamanın üstünde bir film koymuş. diyalog yazmadaki yeteneklerini konuşturarak, frank capra sinemasından, eski romantik filmlerden ilham alarak eğlenceli bir film ortaya koymuş. film de kitap gibi sıkmıyor, bazı anlarıyla epey eğlendiriyor. tüm bunları hala kabul ediyorum. ama kötü bir uyarlama olduğu da bir gerçek. kitabı okuyanların filmi seveceklerine pek ihtimal vermiyorum. zira hikayeyi güzel kılan bütün detaylar kitapta bırakılmış, filme taşınmamış. hani bir kaç şeyi taşımazsın, olabilir veya kitaptan yola çıkıp kitaptan farklı olan ama muazzam da olmayı başaran bir film ortaya koyarsın, buna da tamam. ama david'in kitabın çoğu önemli şeyini dışarıda bırakması kabul edilemez. nedir o farklar? aslında önceki entrilerde de açıklanmış ama ben de değinmek isterim. -ilk fark baba-oğul çatışmasının yok edilmiş olması. filmde pat tımarhaneden çıkıp eve geldiğinde babası gayet sevecen bir şekilde oğluna sarılıyor. film boyunca oğlu ile konuşuyor, hakikaten bir baba gibi davranıyor. aralarında bir sorun olduğunu düşünmek için bir neden gözükmüyor. ama kitapta hiç de öyle değil. baba, oğlunu hiç sallamıyor. finale dek oğlu ile sadece bir kaç kez konuşuyor. ona saygı duymadığını her fırsatta gösteriyor. bu çatışmanın filme taşınmaması hiç olmamış. karısı adamı kendi duşunda aldatmış, sonra mal varlığına tenezzül etmiş, bütün şirretlikleri yapmış ama adam(pat) karısından vazgeçmiyor, hala onu istiyor. kitapta bunun nedeni olarak hafıza kaybı gösteriliyor. filmde bir neden gösterilmiyor. bu da bir diğer hata. işte babanın oğlu ile konuşmamasının nedeni oğlunun hala o şırfıntının peşinden koşuyor olması. -jake karakteri kitapta bir hayli önemli bir noktada. pat'le ilişkileri filmin en eğlenceli bölümlerini oluşturuyor. fakat filmde jake önemsiz bir noktada. bir figüran kadar önemseniyor ancak. kamera onu doğru dürüst göstermiyor bile. bu denli de olamaz. kitabın önemli karakterlerinden birisi hikayeleriyle birlikte es geçilmiş. -karakterler öyle. yukarıda da belirttiğim gibi karakterler açısından ciddi sorunları var filmin. sadece iki karaktere odaklanmış yönetmen ama kitabı okuduktan sonra bu iki karakterin de kitabın yazarı kadar hakkını veremediğini söyleyebilirim. -eagles tamamıyla es geçilmiş. kitabın onca yerinde eagles ile ilgili şakalar yapılıyor, bu takım baba ile oğlu, ağabey ile kardeşi birleştiriyor, karakterin (pat) sosyalleşmesinin önünü açıyor. ama filmde bunlara pek değinilmiyor. -k.g'nin şarkısını duyup aldatıldığı güne dönen pat bu olayları unutmak için sürekli hımlamaya başlıyor. ama filmde bu yok. olmayan çok şey var, uzatmayayım ve bu şeyler hikaye için çok önemliler. filme taşınmayınca film epey zayıf kalmış hikaye ve karakterler açısından. buna rağmen, senaryonun vasatlığı ortada olmasına rağmen david senaryo dalına da aday gösterildi. son kertede kitaptan bağımsız düşünürsek silver linings playbook 6 kitap uyarlaması olarak düşünürsek silver linings playbook 4 puan alır benden en fazla (10 üzerinden).
aylardır beklediğim film sonunda geldi belki ilk seansında izleyemedim ama ikinci seansında oradaydım. filmin nasıl olduğuna gelmeden önce şunu söylemeliyim ki bu filmi izlemeye kesinlikle capacity cinemaximum'da gitmeyin büyük bir hata edersiniz. filmin ilk dakikaları üstte olması gereken kısım altta olacak bir biçimde kaymıştı gidip söyleyeyim derken 10 dakikayı kaçırdım allah'tan kitabının başlarını okumuştum da pek sorun çekmedim ama sorunlar burada bitmedi bir türlü renk ayarını oturtamadılar bir sapsarı bir bembeyaz oldu film ikinci yarısında bunu düzelttiler ama sürekli sesi yükseltip alçaltmaları gerçekten çok rahatsız ediciydi ayrıca 2. kısmın bir kısmında tekrardan başta olan hadisenin azaltılmış versiyonunun kısa bir süre daha gerçekleşmesi film zevkimin içine etti neyse ki film gayet güzeldi de ne kadar uğraşsalar da batıramadılar. gerçek anlamda film muhteşemdi evet gayet yüksek beklentilerim vardı deli gibi bekliyordum ve filmin türünde romantik ve komediyi yan yana görünce hayal kırıklığına da uğrayabileceğimi düşünüyordum ama öyle olmadı sıradan salakça romantik-komediler ile yakından uzaktan alakası olmayan, gayet güzel bir film izledim. film sizi güldürürken bir anda ağlamanın eşiğine kadar getirebiliyor ve bu da bir filmi muhteşem yapabilen en önemli etmenlerden biri bir diğeri de oyunculuklar onun muhteşem olduğunu zaten bir yerlerden mutlaka okumuşsunuzdur. jennifer lawrence'ın oyunculuğunun muhteşem olduğunu biliyordum zaten ama bradley cooper'ın bu yönünü gerçekten hiç bilmiyordum ne cevherler varmış adamda meğer. bu ikisinin dışında robert de niro'da gerçekten muhteşem oynadı uzun süredir böyle bir performansını göremiyorduk iyi oldu. jacki weaver için de muhteşem oynadığını söyleyebiliriz ancak kadın o kadar az sahnede vardı ki oscar için yeterli olur mu bilemeyeceğim gerçi akademi bu konuda bilinmezlerle dolu viola davise de kısa bir sahnesi için adaylık vermişlerdi buna da verebilirler. --- spoiler --- her ne kadar sonu hemen her romantik filmde olduğu gibi mutlu olsa da bu beni rahatsz etmedi çünkü o zamana kadar gidilen yollar gerçekten muhteşemdi. nikki'nin aldattığı adam gerçekten mide bulandırıcıydı bari yakışıklı olsaydı az biraz. kızımızın pat'in peşini bırakmamasından annesinden şüphelenmeliydim ancak ben kızın sürekli camda onu beklediğini filan düşünmüştüm. tiffany'nin kafedeki delirme sahnesi kelimenin tam anlamıyla muhteşemdi hele ondan önceki pat'in tahrik olması daha da muhteşem. tabii ki filmin tepe noktası asıl hareketlerini yapamadıkları sahneydi o kadar abuk bir şekile girdiler ki bildiğin pat tiffany'e oral seks yapıyormuş gibi gözüküyordu ondan önceki o içmelerinden dolayı takılıp düşeceğini filan düşünmüştüm ama öyle bir şey olmadı allah'tan. ondan sonraki puanlama olayı da gerçekten çok iyiydi beş puanın nesi bu kadar iyi ki deyip şaşırdıklarında türkiye'nin eurovision 1986'da yaşadıkları sevincin yabancı basında nasıl abuk karşılandığı geldi direk. dans olayı küçük bir dirty dancing olacak diye korkmuştum ama olmadı danslarının gerçekten kötü olduğunu söylemeliyim hele o önceki dansçıların o danslarla o puanları almasından sonra 5 puanı bile alamayabileceklerini düşündüm de neyseki farklı dansları bir araya getirmelerinden filan aldılar. bunun dışında arka planda anlattıkları pat'in babasının delilikleri özellikle bahis sahnesi çok üzücüydü totem olayına değinmiyorum bile tam bir delilikti kızın bütün sonuçları sayması da gerçekten çok şaşırtıcıydı. baba oğul kavgası ise gerçekten değişik duyguları aynı anda yaşatan bir sahneydi. --- spoiler --- kısacası film mükemmel olmuş. mutlaka en kısa zamanda en yakınınızdaki sinema salonuna gidip izleyin.
fena film degil erkek oyuncu da baya iyi oynuyor ayrı konu da arka planda ince ince abddeki resesyon muhabbeti işleniyor işini kaybetme stresleri kovulanlar sıkıntılar falan,, yuesey halkına üzüldüm :)
sonu başından belli olsa da çok çok eğlenceli bir film. bradley cooper'ın deli haline bayıldım!
şahsen çok beğendiğim bir film olmuştur. bradley cooper'a da noluyorsa artık, hangover'ın deli dolu gencosu, çalınmış hayat the words ve de bu filmle birlikte bildiğin master oyuncu kıvamına erişti. saygılar bizden. bu arada filmde yan koltuklarda 4 kişilik kızlı erkekli 30larında bir grup vardı. ilk yarı boyunca ofladılar pufladılar telefonlarıyla oynadılar. ara olunca da, "-bu ne ya, kafa dağıtmaya geldik kafam şişti. habire konuşuyorlar takip edemiyorum. " nidaları eşliğinde salonu terk ettiler. bunlar şimdi film ödül falan alınca da dumurdan dumura koşarlar. neyse çok tatlı filmdir, sonlara doğru gözden yaş da getirtmeyi bilmiştir.
romantik aşk hikayelerine farklı bir açıdan bakan yılın en başarılı filmlerinden biri. ana karakterler, yan karakterler dahil hikayedeki herkes sorunlu, takıntılı insanlar ki aslında bu filmi kusursuz amerikan ailesi tiplemelerinden oldukça farklı kılan bir nokta. dolayısıyla film özünde bir aşk hikayesi anlatırken bir yandan da aslında hiçbirimizin kusursuz olmadığının, hepimizin birazcık deli, sorunlu kişilikler olduğumuzun altını da özenle çiziyor. oyunculuklara diyecek bir lafım yok tüm oyuncular dozunda ,abartıdan uzak oynamayı başarmışlar. gidin ve görün bu filmi pişman olmyacaksınız.
böyle filmler daha sık gelmeli dedirten filmdir. bradley cooper ı hangover a kadar tanımaz etmezken, bu film sonrası oscar kucaklasa şaşırmam. herif müthişti. filmin yönetmeninin ise diğer bu tür film yönetmenlerinin -hele ki hollywood sularındaysa- aksine boş bi herif olmadığı bir gerçek. teknik konulara girmeden, sadece izlediğim 2 filmindeki 2 performansla bile malzemeyi iyi kullandığını söyletiyor. (bkz: david o. russell) (bkz: the fighter) (bkz: christian bale) --- spoiler --- ilk yarının müthiş gerçekçi diyalogları sonrası ikinci yarı klişelere doğru hafif yelken açmış giderken -bahis mevzusunun boku çıkması, elemanın hatuna doğru mevzilendiğini geçte olsa anlaması vb.- neyse ki uzamadan bitiyor ve müthiş bir tat bırakıyor zihinlerde. --- spoiler ---
david o russell'ın ne kadar güzel bir romantik komedi yönetmeni olduğunu bir kez daha gözler önüne seren bir film. her ne kadar yönetmen yaptığı iki tane drama soslu kahramanlık filmiyle adını duyursa da kendisinin temeli komedidir.
seker gibi film.
son 31 yılda tüm oyuncu kategorilerinde oscar'a aday gösterilen ilk film olmuştur. (bkz: reds)
en baba adaylıkların tümünde yer alarak beni inanılmaz mutlu etmiştir. şimdi filme daha da heyecanla gideceğim, kitabı dört dörtlüktü.
million dollar baby'den sonra büyük beş olarak kabul edilen dalların hepsinde aday olan ilk film olmuştur. hem büyük beş'te hem de dört oyunculuk kategorisinin dördüne de aday olan oscar tarihi'nin nadir filmlerinden biri. diğer filmlerden olan a streetcar named desire'ın sonu hüsran olsa da bunun ki olmaz gibi geliyor hüsran derken 4 ödül kazanmışlar ama en iyi film'i kazanamamış. o kadar büyük bir favori değilken şimdi lincoln'den sonraki en büyük favori oldu gerçekten de bütün adaylıklarını ve kazanacağı tüm ödülleri hakediyor.
kazanır mı bilmem fakat tüm adaylıklarını sonuna kadar hak eden dört dörtlük bir film. başrol olmasından ötürü bradley cooper'ın oyunculuğu daha bi dikkat çekse de tüm kastın mükemmele yakın ve uyum içindeki oyunculuklarını da takdir etmek gerek ki akademi de etmiş zaten. başrollerin uyumuna da bayıldım. yazar ve yönetmene de saygı çünkü bu türden bu kadar adaylık çıkartacak bir iş var ortada. tabi içinde felsefeli diyaloglar ve şatafatlı sahneler barındıran ve "bi film izledim hayatım değişti" dedirtecek bir film değil. günümüz romantik komedi-dram filmi. övgü ve beğeniler filmin türünün sınırları içinde değerlendirilmeli. bence bu türde son zamanlarda çekilmişlerin en iyisi. 8.2/10
bradley cooper'ın döktürdüğü film olmuş kesinlikle. jennifer lawrence ile ikisi ancak bu kadar iyi bir uyum yakalayabilirdi. filmde dram da var, mizah da var, aşk da var, dans da var ve hepsi de o kadar dozunda, o kadar güzel iç içe geçmiş ki sizi alıp götürüyor film. diyalogları özenli yazılmış, yan roller çok iyi seçilmiş. ah bir de sonu biraz özgün olsaydı (filmin gidişatına göre değişik bir final bekliyordum, ne yalan söyleyeyim) kusursuz olacaktı ama bu kadarı da son yıllardaki türdeşleri arasından sivrilmesine yetmiş. jennifer lawrence'ı böyle bir karakterde ve imajda görmek ise ayrıca çok hoştu , o da çok etkili bir performans ortaya koymuş. yardımcı rollerde ise robert de niro ve chris tucker'ı özellikle beğendim. sonuç olarak oldukça keyifli, kaliteli, yer yer de dokunaklı, izlemeye değer bir film olmuş silver linings playbook. 8/10 edit: uyarlama olduğunu unutmuşum ama olsun. finali kitapla aynıysa değiştirilebilirdi, değilse de daha özgün olabilirdi.
aylardır beklediğim filmdir. öncelikle başrol oyuncuları ile ilgili birkaç kelamım var. jennifer lawrence'ı seneler önce burning plain'de izlemiş, çok etkilenmiştim. o günden bugüne izlemediğim hiçbir filmi yok. hatta evrilişine öylesine kaptırdım ki kendimi hunger games işkencesine bile katlandım. bu filmde rolüne yine süper bürünmüş ve bazı sahnelerde filmi değil kendisini izlemeyi tercih edebilirsiniz. bradley cooper için düşündüklerime gelirsek, kendisi bu film ile anne hathaway'in rachel getting married ile yaşadığı dönüşümü yaşayacak diye düşünüyorum. hayırlısı. filme geri dönecek olursam az biraz spoiler ile; kitap uyarlaması olmasının da etkisiyle muhteşem ayrıntılar yakalanmış. (bkz: west side story) (bkz: ernest hemingway) (bkz: lord of the flies) hoşuma gidenleri tek tek sıralamaya üşeniyorum şu an ama; pat'in baltimore'dan arkadaşının her ortaya çıktığı sahne (özellikle dans provasına gelip "black it up man" dediği an) ve yine pat ve tiffany'nin ilk akşam yemeklerinde, pat'in raisin bran yemeği seçmesi ve bunu regular date değil, arkadaşça bir yemek yediklerini ispat etmek amacıyla kullanması beni yakaladı. en kısa zamanda kitabını alıp okuyacağım zira filmi keşfedişim jennifer lawrence'a olan zaafımdan kaynaklıydı.
2013 oscarlari icin kazanamayacagi pek cok odule aday olmus filmdir. en iyi film kategorisiin zero dark thirty ile beraber en zayif film. en iyi aktoru daniel day-lewis kesin alacak gibi gorunuyor. en iyi aktrist cok zorlu. jennifer lawrence'in jessica chastain ve emmanuelle riva'nin onune gecebilecegini sanmiyorum. en iyi yardimci erkek oyuncu'da de niro, philip seymour hoffman ve alan arkin'i nasil gecer. o da muamma. en iyi kurgu ve en iyi yardimci kadin oyuncu mumkun gorunuyor. en iyi yonetmende de haneke, and lee ve spielberg, david o. russell'in onunde. best adapted screenplay konusunda ise hicbir fikrim yok
sonu belli bir romantik komedi. tipik bir hollywood filmi. hoşça geçirilecek 2 saat. fazlası değil. --- spoiler --- filmle ilgili beni tek yanıltan klişe; film boyunca izleyenlere pat'in şizofren olduğunu düşündürtüp, finalde ters köşeye yatırmasıydı. --- spoiler ---
oldukça orjinal bir film, romantik komedi diye pek gidesim yoktu ama beni yanılttı. filmin anladım biçimi özellikle hoşuma gitti, bir tek sonu klasikti diyebilirim.
adından da anlaşılabileceği gibi şayet feel-good movie diye bir kategori varsa rahatlıkla içine girebilecek film. izlerken çok keyifli vakit geçirdim klişesini hak eden bir film de değil ama. bu filmi bir hollywood klişesi olmaktan öteye taşıyan ve oscar adaylığını açıklayan şeylere gelecek olursak: öncellikle filmin görüntü yönetmenliğine bayıldığımı söyleyebilirim, bu yüzden hiç üşenmedim ve araştırmamı yaptım. karşıma masanobu takayanagi diye bir isim çıktı. kendisi the grey ve babel gibi filmlerde de çalışmış bir sinematograf olarak oldukça başarılı bir iş çıkarmış filmde. oyunculuklara zaten diyecek söz yok. bradley cooper ve jennifer lawrence alışkın olmadığımız rollere bürünmüş olarak karşımıza çıkmışlar ve ikisi de bu işin altından fazlasıyla kalkmış gibi. yine de en iyi aktör ve aktris ödüllerini toplayacaklarına ihtimal vermiyorum. özellikle kabul edelim bradley'nin daniel day-lewis karşısında şansı az bir de söz konusu abraham lincoln rolünde bir daniel day olunca... robert de niro'nun oyunculuğu çok şöyle böyle demeye gerek yok sanırım. adam zaten aşmış ama bu filmde ocd sahibi bir baba rolünde ayrı bir sevimli kendisi. ayrıca belirtmeden edemeyeceğim, tüm film boyunca bahisçisi randy ve de niro'nun fila sponsorluğunda naylon eşofmanlarla (ve tabii ki altın zincirlerle) boy göstermesi, böyle emekli olduktan sonra restoran işine girmiş italyan mafya babası izlenimi verdi. ya da ben de niro'yu bu imajdan bağımsız düşünemiyorum. filmin akademi ödüllerinde little miss sunshine ile aynı kaderi paylaşacağına inancım var. little miss sunshine'ın aksine en iyi senaryoyu alamaz muhtemelen ama en iyi yardımcı kadın/erkek oyuncu dallarında, en azından birinde, bir ödül alacağına inanıyorum. filme dair güzel bir ayrıntı da müziklerdi sanırım. özellikle girl from the north country'nin çaldığı sekans beni baya etkiledi. --- spoiler --- --- spoiler --- sonuna gelirsek; mutlu son olsa bile öyle ezik adam taş gibi kızı kaptı gibi bir hollywood klişesi yoktu ortada. ben son noktaya kadar bir aksilik çıkacağını düşünsem de bradley'nin hemingway'in kitabını çok depresif bulup, mutlu bitmediği için camdan dışarı fırlatarak isyan etmesi ve mutlu sonlara dair isteğini dile getirmesi ve filmin adında geçen silver lining kalıbı zaten filmin sonuna dair işaret vermiş. mesele "işaretleri okumakmış". zira sorunlu insanların hikayesi sadece biraz daha hafif bir tonla işlenmiş bu filmde. ama işlenmiş ve karakterlerin hepsi sorunlu bir noktada. bu yüzden böyle her şey normale döndü diyemeyiz ama sanırım bütün karakterler kendiyle barıştı bir noktada. bu mutluluksa mutlu sonla bitti film, evet. ayrıca filmin klişe romantik komedilerden olmama gayretini bradley'nin eşi ile yaptığı son konuşmada görebiliriz mesela. filmin yönetmeni david o. russell'a göre bu sahnedeki diyalogun duyulmaması bilinçli bir hareketmiş, klişe bir veda konuşması ortaya çıkmasın diye o şekilde yapılmış yani. --- spoiler --- --- spoiler ---
uzun zamandan sonra ilk kez (en son anne hathaway'in memelerini gördüğümüz filmdi) bir romantik komedinin sonucuna heycanladığım film olmuştur. bret easton ellis abimizin son zamanlarda dediği herşeye sinir olsam da, bu kadar övmesini anlayışla karşılıyorum. ayy allahın delileri ne tatlııı konseptini en iki üç filmde daha görmemiz garantilenmiş olsa da, her an saçma sapan bişey olacağını beklediğimizden hoş olduğu söylenebilir. ayrıca, spoiler, mektubu kesin hatun yazmamıştır diye tahmin etmeyip de herif kesin şizofren oğlum diyenleri tebrik ediyorum buradan.
"umut ışığım"ın afişini hürriyet gazetesinin pazar günkü ilavesinin ilk sayfasında gördüğümde, üzerinden henüz bir hafta dahi geçmemişken hakkında sözlükte entry yazacağım aklımın kıyısına dahi gelmemişti. ankara'daydım, ve bu gazetenin ailemle ancak iki ayda bir yapabildiğim pazar kahvaltısını süslemekten başka bir işlevinin olmaması gerekiyordu. dahası, filmin, (kalite göstergesi olarak benim için pek fazla anlam ifade etmese de) en kayda değer oscar ödüllerinin tamamında adaylık kazanacak kadar sükse yaratacağını da beklemezdim. ömür gedik hanımefendinin yetkin bir sinema eleştirmeni diye önümüze koyulduğu boktan bir film ekinin şişirdiği bir çeşit sıradan romantik-komedi olarak belleğimin bir köşesinde yer ederdi belki; eğer siz değerli ekşi sözlük yazarları olmasaydı. ufak bir yanlış anlaşılmayı hemen düzeltiyorum: silver linings playbook'un, solfreym'de sürekli rast gelmeme rağmen bir kez olsun merak edip okumadığım, isminin güzel bir tınısı olan esrarengiz filmler listemin [bu listenin tepesinde das leben der anderen bulunuyor, neyse ki geçen gün odamı düzeltirken dvd'sine denk geldim, nasıl geldiğine dair bir fikrim yok, konu da bu değildi zaten neyse] bir öğesi olmaktan kurtaran şey, film hakkında yaptığınız değerli yorumlar değil, kafa dağıtmak maksadıyla gitmeyi düşündüğümüz vizyondaki diğer filmleri yerin dibine sokmanız. her ne kadar bu yanlış yöntemlerle doğru bir sonuca ulaşsak da, yani keyif aldığımız birkaç saat geçirsek de sanırım bu takıntılı davranışımdan sıyrılmam gerekiyor. killing them softly diye bir şey varmış, tam da o an gidilmek istenilen türden bir film olduğunu düşünüyorum, sözlüğe giriyorum ve ülkenin en önemli sosyologlarının, saygın kuramcılarının yapımcılara bir ana avrat sövmediğinin kaldığına şahit oluyorum. jack reacher var diyor kanyon'un sinema sayfası; aksiyonlu, tomkrüyz'lü bir eser, herhalde budur diyorum, sözlüğe giriyorum, aman tanrım, sinema sanatından soğuyorum adeta, bir mastürbasyondan bahsediliyor, katie holmes mu bu arada kaynayan diye merak ediyorum (ağabeye magnolia'daki akıllara kazınan performansından ötürü saygım sonsuz). velhasılı kimin özdilek sinemasında üç liraya film izlediğinden tut, kimleri olası amerikan toplumu tartışmalarında ciddiye almamam gerektiğine kadar birçok şey öğreniyoruz, ve eytere bea diyerek bunu izlemeye karar veriyoruz. benim silvırlayningspıleybuk hakkında anlatacağım en güzel hikaye budur; yine de o esnada içtiğim biraların da etkisini göz önünde bulundurarak filmin hoşuma gittiğini belirtiyor, kumanda takıntılı röbert de niro'ya, başroldeki delikanlı ile hanım kızımıza teşekkürü bir borç biliyor, ve sözlükte bu hususta kullanılan en yaygın algoritmayla altyazı'nın son sayısını okumaya kaldığım yerden devam ediyorum: 7,5 * * edit: yazacaktım, unutmuşum; bret easton ellis'in filme methiyeler düzdüğünü okudum entryler arasında; ki teyit ettim hakikaten öyle. kendisinin twitter'de sinema hakkında yazdıklarını şaşkınlıklar içinde okuyan birisi olarak seyirden önce bu durumla karşılaşmış olsaydım, kesinlikle filmden uzak dururdum.
http://yerliyersizsinema.blogspot.com/…cryoruz.html
ilk yarısında insanı psikolojik sıkıntılara sürükleyen, ikinci yarısınının sonunda ise umut ışığı vererek sinema salonundan ayrılmanızı sağlayan film. oscar'lık mı bilemiyorum ama kendinizi iyi hissettiriyor. insanın zor zamanlarında karşısına çıkan ve böyle "umut ışığı" olan insanlar gerçekten var. ama önemli olan onları kaybetmemek, sevginizi olabildiğince vermek ve değerlerini bilmek. hiç kimse bir insanın hayatını inanılmaz mükemmelleştiremez belki ama kendisini daha iyi hissetmesini sağlayabilir. hayatta bir kişinin bile belli bir dönem ışığı olabildiyseniz, ona kendini mutlu ve iyi hissettirebildiyseniz ne mutlu size. bu da filmden güzel bir şarkı: girl from the north country-johnny cash, bob dylan.
filmden yeni çıktım. açıkçası pek beğenmedim, beğenmememin ciddi sebeplerinden birisi, klasik olarak "kitapla alakası" olmayışı. şimdi, kitabın anlatımı birinci tekil şahıs şeklinde geçiyorsa. yani sürekli konuşan bir iç ses varsa, gözünüzü seveyim o kitabın uyarlamasını da "iç ses" ile yapın. çünkü, sadece iç sesi yok ederek bile kitabın %90'ını çöpe atmış yönetmen. ben diğer unsurlara değineceğim, spoilerlı. --- spoiler --- 1. arkadaşım, bu kitabın en güzel yanlarından biri, sizi tereddütte bırakıyor olmasıydı. örneğin, nikki'nin gerçekten varolup olmadığını son 40-50 sayfaya kadar bilemiyordunuz. tımarhaneden yeni çıkmış, saplantılı biri diyince "aha nikki diye biri yok demek o yüzden 4 sene yatmış tımarhanede" diyordunuz. bunu bütün kitap boyunca söylüyordunuz ve yazar da bu hissi dört dörtlük yansıtıyordu. nikki konusu açıldığında, pat dışındaki herkesin konuyu değiştirmesi. birilerinin "nikki yok" dediğinde, pat'in öfkelenmesi vs. flashback yaşanıp da, pat'in aldatıldığını öğrendiğinizde şaşırıyordunuz yani. hatta "o olay neydi acaba" diye tüm kitap meraktan çatlıyordunuz. bu ihtimali ortadan kaldırarak zaten mahvetmişsiniz bu bir. 2. filmdeki eagles kültürü berbat olmuş. kitapta inanılmaz samimi, sıcak bir "eagles" taraftarlığı vardı. filmde ise, basit bir bahis davasına vurmuşlar işi. onu da güzelce sikip atmışlar. sürekli maçlara gidişlerini, pat'in insanlara yeniden alışıyor oluşunu okumak gerçekten son derece zevkliydi. haliyle jake'i de sikip atmışsınız. herkesin sahip olmayı isteyeceği bir kardeş olan jake, filmde toplam 4.5 saniye ya gözüküyor ya gözükmüyor. maç hikayeleri nerede? yeniden 'sosyalleşmeye' başlayan o adamın hikayesi nerede arkadaşlar? yapmayın amk, bu kitabın %30'u aşk, %70'i ise hayatı sikilmiş bir adamla kurulan empatiydi. 3. pat ve babasının ilişkisi. bunu da sikmiş yönetmen. babası, pat'le tüm kitap boyunca 4-5 kere ya konuşuyor ya konuşmuyor. sorunlu bir baba-oğul ilişkisi vardı kitapta. uzunca süre "neden?" diye düşünüyorsunuz, neden tımarhaneden çıkan oğluna bu kadar kötü davranıyor, diye merak ediyorsunuz. onu da yukarıda açıkladım zaten, pat'in nikki tarafından boynuzlandığını bilmiyorsunuz tüm kitap boyunca. babasının da, pat'e mesafeli davranıyor olmasının gerçek sebebi bu zaten. "o karı seni aldattı, seni tımarhaneye tıktırdı ve hala onun göt yalayıcılığını yapıyorsun onursuz piç" mantığıydı. bunu da güzelce sikmişsiniz. eyvallah. 4. pat'in iç konuşmaları. buna değinmeden edemeyeceğim. iç konuşmaları nasıl yersiniz arkadaşım? bizi gülme krizlerine sokan, pat'i kavramaya çalışmamızı sağlayan iç konuşmaları nasıl sikersiniz? pat terapiste gittiğinde "bugün siyah yerine kahverengi koltuğu seçiyorum, çünkü güzel bir gün geçirdim" demesi gibi basit, ama insanda tebessüm uyandıran şeyleri nasıl geçersiniz? işte her şeyi hazmedebilirim ama bu iç konuşmaları piç etmenizi hazmedemem. "doğrucu biri olmak yerine nazik biri olmaya başladığımdan beri şunu şunu yapıyorum" gibi sürekli giren tekrarları, "gözlerimi kapatıyorum ve tek bir notadan mmm layarak 10'a kadar sayıyorum" gibi yine sürekli tekrarlanan ve tekrarlandığı yerlerde hakikaten güldüren detayları? olm bunu yapmayacaktınız. iç konuşmaları piç etmeyecektiniz. pat'in evin altına kurduğu spor salonunu da piç etmeyecektiniz. tiffany, pat aşırı kaslı olduğu için onu yarışma partneri seçmişti. bu önemsiz detayı bile piç etmeyecektiniz. çünkü yazar o kadar kusursuz yazmıştı ki, alıp birebir çekecektiniz. sokayım yapacağınız işe. hakikaten sinirlendim bu güzelim kitabın yarısından çoğunu piç ettiğiniz için. --- spoiler --- eğer bildiğim bir şey varsa, o da kitaptaki sıcacık ortam, pat'in iç konuşmaları, arada verdiği ince ama hoş mesajlar sikilip atılmadan aynı oyuncu kadrosuyla adam gibi çekilseydi şuan oscar'ın en zayıf adayı değil, en güçlü adayı olurdu.
silver linings playbook holywood sineması için umut ışığı olabilecek bir film. son yıllarda kısırlaşmış romantik komedilerin aksine iki sorunlu kişilikten yola çıkarak oluşturulmuş bu hikaye farklı ve keyifli bir soluk getiriyor. bradley cooper'ın bu roldeki başarısı farkedilmeyecek gibi değil. mental problemleri olan pat yeryer perdeden sizi rahatsız edecek kadar gerçek oluyor. jennifer lawrence bu performansın karşısında biraz silik kalsa da ayak uyduramamış demek haksızlık olur. filmin yan karakterleri, pat'in anne ve babasını oynayan robert de niro ve jacki weaver tecrübenin farkını ortaya koyuyor. özellikle jacki weaver izlemediğim filmler olmasına rağmen bu filmdeki fedakar anne ve eş rolüyle oscar'ı kazanmasını gönülden istediğim bir karakter ortaya çıkarmış. film mutlu sonun en çok yakıştığı ve günümüz insanına umudun halen var olduğunu hatırlatmasıyla da çok kıymetli misyonu olan bir film. kısaca 2012 yılının belki de en samimi filmi.
kitabı okumadığım için filmi beğendim. eğer okusaydım beğenmeyeceğime eminim. çünkü filmde bazı şeylerin eksik kaldığını hissediyorsunuz ama konunun güzelliğinden ve de oyuncuların performansından dolayı filmi izlerken görmezden geliyorsunuz. her iki ana karakter çok güzel oyunculuk sergiliyor. evet bunlar gerçekten sorunlu diyorsunuz. hele robert de niro yine döktürmüş. ayrıca film bolca da güldürüyor.
baya vasat bi film. sıradan bir dram ve bağımsız film soslu romantik komedi filmi bana göre. karakterlerin hiçbiri yeterince işlenmemiş. mevzu hep havada. muhtemelen kitaptan adapte edildiği için lörölöp diye toparlanmaya çalışılmış. spoiler: ilaç alması gerekecek kadar mental bütünlükten ve duygu kontrolünden uzak bir adam portresi çiziyosun, psikiyatrın ofisini duyduğu tetikleyici müzikle dağıtan, annesini öfkesini kontrol edemediği için yere yapıştıran bi adam. adamın babasıyla sorunları var ama ne: yakınlaşamadık yavrucuğum. bi tane diyalogla anlıyoruz bunu da. bi de babasının hadi gel maç izleyelim demesiyle. mi? hiç yeterli değil bana göre. diğer taraftan, kendi hayatı bok gibi olan bi kız çiziyosun, efendim ofisteki bütün erkeklerle yatmış. bu yüzden fucked up olduğunu anlıyoruz. bu mu yani? kocasının nasıl öldüğünü anlattığı sahnede hiç mi duygu partikülü olmaz. empati nöronlarımı aldırmak için sıraya girecek olan ben bile bu sahneye meh dediysem kimleri etkiledi bilemiyorum. ki böyle bi kız zart diye dans ederek kendini iyileştirdiğini keşfetmiş meğer. bunu da "iyi geliyo bana yea" demesiyle anlıyoruz sadece. sonra da kendini bi kenara pıt diye koyuverip adamı iyi etmek için onu da peşine takmanın yollarını keşfediyo filan. sonra da meğer adam kıza başından beri hastaymış. bütün bu anlatılan olaylar herkesin yaşayabileceği sıradan şeylerken ve iyi bir kurguyla derinlemesine etki yaratabilecekken her şeye teğet geçerek gayet ortalama bir film haline gelmiş. amerikalıların prozac nation'ına umut ışığı olabilir ancak. "aa o ilaç mı, onu da kullandım bok gibi, bu mu ay o da şöyle yapıyo." o yüzden napalım sevgili amerikan halkı, sabah akşam cornflakes gibi yuttuğumuz ilaçları bi kenara koyup kendimizi iyi edecek başka şeyler bulalım. he bi de florence nightingale sendromunun peşinden koşup hasta adama "geçmiş olsun kardeş iyileşirsen görüşmek isterim" deyip bi kenara koymak yerine "ben iyi ederim onu!22" diyen akılsız kadınlarımıza umut ışığı olmuş. o işlerin öyle olmadığını filmlerin sahte umut yanılgılarına düşmeden öğrenmiş olmanız gerekirdi halbuki. kitabı okumak filmi izlemekten çok daha fazla şey katacaktır orası kuşkusuz da, madem mundar edecektiniz hiç ellemeyeydiniz.
thepiratebay top listesinin tepesinde belirmesinden mütevellit, hakkında hiç bir önbilgi sahibi olmadan izleyip, beğendiğim filmdir kendileri. değerlemesini tpb usulü yapmak da pek yakışacak; a:10 v:10 m:10
dram, komedi ve romansı en iyi şekilde harmanlamış; son zamanlarda izlediğim en eğlenceli film. [10/10] nispeten basit bir hikayesi olsa da, o hikayeyi anlatışı ve anlatırken kullandığı karakterlerin tatlılığıyla gönülleri kazanıyor. bunu yaparken, harika oyunculuklardan da yardım alıyor doğal olarak. bradley cooper, jennifer lawrence ve robert de niro çok iyiler. yan rollerdekiler de hiç sırıtmıyor. filmin ana 2 karakteri olan pat ve tiffany'nin birlikte olduğu her sahne harikaydı. ikisinin diyalogları ve bunların oluşturduğu kimi zaman komik kimi zaman hüzünlü durumların da harika oluşu gibi... --- spoiler --- jen lawrence'ın canlandırdığı tiffany denen damaged ancak şukela varlığa hayran olmamak elde değil pek. zaten ilk göründüğü sahnede; hafiften ağzı açık kalan pat gibi, ekran karşısında ağzınızın açık kalma olasılığı oldukça yüksek... özellikle o dans sahnelerinde; elemanımız pat'in dayanmış olması da ayrı bir başarı. hoş hala kendini salak nikki'ye aşık sanıyordu o da ayrı bir mesele. --- spoiler ---
üzerine düşündükten sonra aslında nasıl da her şeyin mükemmel bir şekilde bir araya geldiğini fark ettiğim film. eğer illa ki bir janrın içine yerleştirmek gerekiyorsa, romantik komedi demeye dilim varmıyor; ama david o. russell'ın romantik komedisi diyebilirim sanırım. mükemmel olmayan insanlar hakkında komik bir dram gibi daha çok. hani belki sonu tahmin edilebilir ama o sona nasıl ulaşılacağı tahmin edilemeyen ne çok abartılı hüzünlere ne de abartılı komikliklere sahip, diyalogları ve performanslarla hatırladıkça tebessüm ettiren feel-good film. --- spoiler --- pat ve tiffany'nin birbirlerinin yaralarını sarma şekli güzeldi ama en çok. --- spoiler ---
imdb top 250 listesine 229. sıradan girmeyi başarmış olan film.
izlemeden önce fragmanının kesinlikle izlenmemesi gerektiğini düşündüğüm oscar adayı film. şahsen fragmanını ve konusunu bilmeden (bir şekilde kız arkadaş vesilesiyle) izledim ve başından sonuna kadar kendimi o ailenin bir ferdi olarak hissettim. film bittiğinde 10 numara 5 yıldız bir his vardı içimde. eve geldim, fragmanını izleyeyim dedim (tersten alıyoruz biz). allah kahretmesin öyle fragmanı. nerede cheesy sahne, nerede sümüklü diyalog hepsini almışlar fragmana. lanet olsun öyle fragmana. gören de romantik gençlik komedisi zanneder. filmin türü romantik dramadır efendim. bradley cooper adamımsın.
meehh'lik bir film. brandley cooper ve robert de niro çok güzel oynamış özellikle kriz sahnelerinde performanslar çok iyiydi. de niro ya güzel oynamış demek biraz komik kaçıyor tabi de, brandley iyi iş çıkarmış. soundtrackleri sevdim güzel şarkılar vardı. ancak pek anlamadım akademi niye bu filme hasta olmuş tüm dallarda yardırmış adaylığını. senaryo zaten vasat, aldatan karısının ardından git-gellerde olan eski tarih öğretmeni. ne denli iş çıkarılabilir ki? imdb puanı fazla, muhtesem dialoglar da yok. pek bir şey beklenmeden izlenirse güzel sıcak sevgiliyle izlenebilecek filmlerden. ama akademiye güvenip filmi izlerseniz çok küfür edersiniz.
filme giderken çok bir beklentim yoktu ama çıkışta gayet keyifli ve neşeliydim. oyunculukları çok beğendim özellikle bradley cooper harikaydı. esprileri sevdim, led zeppelin çalınca ilk yarıda bir sahnede kendimden geçtim. belki klasik değil ama bir kaç kez daha seyredilebilecek kaliteli filmlerden biri. filmin müzikleri hoştu listesini vereyim; 01) danny elfman ‘silver lining titles’ 02) stevie wonder ‘my cherie amour’ 03) alabama shakes ‘always alright’ 04) the dave brubeck quartet ‘unsquare dance’ 05) alt-j ‘buffalo’ 06) les paul and mary ford ‘the moon of manakoora ‘ 07) crabcorps ‘monster mash ‘ 08) ambrosia parsley and the elegant too ‘goodnight moon’ 09) eagles of death metal ‘now i’m a fool’ 10) danny elfman ‘walking home’ 11) bob dylan and johnny cash ‘girl from the north country’ 12) jessie j ‘silver lining’ 13) rare earth ‘hey big brother’ 14) the dave brubeck quartet ‘maria’
"there will always be a part of me that is dirty and sloppy, but i like that, just like all the other parts of myself." nereye gidiyor acaba derken, beni bu repliği ile tutup kendine çeken bir film. yılın diğer filmleri ne olur şu an bilmiyorum ama, bir "mükemmel insanlar silsilesi" arasında yaşayıp hiç de mükemmel olmayan hatta yanından geçmeyen, aslında o "mükemmeller kasabası" sakinlerinden biri olmayı da hiç istemediğini içten içe bilen ama çevre, ah o lanet olası çevre yüzünden kendini off the track, bir nevi hatalı ürün hisseden herkesin izlemesini tavsiye ederim. izleyin ve görün. yaşıtlarının çoktan yapıp bitirdiği her şeyde biraz geç kalan, kendisi hala yüksek lisansla uğraşırken ve ardını zor toplarken, çevresindeki mükemmel örneklerin her biri her işlerini mükemmel bir şekilde yoluna koymuş, mükemmel başarılara imza atmış, mükemmel ilişkilere sahip olmuş, patır patır mükemmel evlilikler yapıp seneye de çatır çatır mükemmel çocuklar doğuracak olan biri olarak, aslında farkında olduğum çoğu şey, bu filmin sahnelerine ve repliklerine özenle gömülmüş ama haberim yokmuş. hayatım boyunca en çok özendiğim şey, gece 02:00'da yatıp sabaha karşı 5:00'te kalkıp ders çalışma yeteneği olan insanlardı örneğin, özenilecek onca şey varken. çünkü ben gamsız tembelin tekiydim ve pratik zeka ile işi yürütsem de zaman zaman cortladığım oluyordu. sevgilileri tarafından hiç kırılmayıp hep el üstünde tutulanlara özendiğimde oldu, çünkü ben kırıla döküle, şu eski zamanlarda yastığının altında hançerle uyuyan devlet adamları gibi olmuştum, aşk algım "seni olup olmadık şeylerden kıracak ve asla x ile y'nin aşkı gibi harika bir ilişki sahibi olmayacağınız bir cisim hızla yaklaşıyor komutan logar" gibi bir cümleden ibaret kalmıştı. bu film entrisi oldukça kişisel bir hal almak üzereyken, kısaca, halkın gözünde mükemmeller mükemmeldi, bense bir "zeki ama çalışmıyor fact", anlatılan başarı hikayelerine bir oda öteden maruz kalırken, celal tan ve ailesinin aşırı acıklı hikayesi'ni adeta tek kişilik üstün performansla oynuyordum ahahaha. film boyunca çoğu yerde gayet gözyaşlarımdan ekranı göremeyecek kadar ağladım ve eğer bu kaybeden duygusunu bir yerde ucundan tutup -tamamını olmasa bile- yere vurmamış olsaydım her şeyin gereksizce beter bir hal alacağını, aslında içinden çıkılabilir durumlar yüzünden neredeyse kendimi hasta edeceğimi bir kez daha gördüm. bu harika terapi seansımızdan sonra sırayı filme bırakmak istiyor ve azimle okuyan herkesin gözlerinden öpüyorum: --- spoiler --- jennifer lawrance yeni kuşakta en beğendiğim kadın oyuncu, bebeksi ya da şirin olmayan sert güzelliğini, abartısız oyunculuğunu seviyorum çok. filme gitmemde afişte yüzünü görmemin etkisi büyüktür. yine hiç şaşırtmamış ve harika oynamış. aile ortamı muazzam. dünyanın neresinde olursa olsun ailelerin başkasının mükemmel çocuklarını överken kendi çocuklarını da içten içe ne kadar sevdikleri ve endişeden zaman zaman çaresiz kaldıkları çok güzel yansıtılmış, öyle ki film süresince ailenin bir parçası oluyorsunuz, hepsini ayrı ayrı seviyorsunuz. durmadan kendini öven, kardeşi işini ve eşini kaybetmiş bla bla bla iken onun tam tersi olan mükemmel abi jake'a inanılmaz bir antisempati geliştirirken, aslında mükemmelliğin iyi bir kardeş, arkadaş vb. olmaya engel olmadığını, bu insanların da var oluş amacının, eksiklerinizi yüzünüze vurmak olmadığını da görüyorsunuz. o da öyle biri işte. pat öyle biri, tiffany öyle biri, tiffany'nin mükemmel bir anne ve eş olan ablası da öyle biri. aslında herkesin "öyle biri" olduğunu kabullenip "ben de böyleyim" diyebildikten sonra çoğu şey çok daha kolay. baba robert de niro ve tayfasının dans müsakabasının yapılacağı salona koştukları sahneler, kriz ve atak sahnelerinde anne babanın çaresizliği, her gelişinde "vah yine götürecekler" dediğim danny'nin dahil olduğu dans sahneleri ve pat ile tiffany'nin efsanevi dans performansı en harika sahnelerdi. yazan çok iyi yazmış, yöneten çok iyi yönetmiş, oynayan çok iyi oynamış. emeklerine sağlık. ek: lincoln'ün karşısında en iyi erkek şansı çok az ama, en iyi yardımcı kadın, en iyi yardımcı erkek, ve en iyi kadın oyuncu dallarında ödülü kapmasını temenni ederim. --- spoiler ---
--- spoiler --- dansları da duygudan duyguya geçti, tıpkı ilişkileri gibi. --- spoiler ---
insan, oscar adayı filmleri sırayla izlemeye başladığında, her birinden belli bir standart bekliyor ister istemez. bu film benim bu yöndeki beklentimi karşılayamadı ne yazık ki. biraz hayal kırıklığına uğradım açıkçası. zira yönetmenin çok beğendiğim bir önceki işi the fighter nedeniyle, silver linings playbook'tan ümitliydim. bir de üstüne çeşitli ödüllerden aldığı adaylıklar eklenince iş ciddiye binmişti. ancak izleyince sadece hoş bir filmden öteye gidemediğini gördüm. güzel oyunculuklar, hoş tınıyan müzik ve şarkılar, eğlenceli, keyifli bir seyir ama daha fazlası değil. oscar'lık hiç değil.
oscarı almasının güç gibi görünmesi iyi bir film olmadığı anlamına gelmiyor elbette.. oscar filmleri izlendiğinde ağırlığı ile kendini farklı şekilde histtiriyor.. ancak kesinlikle oyunculukları ile çok beğendim.. bradley cooper, bipolar tanısı konulan hasta profilinde çok başarılı.. kitlendiği noktalarda bakışlarına oturan o anlamsızlık, mani ataklarındaki taşkınlık ve coşkunlukları çok başarılı yansıtılmış.. baba robert de niro'daki fanatizm ve obsesyon hali hem bipoların genetik geçişlerini göstermiş hem de film adına çok eğlenceli bir baba profilini perdeye yansıtmış.. ayrıca, jenniffer... çok güzelsin!
bana, --- spoiler --- gerçek aşkı bulacaksam delirmeyi göze alırım --- spoiler --- dedirten film olmuştur.
--- spoiler --- bugün filmde havada kalan detaylardan bahsedeceğim. önceki entrymde de belirttiğim gibi, bu kitap 10 birim aşksa, 3 birim "hayatı sikilmiş bir adamın hayata tutunuşu" idi. ama yönetmen sağolsun, 4 birimlik filmin 3 birimini hiç etmiş. neyse; 1. filmde, pat'in deliliği yeterince işlenememiş. hatta hiç işlenememiş, geçirdiği bir sinir krizi dışında. bunun en büyük sebebi de, önceden de belirttiğim gibi, iç ses kullanılmamasıdır. pat, kitapta "kötü anıları hatırlamayan" bir delidir. o yüzden, nikki'nin onu boynuzladığını hatırlamak istememektedir. o yüzden, hiç kimse nikki'nin onu boynuzladığından bahsetmez. o yüzden, pat her şeyi nikki'yi geri kazanmak için yapar. yani filmdeki gibi sümsük bir karakter yoktur kitapta. onu boynuzlayan karısını geri kazanmak için götünü yırtan bir sümsük yoktur yani. deli bir karakter vardır, geçmişini hatırlamak istemeyen bir deli. bunu oturtalım önce. 2. nikki takıntısı hiç işlenememiş filmde. bunun sebebi de, karakterin deliliğinin hiç işlenmemiş oluşu. pat, kitapta 3-4 cümlesinden birinde nikki'den bahseder. "üst vücut çalışmalıyım, çünkü nikki gelişmiş üst vücutlardan hoşlanır." "tiffany'ye bugün güzel olduğunu söylüyorum, çünkü nikki ile ayrılık süremiz bittiğinde, doğrucu biri olmaktansa nazik biri olacağım." gibi her şeyini ama her şeyini nikki'ye adamış bir deliyle karşılaşıyorsunuz. bu da size tüm kitap boyunca 2 şey düşündürüyor; a. nikki diye biri yok, olamaz çünkü böyle mükemmel bir aşk olamaz. b. demek ki karakter şizofren. bu da kitabı okurken insana zevk veriyor. --- spoiler --- şimdi, devamını da yazacaktım ama yazarken sıkıldım. biraz da sinir oldum. ama yönetmen baya baya sikmiş kitabı, bunu rahatlıkla söyleyebilirim. benim tavsiyem, kitabı okumanız. zaten 300-400 sayfa bir şeydi, puntosu da gayet büyüktü. ben 2 günde bitirmiştim, siz 1 günde bile bitirirsiniz.
sanırım bu yılın oscar adaylarının en zayıf halkası olan film. oscar'da birden çok adaylık alıp bu filmden daha kötü olanı var mıdır bilemiyorum fakat hiç sanmıyorum. filme akdeminin hangi akla hizmet tam 8 kategoride* adaylık verdiğini anlamak güç. resmen 2012'nin balon gibi şişirilmiş, boş beleş filmlerinden biri. adam sandler filmlerinden daha orijinal nesi var bu filmin anlayan varsa anlatsın lütfen. baştan sona kadar tüm romantik-komedi klişelerini dibine kadar kullanmaktan geri durmamışlar. bradley cooper'ın bir çok ödülde en iyi erkek oyuncu kategorisinde aday gösterilmesi ise başlı başına saçmalık. yine de tüm bu olumsuzluklarına rağmen filmin iyi yanları da yok değil. örneğin; jacki weaver ve jennifer lawrence filmde ışıl ışıl parlıyorlar.
yakışıklı bipolar bir oğlumuzla, çok güzel akıllı-deli bir kızımızın aşk yolculuğuna çıktıkları bir film. romantik film severler için doğru bir karar. --- spoiler --- kimi sevişmeyi beyniyle yapar, kimi ise sadece cinsel organıyla. nikki ile tiffany arasında ki en büyük fark budur. --- spoiler ---
film için yazıyorum tamamen... misler gibi bir kendini iyi hissetme filmi. biz bir grup kız çocuğu ulan ne güzel bir aşktı şeklinde bir yanımız buruk bir yanımız hop hop oynayarak çıktık. tam bir romantizm... bradley cooper'ın her çektiğini zaten izliyorum, ama bir oscar çıkaramaz buradan o ayrı. jennifer desen şapşahane, ve de kendisini acayip kıskanıyorum. ama filmin en tatlı insanları anne, baba ve hintli doktor olmuş. her olayın her olaya bağlanması fıstık gibi: kumandalar bir yöne bakarsa, mendil orada olursa, pat o sandalyede oturursa üstelik bir de o formayı giyerse kesin kazanırız. öyle güzel duygularla çıktık ki filmden, birkaç kez daha izlemeden sakinlemeyeceğiz gibi... kitabı okuduktan sonrası ayrı bir entirinin konusudur elbet.
sanırım filme aşık oldum. kız olsa filme evlenme teklif ederdim. bu sene benim oscar'ım silver linings playbook'a gidiyor.
bence yılın en güzel filmlerindendi. çok şahane demiyorum ama güzel. sakin bir film. karakterler sakin değil ama film sakin. yönetmen ben burdayım diye bağırmıyor, rahat bırakıyor sanki herşeyi ki güzelce aksın. erkek filmi hiç değil, aslında kadın filmi olarak da biraz sıradışı, hatta biraz da eksik tarafları var ama zaten eksikliklere rağmen yürütülebilen şeyler üzerine bir film, o yüzden kendini sevdiriyor.
beklediğimden fazlasını bulduğum film. diğer yorumlarla birlikte kitabını okumak için sabırsızlanmaya başladım. çok fazla yerinde akıllı / deli çatışmasında kime hak vereceğime karar veremedim. --- spoiler --- pat: the world is hard as it is guys, it's fucking hard as it is, can somebody say "hey let's be positive, let's have a good ending to the story. pat: i will apogolize in behalf of ernest hemingway --- spoiler ---
--- spoiler --- • filmin kısmen başlarındaki "benle yatabilirsin" sahnesinde, olumsuz cevapla beraber gelen "ben evliyim! ben de! hayır seninki farklı bir durum, kocan öldü." sonrası gelen tokat. • pat koşarken, tiffany'nin aniden "hey!" diye yanında bitip pat'i korkutması. • burası benim güzergahım, hayır benim tartışmaları. tartışırken pat'in yola tükürmesi ve bunun üzerine manyak tiff'in pat'e tükürmesi.* • ve ardından tiff'ten kaçma umuduyla pat'in aniden yön değiştirip koşmaya başlaması, ancak bir süre sonra tiff'in yine bizimkini yakalaması. • ve biraz sonraki "slut idim değiştim" konuşması. • yemeğe çıktıklarında pat'in tiff date olarak algılamasın diye uyduruk bir şeyler yemesi. tiff'in bunu da hafifçe sorgulaması... ve biraz sonra "mektup fikri" ile pat'i yemlemesi. • yemek sahnesinde; kısa süre sonra tiff'in çıldırması. embesil polisin gelişi ve bu sefer tiff'in pat'e kıyamayıp, polisten kurtarması... • pat'in kapıya gelen talibimsiyi kovması, bunu yaparken tiff'i övmesi ve tiff'in bunu kapı arkasından duyması. • bu sefer de mektubu almak istemeyen tiff'in pat'in yanından hızla geçmesi... sonrasında pat'i dans partneri olmaya zorlaması. • pat'in arkadaşının durmadan klinikten kaçması ve geri götürülmesi. • evdeki maç uğurları. • sonraları pat'in mektubu tiff'in yazdığını geç de olsa anlaması. • dans gecesi, nikki'nin tipsiz tipsiz ve garip bir şaşkınlıkla bizim çifti izlemesi. • tiff'in, pat nikki'yle barıştı sanıp salondan ayrılması ve ardından pat'in çıkıp tiff'i yakalaması. • bu sefer tiff'e yazılan mektup ve arzu edilen kavuşma ve mutlu son!!! • ve ve ve tabii ki de jennifer lawrence yukarıda yazdıklarım* ve bunların yaşandığı sahnelerin güzel bir şekilde uygulanmış olması, bu filmi oldukça keyifli bir film haline getirmeye fazlasıyla yetiyor bence... --- spoiler ---
güzel bir film, başarılı oyunculuklar. eğlenceli karakterler, güzel geçen iki saat. başroldeki iki karakteri de çok severim. rollerine de çok yakışmışlardı. homeland de claire dannes in bipolar şovundan beridir bu hastalığa aşinaydık. sağ olsun bradley cooper da iyi kotarmış. her karakterin ayrı bir sorunlu olması ama kabağın bizim ikiliye patlaması, aralarındaki enterasan ilişki, dans, maç muhabbetleri, totemler falan.. izlemesi keyifli bir filmdi. sonu tabii ki belliydi ama zaten sonunu merak ederek izleyeceğiniz bir film olamazdı bu, andan keyif alacağınız bir film kendisi. akışına bırakın kendinizi, bazı klişelere gözlerinizi yumun, ve yumulun.. keyifli seyirler.
--- spoiler --- klişeden kurtulamamış bir romantik komedi. ikisinde de piskolojik bozukluk olunca, nikki'nin aslında varolmadığını, tiffany'nin nikki olduğunu filan düşündüm, böylesi daha iyi olabilirdi. en çok sevmediğim yanı tiffany karakterinin zorla pat'i aşık etmesi. madem aşıksın bir kere "seni seviyorum" diyebil kevaşe. ulan adam 1000 kere ben nikki'yi seviyorum, evliyim dedi. kızların bu şekilde asılmalarına uyuz olduğum kadar başka bir şeye uyuz olmam gerçekte de. tam bir kezban portresi çizdi yani. pat'in yerinde olsam o ikinci koşuşta uçan tekmeyi basmıştım. tiffany karakterini bir yerden yaklamaya çalışıyorum, ı ıh, belki memişlerinden ? ahah. pat'leştim resmen. yok işte yok. bi de şu karaktere aşk hikayesi yazmışlar yahu. bi lafım da pat'e. bütün film boyunca, "nikki de nikki" diye inledin lan şıpsevdi. dirty talk'a, iki memeye aşk mektubu yazdın, çok şahane abazaymışsın. böyle naled romantik komedi olmaz olsun. --- spoiler ---
aşık olunacak kadar muhteşem, david o. russell'ın kamera arkasındaki meziyetlerine kalemini de kattığı, bence senenin en iyi filmi. son zamanlarda stranger than fiction ile beraber izlediğim en iyi romantik komedi filmi. jennifer lawrence'a bir kez daha aşık oldum. bradley cooper'ın oyunculuğu karşısında ibret aldım. robert de niro'ya söyleyecek bir söz bulamadım. chris tucker'ın kısa da olsa her zamanki gibi komik performansına bayıldım. izleyin, izlettirin. http://cultcritics.blogspot.com/…playbook-2012.html
aynı isimli romanı da bulunan film. film için konuşursak, uyarlamadan ziyade esinlenme gibi kalıyor, çünkü kitabındaki kurgu ve hikaye filme aynen yansıtılmamış. sevgili davido senaryoyu yazarken kitabın hikayesinin ana fikrini alıp, hikayeyi yeniden kurgulayıp beyaz perdeye aktarmak istemiş ve sonuçta ortaya eli yüzü düzgün bir şey çıkartmış. ancak kitabı okumayan birinin daha çok keyif alacağını düşünüyorum çünkü ister istemez karşılaştırma yapıyorsunuz.kitabı okuyanların daha çok keyif alabilmeleri için tavsiyem ise kitabı unutmaları veya dvd olarak çıkmasını bekleyip daha sonra izlemeleri.
bir kere benden bir bob dylan ve johnny cash klasiği girl from the north country şarkısının mükemmel kullanımı ve üstüne bir de goodnight moon'u patlatması ile tam puan almıştır. filme sıfır bilgi ve önyargı ile gittim. kısa sürede çok fazla ağır konulu film izlediğimden (bkz: #31527149), böyle hoşça vakit geçirtecek bir filmdi aradığım ve fazlasıyla mutlu ayrıldım sinemadan. özellikle sokakta geçen sahneler inanılmaz güzel kotarılmış. kısaca kimyası gerçekten tutmuş bir kadrodan sıcak ve güzel bir film ortaya çıkmış.
gitmeden önce acaba hakkında ne yazılmış diyerek sözlüğe baktığım, hakkındaki olumlu yorumları okuyunca bu akşam için gitme kararı aldığım film. bu kadar sevilen bir film neden henüz 2. haftasındayken bu kadar az seansta oynuyor orasıda ayrı bir çelişki.
açıkçası beni biraz hayal kırıklığına uğratan bir film oldu. dramdan çok romantik komedi tadında, öyle çok da oscarlık bir performans göremediğim, kiralayıp akşam izlemelik bir film gibi geldi daha çok. ki amerikan futboluyla ne kadar ilgili olduğumu merak edenler iletilerime göz atarak öğrenebilirler. philadelphia eagles'tan da desean jackson'dan da bir hayli haberim vardı filmden önce. genel olarak eğlenceli, sıkıcı olmayan ama bir sonraki sahneyi kestirmenin oldukça kolay olduğu klasik bir amerikan romantik komedisi.
geçtiğimiz sezonda hollywood'dan çıkan en sevilesi ve sempati duyulası yapımlarından. yönetmenin öyle pek bir iddiası yok, uzun yıllarca unutulmayan bir film yapma çabasına girişmiş gibi de gelmedi bana. zaten bu da silver linings playbook'un bu kadar sevilip sayılmasındaki en önemli faktörlerden biri olmalı.
konusu hakkında hiçbir şey bilmeden gittiğim film. imdb puanı ve aldığı ödüller beklentimi epey yükseltmişti. seyirlik bir filmmiş oysa ki.
kitabını okumadan izlediğim için beğendiğim delice bir aşkın filmi. aralarındaki onca yaş farkına rağmen jennifer lawrence ve bradley cooper ın kimyası çok tutmuş. tüm oyuncuların performansları mükemmeldi ama özellikle pat çok güzel canlandırılmış. daha önce sadece hunger games de izlediğim için sanırım ben jennifer lawrence'ın bu kadar güzel olduğunu bilmiyordum, bayıldım kendisine. bradley cooper'da sanırım takım elbisenin en yakıştığı adamlardan bir tanesi,diğer filmlerine göre çok kısa süre giydi ama olsun. --- spoiler --- totem olayının bu kadar ciddiye alınması beni çok eğlendirdi. dans sahneleri de çok güzeldi. özellikle yarışmadaki dans tekrar tekrar izlenesi olmuş. yarışma sonucu açıklanınca bizim tayfanın tepkisine kahkaha attım. --- spoiler ---
--- spoiler --- izlediğim hiç bir filmde başroldeki çiftin öpüşmesini bu filmdeki bu kadar istemedim, beklemedim. --- spoiler --- filmde son dönemin yükselen isimleri biraraya gelmiş, çok da iyi olmuş. jennifer lawrence a yeni hayranlar kazandıracak film, hollywood da daha önce işe yarayan bir formülü kullanmış, psikolojik sorunları olan başkarakter, ilgi çekici ailesi, drama ve komediyi aynı anda başarıyla harmanlayan bir senaryo. little miss sunshine da işe yaramıştı. son söz, izlenmesi gereken film.
herkesin izleyebileceği eğlenceli bir romantik dram, kitabını okumadım ve film bana biraz abartılmış gibi geldi. kitabı okumama rağmen hikaye senaryolaştırılırken önemli bir şeyler atlanmış hissine kapıldım; oyunculuklar başarılı (özellikle jennifer lawrence) ama diğer karakterleri çok zorlamamışlar sanki... --- spoiler --- totem olayı öyle yoğun işlenmiş ki biraz daha işlense filmin türüne fantasy de eklenecek. --- spoiler ---
daha ilk sahnede insanı çeken ve bitişe kadar bırakmayan film. mükemmel mi? hayır ama iyi bir grup oyunculuğu, oyuncuların alanını genişletmek için kendini geri plana atan bir yönetmenlik, güzel diyaloglar ve jennifer lawrence var. robert de niro fazla zorlanmasa da birkaç senedir verdiği en iyi performans (ve galiba rol aldığı en iyi film) buradaki. neredeyse her klişe sahneye ya harika soundtrack'ten bir şarkı, ya da iyi tasarlanmış bir sahneyi denk getirerek kendini toparlayan filmlerden biri, özellikle goodnight moon o sahneye çok yakışmış. bir de jennifer lawrence harika, oscar'ı alsın bence. cenifır demiş miydim?
bu film bir hollywood klişesi değilse, başka hiçbir film değildir. tüm problemlerin klişelere bağlanarak çözülmesi beni filmden soğuttu. filmin finali bitişe 1 saat kala kendini belli edince kalan dakikaları izlemek için tek sebebim oyunculukları görmek oldu. ayrıca, birkaç yerde devamlılık hatası vardı ki çok fazla göze batıyordu, yıllardır şu sinema endüstrisini yönetiyorsunuz, şu tip hataları yapmayın gözünüzün yağını yiyim. --- spoiler --- filmin devamlılık hatalarıyla ilgili gelen mesajlar üzerine edit: filmdeki devamlılık hataları: - tiffany, nikki'nin yazdığı mektubu pat'e verdiğinde kolyesi önünde, pat mektubu okuyup çıkarken, kolyesi boynunun arkasına dönmüş. - filmin başında arkadaşının evine gittiğinde o formanın üzerine ceket giymişti. evden çıkarken yoktu, sonra yolda yürürken gösterirlerken vardı, tiffany yanına gelip ona sarıldığında tekrar yoktu. - robert de niro o sırada oynanan maçın skorunu 27-10 diyor ama filmin sonuna doğru tiffany o maçın skorunu 14-7 olarak söylüyor. - tiffany, pat'ın spor ayakkabısını bantlıyor, ama sonraki sahnede ayakkabı bantsız. - pat ve tiffany dans edecekleri yere geldiklerinde el ele tutuşuyorlar, tiffany solda, merdivenleri çıkarken sağda, merdivenleri çıktıktan sonra tekrar solda duruyor. --- spoiler ---
8 dalda oscara aday olduktan sonra filmden bir orjinalite bekleyerek izlemeye giden arkadaslara bastan uyarim, sadece oyunculuklari ortalamanin uzerinde olan seyirlik bir hollywood romantik komedisidir kendisi. hikayesi daha once bircok kez islenmis, vasat bir romantik komedide gorebileceginiz cogu sahne mevcut kendisinde. --- spoiler --- esas oglanin evliligi karisi onu aldattigi icin bozulur. bunun uzerine terapiye baslar, isini vs. kaybetmistir. sonra kendisi gibi deli dolu bir tipe denk gelir, onunla vakit gecirmeye baslar ama filmin son anina kadar karisini kazanmaya calismaya devam eder. filmin sonunda karisini elde etmek icin bir sans dogmustur sonunda ama o da ne? esas oglan coktan kendisini kaptirmistir diger kiza, tabi o son ana kadar hic dillendirilmemistir bu olay. ilk baslangicta basroldeki ikilinin tripleri & muabbetleri iyiydi aslinda, buna robert de niro'nun karakterini de eklersek hersey gayet guzel gidiyordu ilk yarida. ama tabi hollywood dehasi senaristlerimiz dayanamamis, guzel baslattiklari bir seyi kliselerle bezemeyi ihmal etmemisler. hangimiz tahmin etmedik girdikleri iddiayi ucuucuna kazanacaklarini veya esasoglanimizin eski karisiyla konusmaya gittigi zaman aslinda artik bisey kalmadi diye konustuktan sonra diger manitanin pesinden kosturmacaya girecegini? hikaye bu kadar gostere gostere gittikten sonra tat tuz hicbirsey kalmiyor ki. birkac arkadas kitabindan bahsetmis, baya da dem vurmuslar icine etmisler diye. verdikleri ayrintilari okudum ve gercekten kitaptaki sekilde sunulabilseymis o zaman bambaska olurdu dusuncelerim ama yok illa ki hic etmek lazim elde olan guzel seyleri de. ilgili entrylerden birisi: (bkz: #31711687) --- spoiler --- neyse, oscarda 8 adayligi olmasa bu kadar elestirmezdim klasik romantik komedi diye. hatta daha fazla bile hosuma gidebilirdi ortalamanin biraz ustunu tutturabildikleri icin. ama cok zeki akademimiz ne gormuste 8 dalda aday etmis bilemedim. amerikan propagandasi da yok ki halbuki? dipnot: bradley cooper helal olsun.
bazı filmler vardır ya işte bu film o "bazı filmler" den. film romatik komedi ama keşke izlediğim her romantik komedi böyle olsa... neyse işte ben çok sevdim bu filmi. salak görüntü yönetmenine rağmen sevdim. bazen resmen sıçmışlar gibi geldi ama yine de güzel bir film.
film güzeldi hoştu da keşke sonu o kadar klişe olmasaydı. fazla zorlama geldi. oyunculuklar çok iyiydi, senaryodan çok oyuncular sayesinde ilerliyordu zaten. bradley cooper inanılmazdı. kendisini hiç sevmeyen bir arkadaşım, bu filmden sonra hayranı oldu. https://twitter.com/…aine/status/291072924725673984 reyiz'in bir romantik komedi filmini beğenip destekliyor olması, hayata dair gülümseten detaylardan biri benim için. gerçi sırf hey big brother şarkısını keşfetmemi sağladığı için bile severim bu filmi.
kesinlikle sıradan olmayan, bir romantik-komedi olmasına rağmen dolu dolu bir şeyler söyleyebilen bir film olmuş. ilk olarak filmdeki 3 önemli oyuncuyu zaten hayranlıkla izliyorsunuz, baştan aşağı canlı birer karakter olarak resmen yaşıyorlar ve yaşatıyorlar. jennifer lawrence'i zaten winter's bone'dan severiz. robert de niro'ya çatlak baba rolü inanılmaz yakışıyor. özellikle birkaç sahnede kendini aştı, yer yer güldürdü yer yer hüzünlendirdi. bradley cooper ise bu filmden önce erkekler olarak kıskandığımız yakışıklı piçti. şimdi saygı duyulan oyuncu mertebesine yükseldi gözümde. --- spoiler --- filmin başarılı olmasında karakterlerin bu kadar sağlam yaratılmasının dışında hikayesinde sorgulatan detaylar olmasıydı. mesela adam akıl hastanesinden dışarı çıkıyor, dışardakilerin delilikleri kendisinden geri kalır değil. en normal görünen evli-mutlu-çocuklu adam bile acayip sorunlu aslında ama içinde tutuyor, dışardan her şey süper görünüyor. etkileyici sahnelerden birinde robert de niro'nun uyuyan adamı uyandırıp küçükken onunla çok vakit geçiremediği için özür dilemesi ağlaması küçük bir detay da olsa çok şey anlatıyordu bana göre. karakterlere dair, hayata dair, tüm ebeveyn çocuk ilişkilerine dair vs.. bir de yine robert de niro'nun röportaj yapmak isteyen çocuğu kovalayarak "o kamerayı kafanda kırarım sonra da kafanda kamera kırılması nasıl bir duygu diye seninle röportaj yaparım" demesi, çocuğun gülmemek için kendini zor tutması sırasında yarılmamak elde değil. bir de filmde aşk var diye ve hollywood filmi diye illa ki klişelerle dolu bir romantik komedi olcak diye bir kaide olmadığını bu film kanıtladı. çünkü film klişe romantik komedi matematiğine göre ilerlemiyor. tanışma-sevişme-kavga etme-tekrar barışma-happily ever after ezberi ile gitmiyor. evet öpüşüyorlar filan ama o zaten olmasa da olurmuş çünkü o noktaya gelene kadardı zaten filmin güzel kısmı. --- spoiler ---
pat ve tifanny isimli iki psikolojinin anlatıldığı film. --- spoiler --- kocasının ölümünden sonra hayata tutunamayan sorunlu bir kadın ve karısının onu aldatması üzerine geçirdiği o kadar tedaviden sonra bir yandan hayata tutunmaya çalışan ve ona hayatı zehir eden karısını hala seven bir adam. bir akşam yemeğinde bir şekilde tanıştırılıyorlar ve normaldir ki aralarındaki yakınlaşma bir nefret ile başlıyor. bu çok sağlam bi' sinyaldi zaten filmin başında verilen. iki sorunlu ruh. ikisi de normal bir insandan farklı ve ikisi de birbirine çok paralel, hatta aynı gibiler. görsellerle konuşursak film şöyle; pat nikki'ye olan nefretle çevrili aşkını dans pistine çıkmadan gözlerinde gösteriyor. evet, tek bir şey olsa pat çektirip gidecek zaten nikki'den, bekliyor heyecanla. tiffany çok aşık pat'e. onun gözlerinde en çok özlediği duygu var hep. fiziksel yakınlaşmanın duygusal olana yaptığı etki çok net. filmde mutuluğun resmi şu, aşkın da resmi şu. hayır, fotoğraf değil bunlar, dahi yönetmenin resimleri. --- spoiler --- yan rollerde şov yapan usta isimlerin katkısı da aşikar. de niro, tanrıya en yakın aktör sensin sanırım. ayrıca chris tucker'a da saygılar olsun.
--spoiler-- romantik komedi kategorisinde incelenecek bir film olduğunu düşünürsek tüm beklentimi fazlasıyla karşıladı.(dram diye de belirtmişler özünde yaşamlar dramatik olsa da komik işledikleri için dram diye nitelendirmek biraz abartı olur) kolay kolay aşk ve komediyi bir arada barındıran filmleri sevemez oldum. artık hemen hemen hepsi birbirinin tekrarı ve fazla sabun köpüğü... bu filmde duygularını uçlarda ifade eden iki iyi niyetli, ama ilginç insanın birbirlerinin yaralarını sarması ve aşkı yakalaması oldukça keyifli işlenmiş. sonunun klişe olarak mutlu son olması da benim isteğim ve beklentim. romantik komedi filmlerinde mutsuz son kabul edebileceğim ve hoşlandığım bir şey değil... filmde tif. ve pat. insanlara karşı patavatsızlık derecesinde doğrucu, ama bu insana "neden gereksiz yalanlar atıp yapmacık davranıyoruz?" sorusunu sordurtuyor. birinin saçı kötüyse kötüdür halbuki bizler mecburiyetimiz varmış gibi "ayy şekerim hangi kuaförde boyattın?" şeklinde garip sorular soruyoruz... tif. ve pat. böyle gereksiz mecburiyetler hissetmiyor. daha netler. dansa kesinlikle özendiriyor. bir an öyle bir dans odanızın olmasını, disiplinli şekilde her gün dans etmeyi ve bunu keyifle yapmayı vs. istiyorsunuz. yarışmadan 5 puan aldıklarında çığlık çığlığa olmaları, diğer insanların şaşkın durumu inanılmaz eğlenceli. filme ve oyunculuklara kendinizi o kadar kaptırıyorsunuz ki 5 puandan ötürü siz de çocukça bir coşku yaşıyorsunuz. oyunculuklara değinmişken devam edelim, oscar adaylıklarından da belli zaten, genelde bu tür filmlerde oyunculuk çok da ön plana çıkmaz vasattan hallice olur filmin güzelliklerinden biri de herkesin rolünde çok inandırıcı olması ve bu kısacık sürede seyirciyle bir bağ yaratmasıydı. film bir noktada ırkçılığa da değindi, ama biraz alakasız geldi. pat.'in son sahnede nikki'nin kulağına neler söylediğini merak ettim.*robert de niro'nun kameralı çocuğu kovalayıp tehditler savurduğu sahneye de bayıldım; ama etkili olmuş olacak ki tekrar gelmedi velet... --spoiler--
http://www.movieweb.com/…ybook-12-minute-featurette
türkiye'de +15 logosu ile gösterilen film. +15'lik ne var filmde valla özellikle dikkat ettim ama göremedim. belki de benim ahlaksızlığımdandır, bilemedim şimdi.
birisi kahpe, diğeri daha kahpe olan iki kadın arasında kalmış, karar vermeye çalışan, sonunda kendi gibi loser birisini bulan, imdbde 8.2 puanı almasına hayretler içerisinde kaldığım film. oyunculuklar bir numara, robert de niro hatrına izlenilebilir.
oscar için aday olduğu ödülleri sonuna kadar hak eden ve akademi bi piçlik yapmazsa çoğunu alacak film. jennifer lawrence siyah saçlarla bildiğin taş olmuş. bradley ile çok yakışan bir çift olmuşlar. sanırım beraber oynadıkları bi film daha var onu da en kısa zamanda izlemek lazım. film sanırım romantik komedi kategorisinden yürümüş ama bence komedi unsurları bu yönde biraz eksik kalıyor. özellikle ana karakterlerin hikayelerini baz alacak olursak dram bile sayılabilir. ben başta o gözle izledim daha çok aslında. romantik komedi olduğunu buradan öğrendim. --- spoiler --- tiffany'nın pat'ın babasına ayar üstüne ayar çektiği sahne filmin en eğlenceli kısımlarıydı. kadın filmin her anında yaptığı tüm hatalara rağmen bi an olsun ezdirmedi kendini. duruşuna hayran olmamak mümkün değil. herkes gibi bende pat sonlara doğrusu kevaşe karısının kulağına neler söyledi çok merak ediyorum. kitap da yazıyorsa biri paylaşsın öğrenelim. ben açıklayacaklarını düşünüyordum. normalde bu tarz filmlerde başrol kaybetsin, kötü sonla bitsin hepsi morarsınlar diye izlerim ama bunda son 20 dk. resmen dua ettim her şeyin yolunda gitmesi için. bradley cooper'a nip tuck dizisinde oynadığı karakterden dolayı zaten sempatim vardı ama bu filmle kendini aşmış resmen. saçma sapan yan rollerden bu hızla geldiği nokta inanılmaz. filmin başında tiffany'ı reddettiği sahneyle taylor swift'e yapacaklarının mesajını vermiş bence.* --- spoiler ---
filmin sonuna doğru pat'in nikki'nin kulağına konuşması feci şekilde lost in translation'ı hatırlattı.
belki öyle çok aksiyonlu, şaşırtmacalı, magic mind trickli bir film falan değildi, lakin günlük hayatlarımızda olabilecek bir senaryoyu dışarıdan bir gözle gözlemleyebilme fırsatı vermesini çok beğendim. ayrıca bradley cooper ve jennifer lawrence'ın oyunculuklarını çok beğendim. taylor swift'in bu filmi izleyip de bradley'e teklif etmesi çok şaşırtıcı değil yani, adam gerçekten mükemmel film boyunca. (bkz: bradley cooper'ın taylor swift'i reddetmesi) bradley ve jennifer'ın kimyaları çok güzel uymuş, gerçekten de insan aralarında birşey olsun istiyor ama bradley cooper böyle haberleri yalanlayıp, jennifer'ın kardeşi yaşında olduğunu söylemiş. adam yaşa takmış mı ne? ama ikisi de ayrı ayrı taş olmuşlar, hele jennifer ablacım ne yapmışsın sen? kahve saçı çok yakıştırmasam da azıcık albenisini götürmüş ama fizik olarak muhteşem bir noktaya ulaşmış. bu arada trajikomik bir film. yani aslında komik olmaması gereken yerlerde kahkaha attırıyor. güldürürken düşündüren cinsten. eğer azıcık asabi bir tipseniz, filmde abartılı asabi insanların dışarıdan nasıl gözüktüğünü görüp hayatınıza bakış açınızı bile değiştirebilir. yalnız kimse mükkemmel bir aşk filmi, zırıl zırıl ağlatan bir film niyetiyle gitmesin pişman olur. eğer gözlem yapmayı insan psikolojilerini, davranışların sebep sonuç ilişkilerini inceleyen merak eden biriyseniz farklı bir olaylar bütünü önünüze sunarak size bu konudaki düşüncelerinize yeni düşünceler katabilir. --- spoiler --- pat'ın nikki'ye ne söylediğini ben de çok merak ediyorum açıkçası. filmin başından beri çalan pat'in düğün şarkısının pat düşünmeyi bırakınca arka fondan kalkması çok hoş bir detaydı. sevdim. bir de hoşlaştığım ve hoşlaşmadığım iki nokta var. pat ve tiffany'nin birbirleriyle kurdukları bağ ile iyileşmelerini ve ruh hallerinin düzelmesini hatta pat'in konuşma hızının bile yavaşlaması güzel bir düşünce olmuş. ama filmin başında birbirlerine ultra dürüst olan iki insanın sonlara doğru bu dürüstlüğü kaybedip ikisinin de bir süre duygularını saklamasından hoşlanmadım. yani illa romantiğe bağlayacağız diye orada biraz sıçmışlar bence. nasıl olmasını tercih ederdin derseniz, mesela bu mektup olayı olmasa tiffany pat'ten hoşlandığını daha önce açık açık söylese ama pat aklını nikki'den alamasa ama nikki onun dansını izlemeye geldiğinde onu gördüğünde aslında eskisi gibi hissetmediğini fark etse ve tiffany ile dansı sonrası aslında ona aşık olduğunu görüp onun aşkına karşılık verse, çok daha güzel olmaz mıydı? --- spoiler ---
izleyiciyi sıkmadan sonuna kadar kendini izlettirebilen güzel bir film. ulan bu film oscara adaymış şimdi şapkadan tavşan çıkaracaklar umuduyla gitmeyin. oyunculuklar 10 numaraydı ayrıca.
--- spoiler --- büyük ihtimal karısının kulağına kendine güvenen bir şekilde boşanmak istediğini fısıldadı. --- spoiler ---
juno'yu izledikten sonra her sene kendi çapımda bir "bu senenin juno'su" filmi belirliyorum. galiba 5 yıl olmuş... bu bir 'kendini iyi hissetme/feel good movie' kategorisi aslında. ne bileyim geçen sene the artist'ti (gerçi o biraz bu konseptin dışında ama sonuçta kendimi iyi hissettirdiği ve bu kategoriye girebilecek başka bir film izlemediğim için yine de bu listede - geçen sene bu açıdan biraz kısırmış sanırım, şimdi farkettim), bir önceki sene up in the air, daha önce the kids are all right, ondan önce de happy go lucky mesela. tamamen subjektif, tamamen bende bıraktıkları hissiyat açısından değerlendirdiğim bir film kategorisi işte... neyse, bu filmin tanımını da bu senenin juno'su olarak yapmak istiyorum. böyle acaip bir plot, bir aksiyon, bir ders verme, ders alma, tarih, görsellik, şaşaa filan yok. günlük hayatta karşılaşabileceğiniz birtakım durumlar - belki kendi gündelik hayatımızda değil ama gayet olası durumlar yani-. hikaye o kadar dozunda ve yönetmen o kadar iyi ki oyuncular da en üstün performanslarını ortaya çıkarma fırsatını buluyor. sanırım bu film çekilmeseydi bradley cooper'ı daha farklı bir şey çıkana kadar hangover'daki haliyle hatrlayacaktık. dipnot vermeden ve bir soru sormadan da geçemeyeceğim. ryan gosling nerelerde ve neden bu filmde oynamamış? yani oynayacağından veya bu rol ona teklif edildiğinden değil ama niyeyse bir şekilde film boyunca bradley cooper'ı - rolünün hakkını sonuna kadar, hatta oscar'lık bir performansla vermiş olsa da - çakma ryan gosling gibi görmekten kendimi alıkoyamadım. niyeyse ryan'ı pek bir yakıştırdım bu role. sanırım gitsem iyi olacak ryan kalp kalp kalp... :)
benim çok hoşuma gitti bu film. hani jennifer sağlam hatun, film güzel film, pek alakalı olmasa da bana biraz başka dilde aşk filmini anımsattı. ha ne alaka diyecek olursanız, zor geldi şimdi açıklaması. belki başka bi ara anlatırım aradaki bağı kuramayanlara. * en çok sevdiğim sahne, en sonda koltukta adam otururken hatunun gelip kucağına oturması, öpüşmeleri ve adamın hatunun ayağını okşaması... hani ben de çok severim çok da yaparım böyle bişeyi, belki de ondan.
teknoloji çağında mektup gönderenin derdine düşmüş adamın hikayesi. bu arkadaşım ipoddan video izlemeyi biliyorsun, görüyorum ki bilgisayar kullanabiliyorsun o zaman skype yükle üç kuruş da kredi al istediğin numarayı ara. ya da direk email at lan essogluessek, işten bu kadar mı zor. bunların açıklaması belki kitapta vardır da filmdeki sistemde bir açıklama olduğunu sanmıyorum. iyi ve biraz farklı işlenmiş bir romantik komedi film, jennifer en son izlediğimiz hunger games den iyi bir performans vermiş, saçı gözü de siyaha boyayın sorunlu karakteri yansıtması kolaylanmis. bradley de en işte, neden yağmur adadaki dustin hoffman muamelesi çekildiğini anlamadım, robet baba da herzamanki tadında ne eksik ne fazla. abartilacak ve oscar için favori veya aday olacak film değil ama oluyor işte bazen böyle şeyler.
dün akşam izlediğim film. şayet '' bipolar bozukluk '' la ilgili tek kelime bir şey bilmiyorsanız, ana karakterin karısına olan takıntısını, gecenin 3'ünde ev ahalisini uyandırıp '' video kasetini '' aramasını, taşkınlıklarını vs vs vs anlamazsınız. filmin bu yönleri size saçma bile gelebilir hatta. gerçekçi bir film geldi bana, ben severek izledim. filmde geçmemesine rağmen tıffany'nin de bipolar ya da borderline bir yapısı olduğunu hissettim ben; olmayada bilir, ama sadece '' depresyon '' geçiren bir insan, o dipten çıkmak için '' gelişigüzel '' cinsel ilişkiler yaşamaz; mani dönemindeyse ya da borderline ise daha çok yaşabilmesi yüksek bir mefhumdur bu rahatsızlıktakiler için. neyse bu kadar kişisel yorum yeterli sanırım. dediğim gibi; filme ben bu yönden bakıp, zaten epey de bilgim olduğundan dolayı - parça parça olsa da - filmdeki karakterler daha '' normal '' ve karşılaşılabilecek düzeyde geldi bana. sıcak ve samimi en azından. tıffany'e bayıldım, bazı yerlerde kendime benzettim ( gülücük ), hatta dedim ki '' pat gibi biri niye benim karşıma çıkmadı ki hiç?'' sahi; bipolar biriyle olmayı hep istemişimdir; '' el akıllıya, ben deliye hasret '' misali... dönsün gelsin beni bulsun. filmden çıkarırım bu oldu, evet, bu kadar düz, yontulmamış biriyim ben sanırım...( bol gülücük ) filmi gidip izleyin; keyifli ve güzel...ha oscar-lık mı? hayır, değil bence...
ah bradley ah! sonunda oscar adayı oldun ya, hem de böyle bir filmle, öpüyorum her yerinden. efendim, film son yıllarda yapılmıiş en iyi romantik-dram olmuş ki bu sebeple amerika çok sevip ödüllere, adaylıklara layık görmüş. gerçi oscar savaşında maalesef oyunculuklar ve yönetmenlik adına pek şansı yok ama belki robert de niro ismi ile bir ödül kazandırabilir filme. zira karşısında lincoln gibi amerika tarihini gömmüş bir film varken şansı yok ama seyircinin ödülünüm alabilecek düzeyde, arada kopukluklar olsa da. http://www.imdb.com/title/tt1045658/awards kanımca, senaryo akışı gayet iyi. filmin ilk 30 dakikasında mevzuyu ve gidişatı anlayamadığınız bir kara komedi türünde hareket ederken, bir and apik yapıp daha holywoodvari tarza sahip oluyor. ancak ilk 30 dakikada bradley cooper'ın performansını da gizliden gizliye bize göz kırpmıyor denemez. beni filmde en şaşırtan jennifer lawrence görüntüsü oldu. tüm film boyunca ben bu kadını nereden tanıyorum diye hayıflanırken bizim hunger girl imiş. bu benim gerizekalılıgım tabii. kıza ısınamamakla beraber benim en sevdiğim filmlerde oynaması bana bir işaret olmalı. roman uyarlamasında kendini kotarabilmiş bir film de diyebiliriz. popüler tipleri biraraya getirererk yönetmen doğru bir hareketle girmiş mevzuya zaten. ancak filmde benim sevmediğim tek bir eşy var. hız kontrolü yapılmamış filmde. birinci vitesten bir anda dördüncü vitese sonrasında da ikinci vitese geçişleriyle biraz kafa bulandırıyor. seyirciyi sıkmamak adına yanlış bir yol olarak görürüm bunu sinemada. her neyse, oscar adayları bu sene daha popüler ve gişe filmlerinden seçildi. adaylar arasında teknolojisiz, makyaj, mekan ve kostüm desteği olmadan sıcak ve tanıdık bir filmin diğerleriyle kıyaslanması biraz haksızlık olsa bile şansı yüksek olan filmler arasında, izlenmeli... --- spoiler --- filmin sonuna yaklaşırken evde yaşanan o sahnede çok büyük eksiklikler var. müthiş getirdikleri ve bir anda hız ve heyecan katan sahneden bir anda final dans sahnesine dönmesi kopukluğa sebep olmuş. gerçi film 2 saat kadar oldugundan yönetmen oraya da bir 20 dakikalık sahne eklemeyi lüzum görmemiş diyemeyeiz. sanırım yapım ekibi filmin süresinde kesintiye ugratmışlar zira öyle bir kopukluk filmde çok fazla yok. --- spoiler ---
kitabı olduğunu bilmediğime üzüldüğüm ve burada yazılanlardan sonra keşke ilk önce kitabını okusaymışım dediğim film. --- spoiler --- dans yarışmasına kadar oldukça durağan gitmesine rağmen esas oğlanla esas kızın ilan-ı aşk sahnesinde gözlerimi doldurmayı başarmıştır. ama ben o sahnede, pat'in eski karısının kulağına ne söylediğini bir şekilde tiffany'nin soracağını ve bizim de merakımızın giderileceğini düşünmüştüm. her şeye rağmen pek de oscar'ın damak tadına uygun bir film olduğunu düşünmüyorum. kötü film olduğundan değil, "tam oscar'a aday olacak türden bir film" dediğiniz filmler vardır ya, hani bir değişik olan, heh işte onlardan değil bence. bir de robert de niro hayranı biri olarak, her zamanki gibi filme tat katmış bence. yerim ben onun totemlerini:) --- spoiler ---
--- spoiler --- tiffany: hey! pat: what the fuck? i'm married! tiffany: so am i! pat: what the fuck are you doing, your husband's dead! tiffany: where's your wife? pat: you're crazy! tiffany: i'm not the one who just got out of that hospital in baltimore. pat: and i'm not the big slut!... i'm sorry... i'm sorry... i'm sorry. tiffany: i was a big slut, but i'm not any more. there's always going to be a part of me that's sloppy and dirty, but i like that. with all the other parts of myself. can you say the same about yourself fucker? can you forgive? are you any good at that? ---------------------------------------------------------------------------------------------------------------- tiffany: hey! pat: ne oluyor be? ben evliyim! tiffany: ben de! pat: ne halt ediyorsun? senin kocan öldü! tiffany: senin karın nerede? pat: sen delisin! tiffany: baltimore’daki hastaneden yeni çıkan ben değilim. pat: sürtük olan da ben değilim!... özür dilerim... özür dilerim... özür dilerim. tiffany: sürtüğün tekiydim ama artık değilim. bir yanım her zaman serseri ve edepsiz kalacak ama bunu da her yanım gibi seviyorum. sen kendin için bunu söyleyebilir misin pislik? affedebilir misin? bunu becerebilir misin? --- spoiler ---
--- spoiler --- bradley cooper & jennifer lawrence dans provasında. http://www.people.com/…/article/0,,20652122,00.html --- spoiler ---
manic pixie dream girl sendromuna karşı depressive pixie dream girl atağı ile gelmiş olan, güzel soundtrackli film***. --- spoiler --- tiffany'nin diner'daki masayı devirmesiyle başlayan sahneye istinaden; jennifer lawrence rol yapabiliyormuş. --- spoiler ---
yılın en iyi romantik filmi.
bradley cooper'ın çok yakışıklı, jennifer lawrence'ın çok güzel olmasının dışında pek bir özelliği olmayan, sıradan, hoş, seyirlik bir romantik komedi. amerikan futbolu ve totem muhabbetinin beni fazlasıyla baydığını söylemezsem içimde kalır.
bu filme 3 yıldız veren snop eleştirmenler ; sevgiye , seyirciye ne kadar uzaksınız ?
rastgele indirip izlediğim ve çok beğendiğim bir film. vakit geçirmek için birebir.
film sıcak, hikaye kısmen özgün, bradley reis döktürmüş, jennifer lawrence tam bir değişik. gel gelelim maalesef oscar'lık bir film değil. olsa olsa sevgiliyle izlenip sırıtılır. eş dost ne izleyek dediğinde önerilir falan. --- spoiler --- final sahnesinde pat, nikki'nin kulağına ne fısıldadı arkadaş merakımdan çatlayacağım. --- spoiler ---
hassas/hasarlı ruhlara dair son zamanlarda izlediğim en iyi film. (bkz: arıza hatun forever)
amour a yetişemediğimiz için girdiğimiz film. iyi ki de bu filmi izlemişiz, ben çok beğendim. --- spoiler --- eski karının kulağına ne dedin pat? bütün salon bunun merakından çatlayarak çıktık filmden. --- spoiler ---
gayet sıkıcı, zaman kaybı olan film. yazılanları okuyorum da kardeşim bir ben mi anlamadım bu filmi? iki arkadaş gittik, pat'in yaşadığı travmanın benzerini daha bir yıl önce ben yaşadım, hani bakacak olursak en çok benim pay çıkarmam lazım ama cııkkss.. yeminle bir bok anlamadım gelişen olaylar o kadar salak geldi ki filmden çıktığımızda arkadaşım şöyle beğendim, böyle beğendim derken şaşırdım burada yazılanlara baktım yine şaşırdım.. pehh
iki tane deli var, bunlar beraber koşuyorlar sonra dans yarışmasına katılıyorlar filan bitiyor zaten.
little miss sunshine havası yaşatmış filmdir. yol hikayesi olmasa da finalde yer alan yarışma ve aile ilişkileri ile little miss sunshine'a benzettiğim filmdir.
türünün süper örneği. bazı filmler vardır ya, hani hiçbir zaman gerçek hayatta karşılaşamayacağın şeyler gösterir sana; aynısını sen de yaşamak istersin, fakat sen ne o karaktersindir, ne de doğru yer ve zamandasındır. hayal kırıklığıyla, hatta bir dargınlıkla; ama hayranlıkla izlersin. işte bu o tarz bir film. psikolojik sorunları olan, aşırı derecede takıntılı, kendine hakim olamayan ve üstüne çöp poşedi giyip sokaklarda koşan bir adam olmayı bile güzel gösteriyor. ama bunun aynısı mesela bağcılar’da gerçekleşemez. gerçekleşse de öyle bir kadınla sokakta tanışamazsın. tanışsan bile o kadar açıksözlü ve güzel olamaz. güzel, kımıl kımıl, akşam güneşi gibi turuncu güzelliğindeki bu filmi ne gariptir ki bir pazar günü izledim ve hiç alakasız bir şekilde pazar günlerini sever oldum. hayal edemiyorum bir de zooey deschanel oynasaydı ne olurdu
son zamanların en iyi romantik komedi filmi denilebilir. umarım 8 dalda adayı olduğu 85. oscar ödül töreninden eli boş dönmez.
çok güzel bir film. hiç sıkılmadan izledim. güldüm, eğlendim, duygulandım. hatta sonuna doğru bir yerde içim titredi valla. --- spoiler --- eski karısının kulağına ne söylemiş olabilir allasen, tabi ki ben başkasına aşık oldum dedi özetle. artık daha iyi bir insanım, özgürsün falan gibi ek cümlelerle süslemiş olabilir ama kadına seni seviyorum diyecek hali yok, bunda merak edilecek ne var bu kadar anlamadım. lost in translation'u andırdığı bir gerçek ama orada söylenen şey gerçekten merak konusuydu, burada öyle bir şey yok --- spoiler ---
vasatın çok çok altında bir film. önce kendimden şüpheye düştüm başlıkta yazanları okuyunca, sonra içimden geçenleri aynen yazanları görünce rahatladım. yani her şeye klişe diyen sözlük ekibinin bu filmi yere göğe sığdıramaması çok ilginç. neyse ki gaza gelip sinemada izlemedim de, olan sadece 2 saatime oldu. diyaloglar anlamsız, hiç bir konunun hiç bir yere varmadığı, sonunun başından belli olduğu bir film. hayır imdb'de de 8.2'yi nasıl almış ya volver gibi bir filme 6'yı layık gören kullanıcıların eli niye bu kadar bol anlamadım. --- spoiler --- en sinir bozucu kısmı da, sanki nikki denen kadının hiç bir suçu yokmuş gibi ortalarda prenses gibi salınması. hayır sen kocanı aldatmışsın adamın evinde, hem de düğün parçanız çalıyor, pis kel sevgilin adama gitsen iyi olacak diyor, bu adam o adamı dövmeyip ne yapacaktı acaba? bir de restraining order çıkarmış allahım yarabbim ya. --- spoiler ---
bence --- spoiler --- nikki aslında aldatmadı kocasını, o da bir önceki komplo gibi hayaldi. --- spoiler ---
bastan söyleyim filmi çok beğendim. sonraki kısım spoiler içeriyor muhtemelen, demedi demeyin. yahu arkadaş, tamam bradley de aldatılabilir bir şey demiyorum ama o adam mı olmalıydı allasen! o kim o! kel, fodul, çirkin, idiot, pis gibi. gözünüzü seveyim aldatılan kişilerin daha güzelini bulamıyorsanız en azından aynı seviyede birileri olsun. yeminle daha çok üzülüyorum böyle olunca. (bkz: söyledim rahatladım)
tekrar yazayım: bunun kitabını okuyun. 300-400 sayfa ve büyük puntolarla yazılmış en geç 2 günde bitecek kadar sürükleyici ve güzel bir kitap. filmi beğendiyseniz hele, 50 kez okuyun. çünkü filmin 50-100 katı daha güzel, daha içten bir kitap.
--- spoiler --- tam seyirciye yönelik izleyenlerin yüzde 90'ının beğeneceği hollywoodvari bir film. ha bu girişle eleştirip, yerden yere vuracakmış imajı çiziyor olabilirim ama aksine ben de genel olarak beğendim diyebilirim. beğenmeme rağmen aman aman eşsiz ya da etkileyici bir film değil gözümde peki neden derseniz buyrun. öncelikle diyaloglar duyguların önüne geçmişti sanki. o kadar çok konuşma ve hareket vardı ki beni filmle bütünleşmekten sürekli alıkoydular. sanki biraz daha sakin ve az diyaloglu bir film olsa o ruh hali çok daha etkileyici olabilirdi diye düşünüyorum. kaldı ki izlediğimiz konu baya hassas aslında. ama film bunu mizahi bir dile vurmayı seçmiş. ben diğer türlüsünü tercih ederdim. mevcut akışıyla tamamen romantik komediye dönmüş film sanırım bu yüzden olsa gerek bir çok insan çok beğenmiş. halbuki başlangıcından sonra 50/50 tarzı biraz komik ama biraz da sarsıcı bir film olur diye beklemiştim. tamam hollywood yapımcıları anladık siz sessiz, sözsüz avrupa filmi kalıbında film çekmiyorsunuz prensip olarak da illa bunu klişelere bağlamanız gerekmezdi. diyeceğim şudur ki izleyin içiniz ısınsın, biraz da eğlenin hatta ben de eğlendim ama daha da ötesini beklememek gerekli. --- spoiler ---
filmden bir şey anlamadıysanız bu filmin suçu değil. tamamen sizin mallığınız. kusura bakmayın.
jennifer lawrence'in performansı sayesinde harika kitaplardan uyarlama berbat filmler kategorisini teğet geçen bir film.
bradley cooper, robert de niro gibi isimleri zevkle izledim ama filmi orta karar buldum. fakat sinemanın nesnel bir beğeni amacı taşımayan bir sanat dalı olmasından dolayı, bu filmi anlamayanlara, beğenmeyenlere de ''filmden bir şey anlamadıysanız bu filmin suçu değil. tamamen sizin mallığınız. kusura bakmayın.'' lafını kullanmak gereksiz kalıyor. hayır, anlamam yani, sen nasıl kendi görüşünü bu kadar üstün tutuyorsun da başkasının görüşüne mallık diyebiliyorsun?
imdb notunun nasıl 8'in üzerinde olduğu ve jennifer lawrence bacının bu rolle nasıl altın küre aldığı konusunda beni meraklara salan filmdir. (bkz: benim gördüğümü sen de görüyor musun)
--- spoiler --- david o. russell pat'ın karısının kulağına söylediklerini neden seyirciye bıraktığını açıklıyor. --- spoiler ---
david o. russell'ı bir clint eastwood olma yönünde ilerleten film. adam tıpkı clint gibi tüm oyuncularını parlatmakta usta. the fighter'da christian bale, melissa leo ve amy adams oscar adayı olmuş, bale ve leo ödülü kazanmıştı. bu filmde de 4 oyunculuk dalında 4 aday çıktı. belki sadece jennifer lawrence favori gözüküyor ama çok büyük başarı. bravo o. russell, devamını bekliyoruz. bir de, de niro, büyüksün.
bradley cooper'ı "yakışıklıyım ulan çok yakışıklıyım bana bakın nasıl da yakışıklıyım" diye bağırmayan bir rolde izlemek dışında pek bir artısı olmayan film. klasik romantik-komedi/drama kalıplarını sonuna kadar sömürüyor fakat bunu düzgün bir şekilde yapıyor en azından. başrollerin arka plan hikayelerinin "normal" den farklı olması, finalde ilk öpüşmelerinde kameranın çevrelerinde mal gibi tur atmasına engel olamıyor malesef. orta yaş altı, üst/orta gelir gurubuna mensup bir dişi iseniz ve az buçuk düzgün bir film izlemek istiyorsanız değer, onun dışında eeeeh, 2 sahnede jennifer lawrence'ın yakın çekim poposunu göreceğim diye çekilmez.
jennifer lawrence, bradley cooper ve robert de niro'nun muhteşem oyunculuklarıyla sizi içine çeken muhteşem film. rakipleri de sağlam olduğu için bu sene oscarı vermeyebilirler ama en iyi oyuncu ödüllerinin tamamını alırlarsa kimse de çıkıp "bu oyunculuğa mı verdiler ödül" diyemez sanırım. özellikle robert de niro'ya dikkat. --- spoiler --- filmin oscar adaylığı ve hemingway diyaloğu yüzünden "lan mutsuz bitecek lan mutsuz bitecek" diye gerim gerim gerilmeden beni kurtaran ve sonunu güzel bağlayan tüm emek sahiplerine teşekkür ederim. --- spoiler ---
tiffany: ı opened up to you, and you judged me. sözüyle beni ağlatan filmdir.
--- spoiler --- dans yarışmasından kaçarak çıkan tiffany'nin ardından koşuran pat ve ikisi arasında yaşanan diyalog akla when harry met sally'nin son sahnesini getirdi. keşke daha derin bir şeyler yazılsaydı o diyaloglara da whms'deki sahne kadar harika olsaydı. bu hali de güzel de, aynı tadı tam olarak almak isterdim. gene de güzel yani, iyi. --- spoiler ---
iyi bir film. özellikle romantik komedi türünde bulunması çok zor olanından. belki drama'ya kaçan bir eser olsa bu kadar eleştirilmezdi, zira psikolojik problemi olan iki insan figürü genelde dramaya yakıştırılır. ama bana kalırsa o zaman daha çok klişe olması kaçınılmaz olurdu, böylesi daha güzel olmuş diyebilirim. robert abiye gelirsek yine harika oynamış ama bence yine o hep alışık olduğumuz rollerinden biri olduğu için bu kadar iyi oynamış, bu rolü kötü oynamayacağını zaten herkes bilir. yine de kendisine selam ederim, reistir her daim. --- spoiler --- bunun yanı sıra aslında herkesin bazı takıntıları olduğunu, bahis oynamak, bir takım taraftarlığını salakça totemler yapmaya vardıracak kadar uçuk hale getirmek, sevmediği işi sırf para için devam ettirmek, teknoloji manyaklığı yapmak gibi pek çok saçmalığın "normal" sayılan insanlar arasında da yaygın olduğunu da vurgulamış, ya da bana öyle geldi. belki kitabında bu daha güzel işlenmiş olabilir gibi geliyor bana. --- spoiler --- her şeye rağmen oscarlık bir film olmadığı konusunda herkes hem fikir gözüküyor.
yeniden başlamaya ve mutlu sonlara olan inancımızı arttıran film. --- spoiler --- aslında birbirlerinin yaralarını sarmaya çalışan iki karakter var filmde. biraz deli dolu ve birbirlerini zorlayan iki karakter pat ve tiffany ama uç karakterler değiller özellikle pat, söylemek isteyip de söyleyemediklerimizi söyler ve evet sinirlerimizi konrtol edemiyoruz çoğu zaman. bir yalana ve olmayacağını bildiğimiz şeylere sonuna kadar inanabiliyoruz ve bir şeyleri geç fark edip bu geçiş sürecini bizim için işkenceye çevirebiliyoruz. bradley cooper rolü çok güzel kotarmış fazlasıyla yakın hissedirip empati için sizi zorlamıyor ve evet biz pat gibi mutlu sonla biten kitap ve filmleri seviyoruz. * hayatta yeterince mutsuz eden şey varken en azından bu kadarını hak ettiğimizi düşünüyoruz. --- spoiler ---
ne kadar klişe dolu olduğu söylense yazılsada inanılmaz beğendiğim bir film olmuştur. jennifer lawrence da oyunculuğunu sürekli geliştirdiğini belli etmekten geri kalmadı. filmin 8 oscar'a aday gösterilmesi biraz abartıymış gibi geliyor ama akademi bence hiç bir zaman güvenilir bir kaynak olmamıştı zaten. bu filmin bütün kötü yanlarına rağmen duygusal açıdan vurucu ve etkileyici olduğunu değiştirmiyor tabi. bradley cooper'ı da ayrıca tebrik etmek lazım adam ilk çıktığında kendisine oyuncu demek pek doğru olmazdı ama şu rolüyle gerçekden rol yapabildiğini kanıtlamış oldu. robert de niro uzun zamandan sonra başarılı bir yapımda rol aldı ve beni inanılmaz mutlu etti kendisini harcamaktan vazgeçmesi lazım işlerini doğru seçtiğinde olağanüstü oyunculuğunun ne kadar ortada olduğunu söylemeye gerek yok heralde. --- spoiler --- pat danstan sonra tiffany'nin kollarından ayrılıp nikki'nin yanına konuşmaya gittiğinde arka planda pat sr.(robert de niro) bakışlarıyla o kadar fazla duygu vermiştir ki sahneyi ilk izlediğimde başka bir şeyi görmedim desem yeridir çok kısa (0.5-1sn) bir sahne olmasına rağmen sonrasında gelecek konuşmanın nerelere gideceği ordan belliydi. --- spoiler ---
bağımsız film görünümlü romantik-komedi, oyunculuklar iyi ama en iyi film ödülüne aday gösterilecek kadar iyi bir film değil
filmde dans antremanı yaparken bir şarkı çalıyor. o şarkıyı bulamadım. bilen varsa bana söyleyebilir mi. selam ve dua ile... filme gelince... farklı bir aşk konusu olmuş. yani iki normal insan değil. iki psikolojik sorunlu insan üzerinden yapmışlar olayı. bu biraz hoş olmuş haliyle... not: (bkz: charlotte light and dark) ve (bkz: bluepea)a tşk.
oscar'lik bir film olmadigi daha once 82 kere yazilmis oldugu icin bu noktayi es gecip kisaca ''ana fikri 'insana insan gerek' olan film'' diye tanimlamak istedigim yapit. --- spoiler --- filmde 'deli' diye yargilanan bazi insanlarin 'akilli' gecinenlere kiyasla bazen ne kadar akliselim sahibi olabildigini gormek guzeldi. pat'in veronica'nin kocasina ''garajda metal dinleyip orayi burayi parcalamakla evliligini duzeltemezsin'' demesi gibi. --- spoiler ---
filmin senaryo olarak da, yönetmenlik olarak da yeni bir şey kattığını ve benzerlerinden ayrıldığını iddia etmek güç. gayet hoş, insanı kendisine bağlayan, başarılı oyunculuklarla bezeli ama vasat düzeyde ve köpük bir film bu, belki bu açıdan blind side'a benzetebiliriz. bradley cooper ve jennifer lawrence gerçekten hakkını vermişler, lawrence'ın çekiciliğine bazen insan o kadar kaptırıyor ki kendini, gönül oscarlarını dağıtmak geliyor içinden. yalnız jacki weaver'ın performansında en iyi yardımcı kadın adaylığını hakedecek ne vardı, ben anlamadım. çok özelliksiz bir rolde, özelliksiz bir karakterdi, hatta bayağı geri planda kalıyordu filmde. akademi'nin filmin coşkusuna kendilerini kaptırıp oyları fazla kaçırdığını düşnüyorum doğrusu. de niro'yu ise uzun aradan sonra adam gibi bir rolde görmek güzeldi.
--- spoiler --- the world will break your heart ten ways till sunday --- spoiler ---
baya baya romantik komedi bu ya. ilk başta orijinal bir fikirmiş gibi geliyor ama peri masal gibi ilerleyen baya "meh" bir film bu. jennifer lawrence iyi oynamış ama cidden. tatlı kadın.
basbayağı oscar'lık filmdir. oscar'lık filmin önce ne olduğu bir açıklanırsa daha iyi olabilir tabii zira ben çözemedim. sıcak mı? sıcak. komik mi? komik. duygusal mı? duygusal. romantik mi? romantik. oyuncular zaten şahane. öyleyse bu filmin oscar'ı alamaması için hiçbir sebep yok tabii akademi üyelerinin milliyetçilik veya yaşlılık duyguları kabarmadığı sürece. bu filmi çekme görevi kesinlikle en doğru insanlardan birine verilmiş zira david o. russell'ın da oğlu bipolar ve bu durumu bu kadar gerçekçi yansıtabilmesini de buna borçluyuz ve de adam gerçekten film için uğraşmış didinmiş beş yılllık süre zarfında 20 kere yazmış.
--- spoiler --- filmde nasıldır henüz izlemediğim için bilmiyorum ancak kitapta amerikan futbolu ile ilgili kısımlar inanılmaz sıkıcı. --- spoiler ---
uzun bir aradan sonra izlediğim ilk romantik komedi film. gayet başarılı, komik buldum. makul derecede dram vardı. jennifer lawrenceı da çok beğendiğimi söylemeliyim.
güldüren filmdir. özellikle 8 dalda oscar'a aday gösterilmesi baya iyiydi. hey gidi.
filme dair söleyebileceğim tek şey; jennifer lawrence ne kadan da kadın, ne kadan da seksi, ne kadan da çekiciymiş. filmdeki karakteri dişiliğini çıkartmış olmasından mıdır bilmiyorum ama iyi bu iyi.
--- spoiler --- ne yani pat 'sırf' tiffany ile tanıştığı için mi bıraktı eski karısının peşinden koşmayı. 2 kadına da olan duyguları 5 par'etmezmiş. peh. biraz eğlenceli olması kurtarıyor filmi. --- spoiler ---
yazılanlara bakarsak eğer en etkileyici kısmının jennifer lawrence olduğunu anlamamızın çok zor olmadığı film. pekte haksız bir durum değil tabi.
yüzümde tebessüm bırakan filmlerden çıkar çıkmaz tekrar başa sarıp izleme isteği oluşuyor bende. bu film de onlardan. insanı mutlu eden güldüren cinsten. her anlamda izlemeye değer, güzel vakit geçirmek için, oscar adaylarına hakim olmak için, mutlu olmak için, oyunculuklar icin, gülmek için. 8/10
kitabı okuduktan sonrası ayrı bir entirinin konusudur elbet demis bulundugumuzdan bir daha dusunme vakti simdi (#31765418) kitapla film birbirinden tamaen bagimsiz, uyarlama degil de esinleme seklinde bir benzerlik var. kitaptaki pat kahve gozlu diyeyim o derece, baba oyle duygusal bir insan degil, jake kitabin buyuk bir kismini kaplayan bir kisilik ve eagles kitabin her sayfasinda var. filmde ise bunlarin hepsi tam tersi. sonra kitapta pat daha cocuksu bir karakter, gerceklerle yuzlesmeyi istemeyen, kisa cumleler kuran, her seyi nikki icin yapan. tiffany sessiz, uzaktan takilan, pat'in hayatina disaridan dahil olan... e filme bakiyoruz, pat zaten sadece bir kac ay kaldigi akil hastanesinden kendisiyle yuzleserek cikiyor, tiffany ile sohbetler ediyor, nikki'nin adi bir kac yerde geciyor ama oyle cok bir bagimlilik seklinde degil. sozun ozu ikisini ayri ayri degerlendirsek her ikisini de bagrimia basiyorum, boyle naif guzel umutlu karakterlere ihtiyacim var, ama film kitap uyarlamasi degil, bu konuda anlasmaya varalim.
bu kadar abartıldığını görünce ben herhalde başka bir film izledim dedim. geçen senede blue valentine böyle abartılmıştı (ki bence bu filmden çok daha iyiydi). izlenir mi? evet. ancak bir senede böyle on tane film çıkarıyor zaten hollywood. sekiz oscar adaylığı biraz tuhaf değil mi hafız?..
abartiliyor mu bilmiyorum ama bence "bir daha olsa gene izlerim" kivaminda bir filmdir. bana hayata cok benzer islenmis geldi. ne dram yapalim milletin ici ezilsin, ne de olayi tamamen girgira saralim denilmis. sonunundaki klasik hollywood hareketini saymazsak. soyle ki; --- spoiler --- karakterler bir kere gercek. mukemmel ya da tamamen kotu degiller. herkes kusurlu. iliskiler bir iyi bir kotu. aglarken bir anda sacma sapan bir seyler soyleyip neye sinirlendiklerini unutabiliyorlar. hayat gibi iste. ne sirf dram ne de komedi. pat'in anne-babasiyla gece kavga ettigi sahne mesela. cok gercekti bence. sonra "cok sacma bu adam niye bu kadina takmis" diyenler olmus. bipolar olmakla, mental hastalikla yasamakla ilgili bir sey bilmiyorsaniz size boyle gelmesi normal. gayet de anlamli o durum o insan icin. sonundaki dans olayi disinda samimi filmdir bence bu. --- spoiler ---
başıma bir şey gelmeyecekse, filmini kitabından daha başarılı bulduğum filmdir.
overrated'lığın amına koymuş bir film. imdb'de 8.1 puanı var an itibariyle ve top 250'ye girmiş. shutter island, incendies, 3 idiots ve the wrestler, anlaşılan imdb tayfasına göre bu siktiğimin filminden daha kötü. 8 tane de oscar adaylığı çıkartmış üstelik bu ölü bakışlı jennifer lawrence'ın oynadığı nane. afedersiniz sokayım böyle akademiye de foreign bilmemneye de. bir çok kişinin kanısı oscarlık film değil ama izlenir falan yönünde. ancak izlenmez bile , ben size o kadar söylüyorum.
sekiz dalda oscar'a aday olmasına baktığım hiçbir açıdan anlam veremesem de güzel filmdir. bu kadar ama. imdb puanı, oscar adaylıkları falan abartıdır. oscar otoritelerinin klasiğidir gerçi mental rahatsızlıklar üzerine kurulu filmlere sahte bir duyarlılık gösterirler ve biz de bunu bu yüzden abartı buluruz. hoş bir şey bu evet de oscar hayır ödülü dağıtan bir mecra değil, gerek yok bunlara. neyse. --- spoiler --- filmin en güzel yanı akli dengesini bir dönem kaybetmiş ve tedavisi henüz bitmiş birinin akıllı geçinenlerden en ufak bir farkı olmadığı gibi daha sağduyulu olmasıydı. kayda değer bir mesaj varsa o da buydu. film dramatize edilebilecek argümanlardan kendine komedi çıkarmış, bu yanıyla da başarılıydı. bir de; bradley cooper güzel oynamış ve robert de niro çok yakışmış. --- spoiler ---
biraz üzüyor, biraz gaz veriyor,biraz korkutuyor, biraz da güldürüyor.
--- spoiler --- er kişi ile dişi kişinin nerdeyse tüm diyalogların yolun ortasındadır. ama yoldan hiç araba geçmez. koca phili sevgi yolu olmuş. --- spoiler ---
fragmanında bradley cooper'ın üzerinde gördüğüm beyaz formanın philadelphia eagles'ımızın forması olduğunu anladığım an izleme isteği uyandıran film.
en az the blind side kadar yapmacık oscar adaylıkları var. yahu acaba akademi gerçekten bu kadar gerizekalı olabilir mi diyorum bazen. "öteki"ni oynayan heykelciği kapar dalgasında hala ısrarcı olmak için gerçekten çok uzaklarda kalmış olmak lazım. iyi film, izlenir film, ama hepsi o. ben birkaç sene sonra ay olsa da izlesem demem bu filme. hatırlar mıyım onu da bilmiyorum. ne bradley cooper ne de hunger games'deki hatun öktürmeli bir oyunculuk sergilemiş, ne diğer karakterlerde çarpıcı bir şey var. ne de klişe bir sondan kaçınılmış. gayet bilindik holivud usüllerine göre bir film işte. dvd filmi hatta. cumartesi akşamı evde üç beş arkadaşla izlenir. sonra da unutulur gider.
