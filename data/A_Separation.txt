iranlı yönetmen asghar farhadi'nin 61. berlin film festivali'nde altın ayı'yı aldığı film.
altın ayı dışında, aynı filmin oyuncuları, berlin film festivali'nde en iyi erkek oyuncu ve en iyi kadın oyuncu ödülerine de layık görülmüş. "bugüne dek böyle büyük bir festivalde ilk kez bir film bütün önemli ödülleri toplamış oldu." diyorlar ki ben de diyenlerin yalancısıyım.. eğer bu ilgi, cafer penahi'nin malum durumu nedeniyle harlanan bir teveccüh değilse, gel de şimdi bu filmi merak etme..
yüzeysel bir yaklaşımla imdb'de aldığı 9.1 puanla ağzımı açık bırakmıştır şimdilik. bu sene istanbul film festivali programında da yer almaktadır. bir de izleyip ağzımız ayrılsın bakalım. edit: filmi izledikten sonra zevzek yorumumu ibret olsun diye değiştirmeden bırakıyorum.
şu anda imdb'de 9.5 rating ile imdb top 250 listesine 143. sıradan girmeyi başarmış olan iran filmi. film avrupa'da nader and simin, a separation ismi ile anılmaktadır. edit : en çok 83. sıraya çıktı ve düştü. şu anda ise 8.5 ratingi var. edit2 : en iyi yabancı film oscar adaylığı sonrası tekrar yükselişte ve 76. sıraya kadar çıkmış durumda...
top 250 skoru 170'e kadar düşmüştür. ancak yine de merak konusu.
27 mayıs 2011 tarihinde gösterime gireceği açıklanan film. tür: dram. yönetmen: asghar farhadi. filmin konusuna dair kısa bir açıklama; "film, boşanmak üzere olan ama çocuklarının velayeti konusunda ikileme düşen bir çiftin öyküsünü anlatıyor. simin, kocası nader ve kızı termeh’le birlikte iran’ı terk etmek istemektedir. nader’in alzheimer hastası babasını bırakmayı reddetmesi üzerine boşanma davası açan simin, dava talebi reddedilince anne babasının evine gider. termeh ise babasıyla kalmaya karar vermiştir. nader kızına ve babasına bakması için hamile bir genç kadını tutar; ama bu durum daha fazla soruna yol açacaktır."
filmle ilgili detaylar için : http://film.iksv.org/tr/film/111
asghar farhadi'nin 2011 yapımı filmi. türkçesi nadir ve simin'in ayrılığı. kesinlikle bir başyapıt. yıl yeni başlamış olmasına rağmen senenin en iyi filmi olacağını söylemekte bir sakınca görmüyorum. özeti şu: yönetmen bir önceki şahane filmi darbareye elly'yi almış, oradaki fikri beşe ona katlamış, din, sınıf çatışması ve ahlaki sorumluluk meselesinin içine bir de yargı problematiğini koymuş ve dostoyevskivari bir hikaye çıkartmış ortaya. saklanan önemsiz gerçekler ve söylenen küçük yalanların hayatı 180 derece değiştirecek kadar farklı sonuçlar doğurabileceğini gösteren film, çok geveze olmasına rağmen adım adım ilerliyor ve en sonuna kadar her durakta soluklanmaya oradaki ahlaki sorunu tespit etmeye ve üzerinde düşünmeye fırsat sağlıyor. sindire sindire, boğmadan, sıkmadan iki saatin sonunda seyirciye birçok farklı bakış açısından olayları gösterip sorularını ortaya bırakıyor. geveze filmlere göre seyirciye çok büyük bir alan sunup herkesin kendi yorumuyla, kendi doğrusunu çıkartabileceği bir labirent inşa etmesi ayrıca takdir edilmesi gereken bir nokta. filmin net bir ahlaki önerisi olmaması da önemli bir nokta. hiç bir tarafın gazını alma pozlarına girmiyor. --- spoiler --- ki filmin sonunda çocuğun kimi tercih ettiğini söylememesi de buna örnek teşkil edecek noktalardan biri. --- spoiler --- filmin seyirciye büyük bir alan açtığından bahsetmiştim. işte bu alan aslında filmdeki yargıç rolü olabilir. seyircinin karar vermesi gerekiyor kimin haklı kim haksız olduğuna, çift boşanmalı mı veya çocuk kimde kalmalı sorularına. hollywood eksenli anaakım sinemanın sittin sene yapamayacağı bir şey bu. belki bir tane öğüdü var filmin: yalan gider gelir söyleyenin karşısına çıkar. modern zamanın en yaygın küçük günahlarından birinin nasıl hayati bir etkisi olduğunun belki de en iyi temsilini sunuyor, nadir ve simin'in ayrılığı. sınıfsal duruşlar ve dinin hayata etkileri de filmin yan temalarından. batılılaştı batılılaşacak orta sınıf ile alt sınıfın karikatür çerçevesi dışında çatışmasının sergilendiği bir iran filmi hatırlamıyorum. (yardımcı olacak varsa sevinirim.) ki zaten dini hassasiyetler ve dine bakış açısı bu çatışmanın bir boyutunu oluşturuyor. bu sadece filmin tematik kısmı. küçük büyük tüm rollerdeki mükemmel oyunculuklar, görüntü kuşağı ve dozunda adım adım ilerleyen temposuyla kurgusu filmin teknik gücünü oluşturuyor. iran orta sınıfını sanırım farhadi'den daha iyi anlatabilen bir yönetmen yok. özellikle son iki filmiyle bunu ispatladı. çok güzel bir damar yakaladı farhadi. başarılarının devamını diliyorum. 4.00/4.00
asghar farhadi nin bu yıl berlinde altın ayıyı kucakladığı son filmi.. yalanların, sırların, söylenemeyenlerin ağırlığı ve bu yükü taşıyan insanların vicdanlarının tarumar oluşunun hikayesi.. en iyilerinden bir yüzleşme ve vicdan öyküsü... alt zeminde şeriatın dayattığı islam merkezli kadın erkek ilişkisi, toplumda kadına biçilen roller, islamın toplumdaki yeri, bireylerin ona yükledikleri anlam ve sınıf farklılıklarıyla vücüda gelmiş, fakirlik, çaresizlik vurgusunun anlatıldığı insan odakli bir film... filmin asıl gücü ise tüm bunları anlatırken tüm karakterlere hak vermeniz yargılayamamanız. yapılan hatalar ama çaresizliğin de dayanılmaz ağırlığını hissederek karakterlerle empati kurmanız... son derece güçlü bir fillm şiddetle tavsiyemdir...
uzatmadan iddialı da olsa tanımını yapmak zorundayım. dostoyevski yönetmen olsa ne olurdu sorusunun cevabıdır bu film. beyaz perdede, "karakter", "kişilik", "yalan" üzerine bu kadar detaylı ve derin analize girişmek için ön şart elbette iyi oyuncular olsa da, edebiyatçı ruhuna sahip bir yönetmen olmadan böyle bir film ortaya çıkması gerçekten imkansız. tüm o uzun diyaloglar, ayrıntılı oyunculuklar ve çok yönlü hikaye iki saatlik halı saha maçından çıkmış bünyeye giren su gibi akıp geçerken bir bir kafanıza nakış gibi işleniyor. sonuç olarak imdb puanını köküne kadar hakeden, tam bir yönetmen filmi ile karşı karşıyayız. festivalde tropa de elite 2 ile birlikte bana en büyük izleyici hazzını yaşattığı için başta asghar farhadi olmak üzere emeği geçen herkese teşekkürü borç bilirim. izleyin, izletin.
http://www.imdb.com/title/tt1832382/
13. uluslararası eskişehir film festivali'nde izleme şansı bulduğum 2011 iran yapımı film. konusu itibariyle biraz ağır bir film olsa da festival kapsamı gereği film ara verilmeden bir solukta sıkılmadan izlenebiliyor. fazlasıyla başarılı oyunculuklar ile iran'dan böyle bir film beklememenin verdiği şaşkınlık birleşince benim için oldukça etkili olmuştur.
imdb'de 8.8 puanla 210. sırada an itibariyle. bir ayrılık adıyla 27 mayıs'ta vizyona girecekmiş türkiyede. maalesef 3 kopyası geliyormuş sadece. istanbul dışındaki şehirlere gelmesi biraz daha uzun sürecek gibi, eğer gelirse. http://www.boxofficeturkiye.com/…27/bir-ayrilik.htm edit: 1 temmuz'a ertelenmiş...
hiçbir filmi izlemek için, hem de 2. kez, bu filmi beklediğim kadar hevesle beklememiştim.
2011 berlin film festivali altın ayı ödüllü ünlü yönetmen asghar farhadinin bugün izlediğim bu hafta avrupada gösterime giren filmi. film ödüllü film, film iran sinemasının bir örneği, film farsça...bunlar zaten benim izlemem için yeterli sebeplerdi. çok büyük bir heyecanla gittim bu filme, beklediğim bir sanat filmi değildi. tek beklentim iran gerçekçiliğiydi. jenerikte beni alnımdan vurdu zaten yönetmen. jenerikteki o ufak çekimler, o detay ve o insanı meraklandıran ip uçları mükemmeldi. ana karakterler konuşmaya başladığında, işte dedim, insanı alıp götüren fars fonetiği. birkaç kelimeyi aradan seçebilsem de birşey anlamıyordum altyazısız. ama oyunculuk vardı, ama gerçekti. ama irandı hepsi. başka bir dünya orası, besbelli başka bir coğrafya. filmde merak uyandıran, insanı sabırla izlemeyen sevk eden bir ruh var. izlerken hep bir şüphe içerisindeydim. kameranın önüne ne zaman bir kadın geçse, onun şiddete maruz kalmasından, cinsiyetçilik yüzünden ayrımcılığa uğramasından ve cinsel istismar kurbanı olmasından korktum. çünkü bunlardı benim iranım. oysa bu film bana öyle olmadığını gösterdi. din ve baba öğeleri çok ama çok iyi işlenmişti. elbette orada da adalet vardı. elbette orada da insanlar eşitti her ülkede olduğu kadar olmasa da. filmin birçok kısmı adliyede geçiyor. çekimler insana az da olsa tahran sokaklarını, insanların yaşayışlarını, evlerini, evlerinin içini gezdiriyor. beklentilerimi karşıladı bütün bu çekimler. ama bunun da ötesinde ortada çok güzel bir senaryo vardı. çok iyi bir kurgu vardı. çok ama çok etkileyiciydi bütün bu olay örgüsü. günümüz iranının aile yapısı ve karı-koca ilişkileri hakkında da birçok bilgi veriyor senaryo. ve en son işlenen konu da umut. umut var mı iran da? orada gençler, yaşlılar, evli çiftler için bir gelecek var mı? işte bu sorunun cevabını veriyor film. yönetmen asghar farhadi dünyaya çok güzel bir film bırakmış. muhakkak izlenmeli. fransada verdiği röportajda, amacının mesaj vermekten ziyade, izleyiciyi soru sormaya yöneltmek olduğunu ifade ediyor. izlenilmesi gereken bir fars şahanesi.
aynı zamanda içinde türkiye'den de çok şey bulabileceğimiz bir film olmuş. ayrılık bir çok açıdan ayrılığı anlatmış.
daha önce izlemediğim, 2009 yılında darbareye elly ile gümüş ayı kazanmış olan yönetmenine ilk altın ayı ödülünü kazandıran, bir an önce izlemek için sabırsızlandığım film. umarım, darbareye elly kadar özel bir filmdir. bu filmin erkek baş rol oyuncusu peyman moadi, yönetmenin son derece başarılı ve çok özel filmi darbareye ellyde de rol almış ve güzel bir oyunculuk sergilemişti. anlaşılan asghar farhadinin vazgeçemediği bir oyuncu kendisi. ek: iki altın ayı ödülü kazanmış diye hatırlıyordum yönetmeni ilk gümüş ayı ödüllü filmin kalitesinden olsa gerek. aslında elly hakkında da yine bu film gibi pekala altın ayı kazanabilecek düzeyde bir filmdi.
orijinal adı jodaeiye nader az simen olan film.
olağanüstü gercekci anlatımı ile seyirciye , adeta naklen yayın havasında olayları aktaran bir film. ülkemizde bir ayrılık adı altında gösterime girdi. oyuncular o kadar kusursuz ki, filmden çıktığımızda en başarılı erkek ve kadın oyuncu ödüllerinin kimlere verildiği konusunda bile tereddüde düştük. yılmaz güney'in filmlerinde rastladığımız , insanı gergin olarak sinemayı terkettiren ve sorgulamayı sürdürten bir film sonuna sahip. bir çiftin boşanması ve ortada kalan çocuk temasını kramer kramere karşı filminde görmüş olabilirsiniz, ama bu filmde iran'ın ekonomik,toplumsal, hukuksal ve dini çekişmelerini ve açmazlarını da boşanma süreci içinde izleyebiliyorsunuz. --- spoiler --- simin : o oğlunu bile artık tanıyamıyor . (alzheimer hastası kayın pederi için ) nader : ama ben onun babam olduğunu biliyorum. --- spoiler ---
türkiye'de "nadir ve simin'in ayrılığı" değil de "bir ayrılık" adıyla gösterime girdi film, isabetli de oldu. çünkü sadece nadir ile simin'in ayrılığı değil, daha bir sürü kopuş/ ayrılış var filmde. yeni tanımaya başladığım iran sinemasının o salt insana, zaaflarına ve üstünlüklerine, çatışmalarına yönelen bakışı bu filmi de kuşatmış. en zayıf noktalarından yakalıyor insanı. plastik bir tat vermiyor; yaşanan çatışmalar, diyaloglar doğal ve gerçekçi. sistem eleştirisi zaten kendiliğinden geliyor. seyretmemişler için fazla açık etmek istemiyorum. bir çiftin ayrılma süreci gibi "mutad" bir konudan herkesin kendi iç hesaplaşmasına hizmet edecek bol malzeme çıkarabilmiş asghar farhadi, o kadar söyleyeyim. nadir rolüyle hayran bırakan peyman moadi, bir an gerçekten alzheimer sandığım nadir'in babası rolünde ali asghar shahbazi ve termeh rolünde sarina farhadi'yi [farhadi'nin kızı diye tahmin ettim birden] tanımış olduk sayesinde. bütün anlattıklarımdan ötürü ağır biraz, söylemeden geçmeyelim.
--- spoiler --- insanlar "allah", "gunah", "ahlak" gibi kavramlardan bagimsiz sekilde yasayabilseler her seyin ne kadar acik (kolay degil, ama acik) olacagini gosteren, dolu ve yogun film. --- spoiler ---
zeynep dadak altyazı'da güzel bir yazı yazmış filmle ilgili.. okumak isteyenler burdan yaksın efendim: http://www.altyazi.net/…yr%c4%b1l%c4%b1k-8-199.aspx
film güzel, öykü güzel, akışkanlık iyi, olay örgüsü iyi tasvir edilmiş, oyunculuklar üst düzey, konu gerçekçi fakat bir yaz gecesi kapalı bir sinemada izleyince insanı mutsuz ediyor, sıkıntıya sokuyor. kesinlikle bir kış filmi.
tam anlamıyla ikilemde kalma durumunu anlatan bir film. aldığı bütün ödülleri kesinlikle hak ediyor.
filmle ilgili söyleyebileceğim en belirgin şey, başından en son sahnesine kadar, izleyiciyi ustalıkla sürekli ahlaki ikilemler arasında ve daha birisine cevap veremeden bir diğeriyle karşı karşıya bırakan bir hikayesi var. --- spoiler --- beni filmde en çok etkileyen sahne üzerinden gidip, daha özet ve kısa bir şekilde meramımı anlatayım. nadir'in daha önce iddia ettiğinin aksine raziye'nin hamile olduğunu söylediği konuşmayı duyduğunun ortaya çıkmasının ardından, öğretmen (kuran'ın üzerine basarak yemin edecek kadar doğru olduğunu düşündüğü) ifadesini değiştiriyor. yargıç, nadir'e bu durumu açıklamasını isteyince, o anda nadir bunu sonradan kızından öğrendiğini söylüyor. artık bütün yük termeh'in üstünde, yargıç ifadesini almak üzere onu çağırıyor. burada nadir dışarı çıkıp kızına içeri gitmesini söylüyor ama "yargıç sana bunu soracak, ben ona yalan söyledim aman dikkat et ve ona göre cevap ver" demiyor. tamamen onun insiyatifine bırakmış durumda kendini. zavallı termeh, ne çocuk ne de erişkin yargıç'ın sorularına karşılık yalan söylüyor, tüm masumiyetini ve inancını kaybetmiş durumda. termeh'in gözyaşlarını gördüğümde şunu düşündüm. bunu bir batılı izlediği zaman kendine muhtemelen şunu diyor, "nasıl ya, nasıl, neden, bunda ağlanacak ne var, herhalde ve bittabi yalan söyleyecek!". olaylar batıda geçseydi, bu sahneden benzer bir dram çıkar mıydı ki, tabii ki hayır. sonra aslında, kendimin ve 'bizim' de vicdan olarak çoktan bu "doğu" vicdanından koptuğumuzu ve aslında aramızda nasıl dağlar kadar fark olduğunu hissettim bir anlık. bunu anlamak batı için gerçekten zor. --- spoiler ---
beyoğlu sinemasında şu sıralar gösterimde olan, yönetmeninin auteur'lüğünün teminatı niteliğindeki harikulade film. berlinale'den altın ayı almış, adli bir vakadan toplumun belirli kesimlerine ait portreleri ustalıklı diyaloglar ve neredeyse kusursuz olay örgüsü ile aktaran ve bu ödülü her dirhemine kadar hakeden iran yapımı. asghar farhadi'ye gelince, bir önceki filmi about elly'yi gördükten sonra "bu adamda var bir şeyler" dedirtmişti bana zaten.
güzel bir film değil, hiç değil -leyla hatemi ve sareh bayat hariç-, sıkıntı bastıran, düşündüren ve basbayağı iyi bir film. --- spoiler --- belki konuşulacak çok şey var film hakkında, ama belki de filmin en güzel kısımlarından biri, filmleri çizgisel olarak izleyen, metin ve görüntünün kendisine aktardığı hariç başka şeyler düşünmeyen seyirciyi üzecek sonu. "termih kimi seçti?" yönetmen ise kimi seçtiğini göstermeyerek akıllıca bir iş yapıyor, çünkü seyirciye sonuçlar verip onu tatmin eden bir film değil bu, karakterleri siyah beyaz değil, hepsi ağlıyor, hepsi kızıyor, hepsi birinin tarafını tutuyor. belki de karakterleri en tutarlı bilince sahip filmdi. simin karakteri. hollywood filmlerinden alıştığımız üzere, ortada negatif bir durum varsa, başkarakterimiz çoğunlukla, yaşıyla orantılı olarak şekillenen o bilinci terk edip, negatif durumun karşısına dikilir, ama bu filmde öyle değildir, nadir'i bırakan simin yeri gelince nadir'in tarafını tutar, olumsuzluğa karşı durmak yerine bilincindeki yerleşik önyargıların, fikirlerin gereğini yapar, sınıfsal davranır. ve o para. belki de hiç orada olmamıştı. --- spoiler ---
altın ayı alan ilk iran filmi. filmle ilgili çok şey yazılıp çiziliyor ama türkiye'de sinema salonlarında henüz yaygınlaşmış değil. sabırsızlıkla bekliyorum diyebilirim. avrupa'da olumlu etkiler almış. sonunun the stoning of soraya m. gibi olmasından korkuluyor. fragman: http://www.youtube.com/watch?v=mjtkxgrhy9w
gösterime girer girmez soluğu sinemada almama yol açan filmdir. berlin film fesitvali'nde en iyi yönetmen, en iyi kadın ve erkek oyuncu dallarında ödül almasından sonra merakımı fena halde celbetmişti zaten. son zamanlarda izlediğim en güçlü, en gerçekçi hikayeye sahip filmdi desem, sanırım yanlış bir tespitte bulunmuş olmam. iran'ı anlamak için, önyargılardan kurtulup ülkeye gerçekçi gözlerle bakabilmek için izlenmesi gerekiyor.
adalet üzerine bir iran filmi. dünyanın en gerçek filmlerinden; mekanlar, oyunculuklar, olaylar, diyaloglar, kavgalar, şahane bir gerçeklik. adaletin altında, yine aslında adalet ile ilgili olan, vicdan, ahlak, sınıf farklılıkları, inanç vb. gibi alengirli mevzular da hep filmin içinde eritilmiş. kurgusu muhteşem, herşey birbirinin üzerine inşa edilmiş. ve nader karakteri, nasıl inatçı, nasıl ruh hastası ve nasıl fars, arapça kökenli kelimeleri reddederken; sakal da bir insana bu kadar mı yakışır.
enteresan, (özellikle biz önyargılılı türkler için) öğretici, ufuk açıcı, değişik ama her şekilde çok güzel film. hatta diyebilirim ki sinema severim diyenler için, sinemayı bir hobi olarak görenler için mutlaka izlenmesi gereken bir film. iran'la türkiye, iran toplumuyla türk toplumu arasındaki benzerlikleri görünce insan gerçekten hem şaşırıyor, hem doğru bildiğini sandığı veya kendisine dayatılan önyargılar için kendinden utanıyor biraz. sinemada izleme şansınız varken gidin izleyin. ankarada iftar sonrası (saat 20:30, kızılırmak sineması) için çok güzel bir aktivite aynı zamanda.
iran'da üst orta sınıf ile alt sınıf arasındaki farklılıkların çok iyi gösterildiği ve çocuk oyuncular da dahil tüm oyuncuları çok başarılı bulduğum film. yalnız filmin sonundaki belirsizlik biraz sinir bozucu.
çok güzel bir iran filmi, söylenen yalanların toplumsal hayatın içine nasıl işlediğini, buna rağmen bunların din ve toplum baskısının çok yüksek olduğu toplumlarda çok kritik sonuçlar doğurabileceğini de çıkarmak mümkün. sinemada izleyebildiğim için kendimi şanslı hissediyorum. --- spoiler --- filmin sonunda termeh, resmen ayrılan anne ve babasından birini seçmek durumunda kaldığında "nolur kararını biz duymayalım, filmin bütünlüğünü bozar" diye söyleniyordum kendi kendime. neyseki ashgar farhadi abimiz tam olarak böyle yapmış, filmin tarafsız duruşuna zarar getirmemiş. herkesi kendi doğrularıyla baş başa bırakmış. bu da filmin muhteşemliğini daha da artırmış. --- spoiler ---
yan localardaki bitmek tükenmez telefon görüşmeleri nedeniyle çıkışında kendimi sinefil bulduğum film. filmin ortasında bir film izlediğim aklıma geldi. sıkmadan, sıkılmadan. ah işte bir de insanlar sinemada olduklarını, alacak verecek görüşmelerini, filmle ilgili yorumlarını dışarıda salonun çok dışında yapmaları gerektiğini anlayabilseydi, ben bu gün sıradan bir film izleyicisi olarak çıkacaktım salondan. (hele, fısıltıyla bağıran abla var ya, sinemadaydim demesini ik üç sıra hariç her yerden duyuldu.) her zaman ki gibi yani. benden sinefil olur mu? bence olmaz. o da ayrı bir mesele. özellikle son sahnede, filmin amacı bu olmasa da çok derinden anlayıp içselleştiriyor insan, boşanan anne babanın çocuğu parçalanıyor. arada kalmak korkunç bir şey. filmden çıktığımda kendimi iran'da sandım. (artık nasıl bir etkilenme dönemimdeysem..) söylemeden göstermeden anlatıyor. kadına neden iran'dan gitmek istediğini söyletmiyor film. her şeyi tek tek tane tane söylemeye gerek yok ki. bakarsan anlarsın. aldığı ödülleri sonuna kadar hak ettiğini düşünüyorum. zira öyle filmler var ki iki saat değil bir ömür sürmüş gibi gelir. film olmaktan çıkar kabusa dönüşür.
aylardır, aylardır bulmaya çalıştığım film. en sonunda ankara'nın bir salonunda gösterime girdi de izleyebildim, birkaç ay önce de sessiz sedasız istanbul'daki bir iki salonda gösterilmişti yanılmıyorsam. o kadar iyi bir film ki, keşke doğru düzgün dağıtımcı bulabilseydi türkiye'de, keşke genel olarak daha çok kişiye ulaşabilse dünyada diye düşünüyor insan. inceleme yazısı için: http://kedilervekitaplar.blogspot.com/…r-ayrlk.html
yirminci yüzyılın büyük romanlarını büyük yapan her şeyi içinde barındıran, her defasında merkeze başka bir karakteri/sorunu alıp tekrar tekrar izlenebilecek yapıda bir film. film, çok iyi kurgulanmış parçalardan oluşuyor. ama bütün, parçaların toplamından fazlası ediyor. mekanlar ve toplumsal (dinsel, ekonomik) ilişkiler o kadar güzel ayrıntılandırılmış ki, izleyici hem zihnini yormadan akışı takip edebiliyor hem de üzerine kafa yorması gerekebilecek noktaları aklına not etme fırsatı bulabiliyor. oyunculuk performansları da filmi ayrıca güzel kılıyor.
merak edilen film. istanbul'da 26 ağustos / 01 eylül 2011 tarihleri arasında 12:00/14:15/16:30/19:00 seanslarinda yeşilçam sinemasında gösterimi yapılacakmış.
61.berlin film festivali'nde en iyi film dalında altın ayı'yı almıştır.
iran sineması dokularımıza uygun bir sinema. ortadoğululuğuyla barışanlar gayet rahat kendilerinden çok şey bulacaklardır bu filmde. barışmasan ne olacak gerçi buram buram kokuyoruz. neyse... beklenti çıtanızı çok yüksek tutmazsanız salondan mutlu ayrılabilirsiniz. evinizin salonundan yani. zira gösterimden kalktı. edit: yeşilçam sinemasında halen gösteriliyormuş. salon esprimi sevdiğim için silmeye kıyamadım. evet.
dun aksam yeşilçam sineması'inda izleme firsati bulup hem aylar sonra kaliteli bir yapit ile karsilasmanin mutlulugunu yasamami, hem de iran halkinin yasantisi hakkinda fikir sahibi olmami saglayan; bir yandan da 2 saat boyunca cogunlukla etik meseleleri goz onune alan yonuyle, kendimi bir juri uyesi gibi hissettigim, gercekte kendi ic hesaplasmami ortaya cikardigim film. izlenmeli.
filmi merak edenler var ise filmin türkçe menülü dvdsi nete düşmüş bulunmakta. dvdripini henüz bulamadım.
finalde yukarı doğru kaymaya başlayan, arap harfleri ile yazılmış jeneriği gözünüzde yaşlar ve kafanızda milyon tane soruyla seyredeceğiniz bir baş yapıt.
türk sinemasının en "gerçekçi" denilen ürünlerinin dahi kasıntılıktan, samimiyetsizlikten başka bişey olmadığını alenen ortaya koyan bir film. "adalet" duygusunun, iyiliğin tek bir düzlemde olmadığını, iki insandan sayısız doğru geçtiğini, bir hikaye anlatırken "iyiler" ve "kötüler" tasvirinin dışında da seçenekler olduğunu ortaya seren harika bir film. halen yeşilçam sinemasında boş salona oynuyor.
araplar ya da osmanlılar, iranlıların o'larını alıp u yapmışlar onu farkettim bu filmle. cüda ((bkz: etmesin tek vatanımdan beni dünyâda cüdâ) ), aslında neymiş jodae. ayrıyeten güzel bir film.
yukarda da yazılmış, insan psikolojisi hakkında güzel ve doğal bir film izlemeye başlayınca merak ediyor,başından ayrılamıyorsunuz, --- spoiler --- kadın çok dindar olmasaydı yalan yere yemin edecekti ve adam haksız yere suçlanacaktı ,adaletin gerçekleşmesi için allah korkusu gerekli miydi? sorunların çözümü olan bağnazlık başında sorunların kendisiydi .. sorunlu ailelerde ki aileyi toparlayıcı rolü olgun kız çocuktaydı yine, genç yaşında omuzlarına ağır yükler bağlanmış bir genç kız ve onun hiç öğrenemediğimiz seçimi .. --- spoiler ---
sonunda malum ortamlara düşmüştür, sinemadan sonra tekrar izleyebileceğiz demektir bu. filmi sinemada izlediğim günden bu yana merakla beklemekteydim.
öncesinde başka bir filme* niyetlenip onun için program yapmıştım, normal şartlarda istanbul'un bir ucundan diğer bir ucuna azami 1.5 saatte geçebiliyorken trafik ve bürokrasiyle vakit öldürdüğümden ancak 2.5 saatte olmam gereken yerde olunca niyetlendiğim filmi 20 dakikayla kaçırdım.. biraz acele ederek ilk fırsatta seyredemediğim nadir ve simin'in ayrılığını son fırsatta* seyredebilirdim, seyrettim ve ilk kez bir iran yapımı filmi beğendim. ki bu beğenide yazan, yöneten, gören ve kaydeden asghar farhadi'nin rolü büyük. huyumdur seyirci potansiyeli az olan filmlerde salonun seyreden demografik şemaline bir göz atarım. 8-9 dakikalık geçikmeyle salonda yerimi aldığımda film başlamıştı ve solumdaki tek kişi dışında kimseyi görememiştim. şaşırmadım. film arasında 4-5 genci (gişe olmayan bir filmde 19-22 yaş ilk kez görüyordum ne yalan söyleyeyim kendimi "ah bu gençlerin hali ne olacak" teyzeleri gibi hissettim :) arka koltuklarda görünce sevindim. niyetleri ciddi gibiydi, filmi seyretmeye gelmiş gibiydiler, yaramaz çocuklara benzemiyorlardı. ödev icabı da izlemeleri muhtemel. neden ne olursa olsun bu tarz bir filmde genç nüfus görmek güzel tabii. genç!eri görmenin verdiği umut!a filmi barış yemeği tedirginliğiyle izlemeye başladım, öyle ya iran* sinemasıyla aramızda "entelektüel" anlamda "seviyeli-mesafeli" bir ilişki vardı. bu film "kötü" birçok kareyi, buhranı yerle bir edebilir ya da her şeyi daha da "kötü" yapabilirdi. neyse ki farhadi kareyi kurtardı. ana yemekten* önce atıştırmalık* ikram ettikten sonra geçelim ana yemeğe. filme dair söylecek çok şey var, iş bu entari ne kadarını içine alır şimdilik bilemesem de bir yerden başlamak lazım. aile ve onun çerçevesinden/etrafından aşk, evlilik, çocuk, anne baba olma, "sınıf çatışması", dinin günlük hayattaki pratiklerinin başı-sonu, güven, yalan, kaçıp gitmek, kalıp savaşmak ve nadir ile terme arasında baba-kız ilişkisi ilk dikkati çekenler. en çok da sınıf çatışması ve baba-kız ilişkisi. aslında bakıcı kadının kocası ve evin sahibi nadir arasında yaşananlara sınıf çatışması demek ne kadar doğru bilmiyorum çünkü bakıcı kadının kocasının verdiği agresif ve saldırgan tepkiler iki sınıf arasındaki hiyerarşik yapının "varlığına" duyulan öfkeden çok "hasta" -depresyon tedavisi görüyor- ve "çaresiz" -işsiz- birinin borç batağından kurtulmak için yaptığı sanal sınıf/lümpen ajitasyonu gibiydi. diğer bir önemli nokta ise iran gibi ketum, katı ve geleneksel/kendine has "dini" hayatın hüküm sürdüğü gündelik hayattaki baba kız ilişkisini yansıtmasıdır, iran sinemasında bu tarz baba-kız örnekleri var mı bilmiyorum. nadir'in kızıyla arasındaki güvenin paradoksallığı ve değer/sevgi, nadir ile simil arasındaki "aşk her şeye yetmiyor" kadar gerçek.. ana yemeğin atıştırmalıklardan kısa sürdüğünün farkındayım.. olsun, "az" olan kıymetlidir der klişe timi. filme dair cihan aktaş'ın "karaladıklarını" da iliştirip yolumu alayım ufaktan => http://www.dunyabulteni.net/…rhaber&articleid=16694
film güzel, çekimler, konu, süresi her şeyi güzel. akıcı, dolu. fakat biraz da müzik olsaydı? ne olurdu be? --- spoiler --- filmde kimse haklı değil, kimse suçlu değil. herkes aynı suçu biraz paylaşıyor. --- spoiler ---
yönetmenin hiçbir sanatsal, ideolojik kaygı gütmeden bizlere sunduğu bir olaylar silsilesi ile başyapıt namına erişmiş ender filmlerden. iran arthouse sinemasından tabi ki beslenmiş fakat onu başarıyla aşmış. ilerde adalet kavramını bundan daha iyi irdelebilecek bir film izlersek o da gelmiş geçmiş en iyi film sıfatını hak edecek sanırım. "iyi sinema" 21. yüzyılda yaşamını sürdürecekse böyle filmler sayesinde sürdürebilecek. başkalarına öykünerek veya entellektüel takıntılarla kendini tatmin ederek değil.
http://www.sinemazingo.com/…r-az-simin-a-separation
sonu olmayan filmlerin en uç örneğidir bence. klasik hollywood sineması izleyicileri izlerse sinemayı yakabilirler çıkışta, o derece. bunun dışında çok yaratıcı bir kurgusu, güzel oyunculukları, iran kültürüne, şeriat hukukuna ve bu bağlamda evrensel ahlâk ve vicdana göndermeleri ile sinema için ufuk açıcı bir filmdir.
izledikten sonra dvd'sini öpüp başıma koyduğum kutsal film..hani deseler ki iran'daki bütün insanların insaniyeti, adaleti böyledir ve garanti edebilseler çarşaf kabulüm olur.. "iyi" dediğim türk filmleriyle arama mesafe koydu.
48. antalya altın portakal film festivali'nde gösterilecekmiş, tavsiyem imkanı olan kaçırmasın. ben vaktim olursa ikinci kez izlemeyi düşünebilirim, olayları biliyorum ancak o tempolu ve sürekli sorgulayan hali çok başarılı filmin ve bir o kadar gerçekçi.
--- spoiler --- esas oğlanın hizmetçiyi apar topar dısarı attıgında sese çıkan üst kat komşusu teyze gibi hissediyor insan bu filmde kendisini. --- spoiler ---yani yönetmen öyle seçici ve hiçbir muğlak bırakmadan anlatmış ki 5 çayında dedikodu dinleyip en ince ayrıntısına kadar mahalledeki olan bitenden aydınlanmış bir teyze modundaydım film bittiğinde.böyle bir filme yapılacak en düz benzetmeleri kullandığımın farkındayım.bu filmin merkezinde insan var abicim bir an önce izleyin.
majid majidi nin filmlerinden aşina olduğumuz iran adalet,ahlak ve vicdan gibi değerlerin bu filmin de temelini oluşturduğunu görüyoruz. bizi etkileyen ezber bozan bir ahlak ve vicdan anlayısı ve esaslı arada kalmalardır.filmde her diyalogda;karşı tarafa haklı olduğunu gösterme çabasından sonra herkes kendi içine bir süphyele dönüyor;kimse kendinden tam emin değil dolayısıyla etkili olan anlar bakışlar..cocukların birbiriyle bakısları,konusmayan dedenin bakısları konuskan bir sessizliğin vurucu anlarından.. --- spoiler --- termeh babasına neden parayı ödemiyorsun,böylece annem eve geri dönecek dediğinde babası bunun parayla ilgisi olmadığını; eğer benim suçlu olduğumu düşünüyorsan git anneni getir.onları ararız ve parayı öderiz dediğinde annesiyle babasının birlikte yasamasını istesede babasının suclu olmadıgına inandığı için arabaya biner ve annesiyle gider.. --- spoiler ---
zaten majid majidi izleyicisi olduğum için, irandan güzel film mi çıkar ön yargım yoktu. beklenti düşüklüğünden kaynaklanan overrated bir durum olmadığına eminim yani. mükemmel film. filmin akıcılığına, vuruculuğuna senaryosuna ve kurgusuna hepsi çok güzel olmasına rağmen şaşırmadım ama oyunculuklar ağzımı açık bıraktı resmen. dede de dahil olmak üzere 7 ana karakter de harika oynamışlar.* hatta o dedeyi nereden bulmuşlar arkadaş. bir insanı öyle perişan göstermek için gerçekten o halde olması lazım. o halde bir adamı da filmde oynatamazsın, çözemedim. başroller zaten çok iyi ama razieh ve hodjat isimli(fakir olan çift) karakterlerin özellikle hodjatın harika kendine hakim olamamaları çok çok ekstra bir oyunculuk katkısı sağlıyor filme. o kadar güzel ayrıntılardan, o kadar doğal savunmalarla değişiyor ki mahkemenin seyri. çok belirgin, ayrıntıları çok net klasik film vakaları gibi değil. böle bir olay yaşamış iki kişiyi gidip adliyede izlesek yarın, aynen bu doğallıkta ve bu tezlerle savunurlar kendilerini. daha da yazarım öve öve ama sıkar. yeter diyelim ki entri okunsun da insanlar şevklenip izlesin.
öyle çok ahım şahım bir sinema kültürüm yoktur, arada bir geceleri açarım daha önceden belirlediğim filmleri, hareket aksiyon aşk meşk felan yoksa, umduğumu bulamadıysam yarısında kapatırım yatar uyurum. bu filmde aksiyonu göremedim, aşk meşk desen, onu da göremedim, ama oturup sonuna kadar izledim. hakkaten, harika bir filmdi. neresinden bakarsan bak, her karesinde ikilemlerin olduğu bir filmdi. bir çocuğun annesi ile babası arasında kalmasını mı dersin, bir babanın babası ile karısının istekleri arasında kalmasını mı dersin, bir annenin kızı ile, hayalleri arasında kalmasını mı dersin, ya da ne bileyim, müslüman bir kadının para ile dini arasında kalması mı dersin. gerçek hayatı çok yalın ve objektif bir şekilde değerlendirmişler. ayrıca, hep ingilizce film izlemekten sıkılmıştım, arada arapça fransızca felan duymak da kulağımızın pasını alıyor sanırım.
mükemmel. gercekten mükemmel. http://eksisinema.com/…eration-uzerine-karalamalar/
asghar farhadi'nin genç kuşağın en önemli yönetmenlerinden biri olduğu aşikar. kurosawa vari anlatım tekniği ile bizi 2 saatlik bir hakikat arayışı içerisine soktuğu bu yeni filmiyle de bunu kanıtlıyor doğrusu. kesinlikle izleyin, izlettirin. bu yılın en iyi işlerinden biri.
iran adına oscar en iyi yabancı film adaylığı kuvvetle muhtemel olan filmdir. film etik, ahlak, yalan-doğru-yanlış kavramları arasında 1 saatlik bir seyir sunuyor. 2 saatlik filmin ilk 1 saatinde de bu yolculuğun bir anlamda hazırlığını yapıyor. bu bağlamda filmi izlerken sabırlı olmalı. suç ve vicdan teması üzerinde yaşanan git-geller, karakterler ile bir türlü kurulamayan bağ senaryonun iyi kurgulanmış olmasından kaynaklanıyor. film bitene kadar hemen hemen hiçbir karaktere aidiyet hissetmeyeceksiniz. sınıfsal göndermeleri, basit ama iyi kurgulanmış hikayesi, kamera kullanımı, ışık kullanımı, muazzam oyunculuklarını düşündüğümde nuri bilge ceylanın bir zamanlar anadoludası ile benzerlik kuruyorum bu film için. özellikle kamera kullanımı nbc ayarına yakın. yine de nbc'nin bir zamanlar anadolusu kadar iyi bir film değil bence. son olarak hem iran hem de türkiye oscar adaylığına çok yakın..
bir "baba"yı anlamanın ve anlatmanın filmi en çok benim için. aslında o kadar çok şey vardı ki, film bittiğinde kafamda, o kadar çok şeyi sorgulatıyordu ki insana. ama yine de. en çok o iki babayı düşündüm. bir de kendi babamı.
simdilik 21 odulu var. katildigi festivallerde aday olup kaybettigi tek dal olmamis. cannes galipleri drive ve bir zamanlar anadolu'da gibi iyi yapimlarin cok otesinde ve bence yilin en iyisi. kusursuz anlatim ve kurguya tanik olarak sinemasal citalarini yukseltmek istemeyenler izlememeli.
yüreğe çentik bir film. tüm koşulsal zıtlıklara rağmen sağlam kişilikli bir kız, bir evlat yetiştirmek isteyen etkileyici bir baba figürünün, her şeye rağmen direnen ama çaresizlikle savrulan bir anne karakterinin bu kadar iyi verildiği kaç yapım vardır.. saçma sapan didaktik boğucu bir anlatıma girmeden olabildiğine karakterleri tüm derinliğiyle veren bir yapıt bu. karakterlerin gerek vicdan gerek dinsel kökenli çekinceleri ve ikilemleri öylesi başarılı yansıtılmış ki... "insan insandır" diyor şiir gibi detaylarla bezeyerek.. ama öylesi yalın, öylesi kalbe yakın.
yönetmen farhadi, öyküsünü sessiz ve sakince anlatmakta kararlı. izleyiciyi, tam da yargıcın bulunduğu noktaya koyuyor aslında ve öyküyü herkesin tarafından, sakin bir tonda anlatıyor. tam bir açık bulup da karakterlerin birisine, 'en büyük sorumlu bu' diyecek bir noktaya geldiğimizde önümüze yeni bilgiler sunuyor. iş ilerledikçe görüyoruz ki ne bizim vereceğimiz bir kararın 'haklı' olma şansı var, ne yargının vereceği kararın... (http://hayatimizsinema.blogspot.com/…yrlk-2011.html)
izleyen türklerin kendinden çok fazla ortak nokta bulacağı film. --- spoiler --- filmdeki naader karakteri ile açılışı yaparsam, tam böyle bir ekşi sözlük yazarı havası var. sanki yazarların genel portresini alıp bir filme koymuşlar gibi. davacı baba ise tam bir trabzonlu kendi memleketim olduğundan benzettim. biraz deli dolu, hakkını arayan, ailesi için hiç bir şekilde geri çekilmeyen alttan almayan bir adam ama aynı zamanda ailesinin haksız olduğunu anladığında ise tümüyle haksızlığını kabul edip giden ama yine de sinirden haklı olan tarafın arabasını parçalayabilecek bir karakter. çocuğunu kaybeden kadın ve simin ise tam anlamıyla cesaretsiz ve hafif karakterliler, tüm karakterlerin, bunun içinde liseye giden o genç kız bile dahil olmak üzere bir fikirleri var. en azından bir şeyi savunuyorlar. bu iki kadından çok çok daha güçlüler. filmdeki iki anne ise tamamen rüzgarla birlikte savrulan yaprak misali fikir değiştirmekteler. karakterler dışında filmin akışı ile ilgili çok güzel iki detay var. birincisi küçük kıza sorulan "annen kardeşini ne zaman kaybetti" sorusuyla beraber yönetmenin ters köşe yapması ve o olay üzerinden devam etmemesi. ikincisi ise naader karakterine hiç bir şey anlatılmadığını gösteren yönetmenin bunu, karşı taraftaki annenin vicdanına bırakarak elde etmesi ve mükemmel olmasa bile pembe masallardaki gibi bitmeyen, filmin karanlık ortamına uygun iyinin üstünde bir son. en son olarak değinilmesi gereken nokta ise tüm film boyunca olumlu olan bütün sahnelerin, "baba-kız" ikilisi arasında geçmesi, sanırsam yönetmenin en son finalde kızın kimi seçtiğinin göstergesi. --- spoiler ---
çekeni de oynayanı da tebrik etmek lazım ki su gibi akan bir film, kurgusu müthiş. filmi izlerken taraf arayışınıza giriyorsunuz başlarda neticede alıştık hepimiz iyiyi kötüyü aramaya, sınıflandırmaya. ama ilk bir saatten sonra bu gittikçe zorlaşıyor, sonra anlıyorsunuz ki filmin zaten bir tarafı yok ve sizden de bunu beklemiyor. yönetmen her şeyi uzaktan izlemiş biz de uzaktan izleyelim diye sunuyor. anlatım gücü çok yüksek olmuş, ee bitti gitti hadi bu muydu dedirtmiyor. bir anda hakim oluyorsunuz, simin oluyorsunuz, naader oluyorsunuz. üstelik çok uzak bir kültürden olmadığı için film bizim için anlaşılması daha kolay, etkisi daha derin. bir de filmin bitişindeki müziğe bayıldım, keşke filmde de müziklendirmeyi biraz kullansalardı dedim, ama sanırım yönetmen filmi böyle sanatsal kaygılarla süslemeyi düşünmedi, bir bakıma iyi de olmuş. dünya sinemasına ilgi duyanlar izlemeli, kaçırmayın derim.
kitaptan uyarlanan çok film yapıldı ama filmden uyarlama bir kitap yazılsaydı, işte o film bu olmalıydı!
filmi izlemeye başladığım andan itibaren karakterler çarptı gözüme. o kadar iyilerdi ki! bir an oynamadıklarını ve bunun gerçek hayat olduğunu düşündüm. başından sonuna kadar; bakıp hayran olarak, düşünerek sonuna kadar izledim. sonra yazılar geldi ve ben hala izlemeye devam ettim. düşündüm, düşündüm... son zamanlarda izlediğim en güzel filmlerden. kesinlikle izleyin...
iran sinemasına ilgi körükleyen aşmış bir film.
bbc dünya sineması ödülü'nü kucaklayarak oscar şansını arttıran iran filmi. bbc, geçtiğimiz senelerde the white ribbon, 4 months, 3 weeks and 2 days ve pan's labyrinth gibi filmleri de bu ödülle onurlandırmıştı.
2011 yılının sinema adına en olumlu olayıdır, kısa ve net.
oskar'ı sikeyim, immanuel kant sinema ödülleri veriliyor olsa, tüm zamanların en iyi filmi seçilir. bu filmi bir zamanlar anadoluda'dan kısa bir süre sonra izledim ve bir zamanlar anadoluda'ya acıdım, aynı sene içinde gösterime girdiği için.
--- spoiler --- hodjad rölünde oynayan shahab hosseini' tam eşini dövücek diyordum adam kendisine vurmaya başladı. o kadar dilinden düşürmediği ben de sizin gibiyim bana hayvan muamelesi yapmayın lanlı lunlu sözleri doğrulandı valla, adam eşine sinirlenip kendisini vurdu enteresan bi sahneydi, bu arada arabanın camını da o mı kırdı kaçırdım orayı galiba. --- spoiler ---
insan ilişkilerinin (insan-insan, insan toplum, insan-değer, insan-devlet) içinde varolduğu, ortaya çıktığı ve sürdüğü "ağ"dan bağımsız olamayacağı malum. bu "bağımlı" ve "bağıl" durumun, mantıklı ve ilkeli olmaya çalışan bir adamla, daha çok duygularıyla hareket eden karısının ve tam anlamıyla arada kalmış kızlarının, unutuşla malul büyükbabanın, ona bakmanın gerekliliğinin yarattığı sakıncaların ve zorlukların, kadın olmanın ve bir kez daha kadın olmanın, yoksulluğun ve hakkın, dinin, törenin ve günahın, velhasıl, "norm"un karşılıklı etkileşimine son derece ustaca ve "acemi" bir bakış. hiçbir şey, içinde bulunduğu koşullardan ayrı değerlendirilemez. buna - bir "şey" olmasalar da - "değer" ve "etik tutum" da dahil. tam bir karın ağrısı.. şahane bir film, şahane!
izledikten sonra eşe dosta tavsiye ettiğim iyi film.ilk olarak izlemeden beklentim pek yoktu ama gerçekten imdb top 250 şaşmıyor gerçekten.
iran'lıların sinemada bizlerden çok daha üstün olduğunu ve az bütçeyle tüm dikkatleri üzerine çekebilecek sanatsal filmler yapılabileceğini birkez daha kanıtlamalarını sağlayan;. 11 yaşındaki kız çocuğundan tutun, alzaymır hastası ve hiç konuşamayan baba karakterine kadar yaptıkları rol ile izleyiciyi kendilerine hayran bırakan usta oyuncuların birarada olduğu unutulmayacak filmler arasına girmeye aday sinema yapımı.
çalıma, kurnazlığa kaçmadan seçtiği evrensel temaların üzerine mangal gibi bir yürekle giden ve bitiminde insanı tek bir cevap yerine birçok soruyla başbaşa bırakan başarılı yapım. "bize iran hakkında görmek istediklerimizi göster" diyenleri hayal kırıklığına uğratacak film.
az once taze taze izledim; sicagi sicagini yaziyorum.. tek kelimelik ozeti: sahane.. izleyin, izletin...
tokat etkisi yaratan film. her şeyiyle mükemmel, insanoğlunun gelebileceği en bencil halleri anlatmakta daha iyisine rastlamadığım bir yapım. üstelik uzaklarda değil, biz türklerin içinde bulunduğumuz toplumsal kurallarda işlenmesi sebebiyle şu genel ahlak kavramını iki kez düşünmeye ittiren bir şaheser. http://www.sinemakulubu.com/…e-nader-az-simin-2011/
alelade bir konu, alelade insanlar ama iranlı arkadaşlar bu konuyu öylesine güzel senaryolaştırıp filme almışlar ki; uykulu uykulu izlemeye başladığım filmi gözlerimi kocaman aça aça bitirdim. karakterlerin yerine bazen koyarsınız ya kendinizi, bu filmde ayarınız kaçıyor, ne hiçbirine tam kızabiliyorsunuz ne de hiçbirine tam hak verebiliyorsunuz. filmin izleyeni bir yöne işaret edip çekmemesi de ekstra güzel tarafı. haklı veya haksız seçimi izleyene kalmış, tabi seçmeyi başarabilirse. izleye izleye holivud'un ingilizcesine alışmışım bi de, burdaki farsça kulaklarıma hoş bir ahenk gibi çalındı durdu. garipsedim başta ancak sevdim sonunda. gerçi adam teşekkür ederken bile sanki kızıyormuş gibiydi ama alışma meselesi. zaten almanca da çok kaba bi dil bence. sonradan akla gelen ek: bir de iranlılar ne çok konuşuyormuş arkadaş, tahran'da iki gün kalsam kafam kazana dönerdi herhalde.
yönetmen, sasanileri işin içine katmayaydı iyiydi. o andan itibaren filme bakışım o kadar değişti ki, bunu yalnızca iki cümleyle yapan yönetmene de senariste de (bu durumda aynı kişi gerçi) şapka çıkarır, ayağa kalkar, karşısında ceketimi iliklerim. helal olsun.
--- hafiften spoiler --- sinema endüstrisindeki yerini, farkını en net bir şekilde finaliyle hissettirdiğini düşündüğüm film. normalde öyle bir final, izleyiciyi merak içinde bırakma kaygısıyla yapılır. ama bunda amaç filmin genel tarafsızlığına, objektifliğine, yalınlığına gölge düşürmemekti bana kalırsa. 'hiçbir şeyi gözünüze sokmadan o kadar çok şey anlattık ki size, en son aklınızda "demek annesini/babasını daha çok seviyormuş" zırvası kalsın istemedik' demekti bir nevi. üstelik kızcağızın sırtlandığı yükler, içine düştüğü ikilemler arasında ahlaki açıdan belki de en hafifiydi sonuncusu. "suçlu olduğumu düşünüyorsan çağır anneni barışalım" demedi mi orada baba, oturduğum yerde tüm vücudumu kastığımı hissettim resmen. --- hafiften spoiler ---
film çok kalabalık, gürültülü ve bir o kadarda yalnız ve sessiz. hayatın içinden olması dolayısıyla hiç sıkılmadan sadeliğin verdigi ihtişamla izlenilebilir bir film. özellikle işsiz adamın rolüne hakim olması çok etkileyiciydi. o nasıl bir gerçekliktir, hayran olmamak elde değil. çok sevdim filmi.
imdb kullanıcılarının oyları doğrultusunda 2011'in en iyi filmi seçilmiştir. http://medicaljesus.blogspot.com/…yileri-secti.html
ntv eleştirmenleri tarafından senenin en iyi filmi seçilmiştir. eleştirmenlerin listelerine bakıldığında en doğru kararın verildiği görülüyor. http://www.ntvmsnbc.com/id/25308427/
diyalogları, gerçekliği ve müthiş oyunculuklarıyla film gibi filmdir.hollywood yapmacıklığından bıkanlar için kaçırılmaması gereken bir film.
http://www.filmhafizasi.com/…r/garantinin-farscasi/
izleyiciyi hayatın karşıtlıkları ve ikilemleri içine yerleştiren, hatta merkezine oturtan gerek oyunculukları gerek kurgusu ve finaliyle muhteşem bir eser. az önce bitti ama öyle görünüyor ki kolay kolay bitmez.
okul, is-güc vs. derken uzun zamandir dogru düzgün film izleyememis sahsima, senaryosu, kurgusu, ictenligi ile enfes bir sinema ziyafeti yasatti bu film.. okudugum yorumlardan bazilarinin sasirdiklarini görüyorum; sevgili arkadaslar, iran sinemasi bu!
karakterleri bu kadar çok konuşturmasına, sürekli doğru söyledikleri iddiasında bulunup yalanlarla bezemiş olmasına rağmen, hakikatin gizlenemeyeceğini çok net anlatıyor. en büyük başarısı bu olsa gerek. --- spoiler --- insanda "herkes haklı, aşağı tükürsen sakal, yukarı tükürsen bıyık" yargısını oluştursa da aslında bir tarafı tutmamızı da ister gibi. sadece termeh'in kimi seçtiğini göstermeyerek bizim de bunu açıklamamızı istemiyor. filmin en ironik tarafı simin, nadir ve termeh'in ilk defa bir aile olarak birleşerek gittikleri yerin davalılarının evi olması. filmdeki diğer bütün detaylar gibi bu da aile kurumuna dipten ve eleştirel bir bakış. filmin en sevdiğim sahnesi ise çocuğunu düşüren kadından yemin edilmesi istendiğinde bunu göze alamayıp kocasına açıklaması oldu. bu bence çok değerlidir ve yönetmenin garibana geçtiği bir kıyaktır. bu itiraftan sona kadın gözümüzde temize çıkar. zira nadir yalan söylemekten hiç bir zaman korkmadı, hatta termeh'i de buna zorladı diyebiliriz. sözleriyle değil belki ama psikolojik açıdan kızını etkilemeyi mahkemede başarmıştı. ama diğer kadın gerçeği gizlemeye bir yere kadar dayanabildi. --- spoiler --- basit bir konu, sıradan dialoglar, günlük çarkedişler, önemsiz detaylardan müteşekkil gibi görünse de insana ayna tutan fimlerden. farsça ismini de ayrı beğendiğimi söylemek isterim. ed: kızcağızın adını yanlış yazmışım, yazar kasa sayesinde düzelttim, sağolsun.
alzheimer'lı babayı oynayan ali-asghar shahbazi'nin mükemmel bir oyunculuk gösterdiği film. o mimikleri, boş bakışları vs. gerçekten de inandırıcıydı. pek güvenilir değil ama imdb'ye göre tek filminin jodaeiye nader az simin olmasına çok şaşırdım. umarım bu sene en iyi yabancı film oscarını alan yapım olur. ki almaması da, iyi film hatta mükemmel olduğu gerçeğini değiştirmez.
son zamanlarda izlediğim en kusursuz film. her oyuncu rolünün hakkını verse de, en çok öfkeli kocayı oynayan shahab hosseini'yi beğendiğimi söylemem lazım. film boyunca çizgisini bozmadan, üst düzey bir oyunculuk çıkarmış. asghar farhadi'nin yolu açık olsun.
günümüz insanının bencilliğini, durumu kurtarmak adına söylediği 'masum'! yalanları, 'biz' yerine her olaya 'ben' bakış açısıyla yaklaşan tutumunu anlatan güzel mi güzel ' asghar farhadi ' filmi. farhadi kaderlerimizde birbirimize ne kadar bağlı olduğumuzu anlatıyor adeta. filmdeki insanların bencillikleri en çok dikkatimi çeken şeylerden biri oldu. biri kızının yurtdışında daha iyi bir yaşam süreceğine indandığı için, biri karşısındaki adama para vermemek için, biri karşısındakinin suçlu olduğunu ispatlamak için etrafındakilere kötülük yapıyor, halbuki bunu yaparken de en çok dillerine doladıkları onların iyiliklerini düşündükleri! ( terme gibi kızların, raziye'nin çocuğunun yeri mahkeme koridorları değil.. ). bu tam anlamıyla bir bencilliktir, her zaman da öyle olmuştur, biz ne yaparsak kendimiz için yapıyoruz zaten malesef. nader'in kaynanasının bencilliğine bir bakın hele! raziye'nin olmuş çocuğunu hiç önemsemiyor, halbuki aynı çocuk simin'in olsaydı ortalığı ayağa kaldırırdı. nader'e ne demeli?? raziyenin hamile olduğunu bildiği halde karşı tarafın iddialarını kabul etmemesi, para vermeye yanaşmaması? zorla nefes alan yaşlı bir insana sırf şık görünsün diye kravat takmak da öyle. insanların sözde prensiplerini çiğnemeleri de var, hem de bolca. termenin söylediği ve garanti anlamına gelen sözcüğün arapçası yerine farsçasını önermesi ( tazmin yerine poştvane demesi ) ve kızına sen doğruyu söyle hocan puan kırarsa da dert etme, vicdanın rahat olsun demesi onu her zaman doğruları konuşan bir insan gibi gösteriyor, ama kendisinin hapishaneye düşme ihtimali ortaya çıktığı anda doğruyu yanlışa kurban ediyor. hodjat de hakeza, kuran elinde termenin okuluna gidip hocadan kurana el basıp yemin etmesini istiyor ama bencilliği borçlarını alacaklılarına ödeme mevzusu açılınca ortaya çıkıyor, karısından yalan yere yemin etmesini istiyor... filmdeki dünya çok karanlık! hep çatışma, depresiyon, hastalık, cinayet... bu dünyanın neresi güzel ki yahu? farhadi'nin bu karanlık dünyayı resmetmekle vermek istediği mesaj açık, ' sorun kendimizde, yaptığımız yanlışlarda, yoksa naderin babasının hasta olması bu çift beraberken o kadar da büyük bir sorun değil ( adamın çocuklarla langırt oynadığı sahneyi hatırlayın ), aslında bu ikisinin de ayrılığı pek sağlam temellere dayanmıyor. filmde termenin ana annesinin mahkeme koridorunda ona tarih soruları sorduğunu görüyoruz, aynen şöyle diyor : sasanlılar zamanında halk kaça ayrılıyordu, cevap geliyor 2 tabaka avam ve zenginler. peki bu tabakaların ortadan kalktığı günümüzde durumumuz değişti mi? daha mı uygarız? hayır! ne nader ve simin çok zengin ( arabalarına ve evlerine dayanarak söylüyorum ) ne raziye ile hojjat onlara çok uzak. tüm dünyada olduğu gibi büyük bir orta sınıfa mensuplar, ama bu onları mutlu etmeye yetmemiş, çünkü bu modernizasiyon, uygarlaşma ve çağdaşlaşma furyasında kayıp olan bir şey var : ahlak!
iran'daki flash idamlar kadar çarpıcı! --- spoiler --- filmdeki gerçek hakim mahkemedekinden ziyade (pozitif ayrımcılık olsa da) termeh'ti. --- spoiler --- detaylardan bahsetmek gerekirse öyle ki; farklı dünya görüşlerine mensup olup ırk,cinsiyet,inanç ve hayat tarzı bakımından çeşitlilik gösteren çoğu yazar bu filmin üzerine sayfalarca kitap yazabilir. ancak sonrasında termeh'in durumuna düşüp kararı okuyucuya bırakmak kaydıyla. ayrıca filmi dublajlı olarak seyretmeyin. film yerine bir çocuklar duymasın izliyor tribine girip istemeden de olsa filmin içine etme olasılığınız yüksek.
ashgar farhadi orta sınıf iranlıların hikayelerini anlatıyor son iki filminde. derbare-i elly'de ortaya koyduğu performansı bir kat daha yukarı çıkarıyor. belki de chaharshanbenbe-soori ile başladığı bu seriye yalan üçlemesi desek hata etmiş olmayız. önceki filmden kadroda peyman maadi, shahab hosseini, merila zare'i var. --- spoiler --- uzun uğraşlar sonucu aldığı vizenin son günleri yaklaşırken canına tak eden simin kocası nadir'e boşanma davası açar. mahkeme boşanma konusunu boşanmaya dair bulmadığı için düşürür. bunun üzerine simin kızını bırakarak terk eder. kızları termeh babası ile kalır. simin evden çıkarken filmdeki duyulan tek şarkının sahibi muhammed rıza şeceryan'ın albümünü alır. bu sırada nadir babasına bakması için raziye ile anlaşır. raziye filmde tahranda varoşta yaşayan dindar alt sınıfı temsil ediyor. nadir'in babasının durumunun raziye'nin tahmin ettiğinden daha fazla yorulması ve altını değiştirmek zorunda kalması ile işi bırakıp kocasına devreder. fakat kocası hojdat'ın borçlu olduğu kişiler tarafından şikayetleri üzerine göz altına alınması ile onun yerine işe devam etmek zorunda kalır. raziye'nin -kendisine çarpan araba yüzünden nadir'in babasını yatağa bağlamayı göze alarak- doktora gittiği gün nadir'in eve geldiğinde babasını yatağa bağlanmış şekilde bulması ile işler karışır. yaşadıkları tartışma sonrası raziye'yi zorla evden çıkaran nadir, merdiven sahanlığından gelen sesler üzerine dışarı çıktığında onun karnını tutarak dışarı çıktığını görür. akşam simin'in ailesinin evinde raziye'nin düşük yaptığını öğrendiklerinde soluğu hastanede alırlar. raziye'nin kocası hojdat olanları öğrenince sinirlenip nadir'e kafa atar araya girenlere rağmen bir türlü yatışmayıp arada simin'e de patlatır. akabinde olay mahkemeye taşınır. nadir mahkemede raziye'nin hamile olduğunu bilmediğini ve o şekilde itse bile merdivenlerden düşmesine sebep olmayacağını iddia eder. hojdat'ın borçlu olması ile geldikleri nokta kan parasını verelim olayı tatlıya bağlayalım olur. tam bu noktada raziye bir akşamüstü simin'in görev yaptığı okula giderek kazadan ve olayın sorumlusunun sadece nadir olmadığından bahseder. raziyelerin evine kan parasını ödemeye gittikleri gün ise ipler kopar. raziyeden olayın tüm sorumluğunun nadir olduğunu üzerine yemin etmesini ister nadir. bunun üzerine raziye'nin mutfağa kaçması ile hojdat olanları öğrenir ve evi terk eder. kan parasını ödemek için kocasını ikna eden simin ile nadir arasındaki ipler bu olaydan sonra iyice kopar. finalde bizi soru işareti ile bırakır ferhadi. hojdat ilk görüldüğü hali ile karısını döven koca tipi gibi olsa da yönetmen filmin sonunda önyargımızı önce hojdat'ı okulda bayan ghahrai'ye okulda beni eşlerini hayvan gibi döven biri sanmayın sözünü doğrularcasına filmin sonunda sinirden kendini yumruklar. --- spoiler --- altyazı çevirilerinde dikkatimi çeken iki şey oldu. simin'in şeceryan'ın bu cd'sini alıyorum dediği sahnenin bu cd'yi alıyorum şeklinde çevrilmesi. oysa ki 20 dakikalık komedi filmlerinde dahi çevirmenler en ufak bir yerel detayı dahi kaçırmayıp not olarak yazıyorlar. diğer husus ise raziye'nin nadir'in odasında para almadığına yemin ederken imam hüseyin'in üzerine yemin ederim demesine rağmen es geçilmesi. bu yeminle öğreniyoruz ki şah-ı şehidan hz. hüseyin'in üzerine yemin etmeleri büyük yemin imiş. derbare-i elly'de elly'nin nişanlısından kafa yiyen ahmed'i canlandıran shahab hosseini filmde nadir'e kafa atan hojdat oluyor. ashgar farhadi özellikle mi böyle yapmış merak içindeyim. son olarak, hayli memnun, teşekkür mikonem.
çok güzel, pek sevdim.
a.k.a "a seperation". bir başka başka deyişle "bir ayrılık". sahiden de bir ayrılık, bir ayrılığın üzerine odaklanmadan yan hikayelerle bu kadar guzel anlatilabilir ve oynanabilirdi. bası ayrı, sonu ayrı guzel. fransız filmi gibi iran filmi vesselam. bayıldım.
arafta kalmanın filmi. --spoiler yayını başladı-- öyle ki filmin başından sonuna kadar arada kaldığınızı hissediyorsunuz. ama sıkıştırmıyor bu arada kalmışlık sizi, bilerek ve isteyerek hiçbir şekilde taraf tutamıyor, izlemeye devam ediyorsunuz. durduğunuz yer herkesi en iyi görebildiğiniz yer olduğu için de yer değiştiremiyorsunuz. karakterlerin içine sinen ikilem sizi de alıp sürüklüyor. nader: gerçek ve yalan arasında kalıyor. simin: gelecek için kurduğu hayalleri ve evliliği arasında kalıyor. razieh: din korkusu ile koca korkusu arasında kalıyor. hodjat: sahip olduğu statüyle sahip olmak istediği statü arasında kalıyor. termeh: filmde omuzlarında en çok yük taşıyan karakter yani filmin en çok arada kalan karakteri. anne ve babası bir taraftan, gerçek ile yalan diğer taraftan omuzlarına biniyor. ve zaman zaman karakterlerin içinde bulunduğu, yukarıda saydığımız tüm bu düğümleri çözmek için kilit rolünü üstleniyor, o hiç istemese bile. babasının üstlen(e)mediği sorumluluğu onun ellerine bıraktığı pek çok sahne görüyor olmamızın sebebi de bu. ve son olarak; nadir’in babası: filmde arafta kalmayan tek kişi. yalan’ın başladığı o gün, o susmaya başlıyor, ve filmin sonuna kadar bir daha hiç konuşmayarak belki de yaşananlar karşısında en taraf olanı oynuyor. --spoiler yayını son buldu--
ashgar farhadi'nin ''darbareye elly''den sonra izlediğim ikinci filmi oldu bu. ve bana kalırsa da farhadi'nin daha neler yapabileceğini gösterir nitelikte olmuş. gayet güzel. izleyin. --- spoiler --- filmin ''alelade'' bir öyküyü bize anlatması aslında filmin en çekici noktası bana kalırsa. fakat esas başka bir şey söylemek istiyorum; filmin başındaki gidişattan tahminim, filmin bir yerinden sonra simin karakterinin açıkça veya açıkça olmasa da yönetmen yorumuyla ''meşum kadın'' ilan edileceği şeklindeydi. fakat bu kolaylığa kaçmamış farhadi, sonuna kadar tarafsız durmuş. bu yanlış anlamaya neden olabilecek en ufak bir yorum eklememiş. sadece anlatmış. bu gayet mühim bir nokta bana kalırsa. bu arada herkes iyi oynamış ama alzheimer hastası baba rolünü oynayan ali-asghar shahbazi bildiğin döktürmüş. --- spoiler ---
öncelikle filmi farsça izlerseniz, kendi dilimizle olan ortak kelimelerle birlikte bu dilin ne kadar ihtişamlı bir dil olduğunun da farkına varmanızı pekiştiriyor. --- spoiler --- kişisel favorilerim arasında olan 12 angry men gibi adalet kavramına yoğun bir odaklanma var ama 12 angry men'de amerikan hukuk sistemine de bariz bir eleştiri varken, bunu hissedebiliyorken, burada(iran hukuk sistemine) aslında iş de çıkabilecek bir noktada olmasına rağmen, farhadi pek oralı olmamış. gerçi tarafsız anlatmış olsa da, "acaba iran'da yaşamak ister miyim" sorusunu sorduttu yine de daha önce bu kadar fazla içli dışlı olmadığım için orta sınıf iran yaşantısına önyargılarım azalmasına rağmen, özellikle sosyal yaşantıyla ilgili, özellikle adalet sistemine güvenmek olabildiğince uzak kalınmasına rağmen normatifliği hakkında ;mümkün değil. o yüzden farhadi'nin acaba bu filmde tercihi izleyicilere bırakması gerçekten kendi seçimi mi ? yoksa ülkesinin bildiğimiz kadarıyla(?) dozu yüksek sansür uygulamalarından ve olası cezalardan kurtulmak istemesi mi ? ötesinde, filmde kesin taraf olunmasını sağlayacak anlar, öylesine başarılı saklanmış ki, kimin haklı olduğuna karar vermek için açık bir kanıtınız olmuyor. bir hamile, orta sınıf bir beyaz yakalı, eğitimli bir anne, eski sınıf bir ayakkabı tamircisi, buluğ çağına girmiş bir kız, yargıç filmi izleyip bambaşka kararlar verebilirdi karakterle ilgili. " bu budur" "böyle yaparsak böyle olur" " şu daha iyidir" gibi izleyicinin beynini adeta oyan yönetmelerden olmadığı için ve filmin hiç bir yerinde bunu hissettirmediği için ayrıca başarılı bir iş kotarmış farhadi. son sahne ilgili olarak ; inanılmaz bir tasvir. son zamanlardaki en iyi kapanış. kızın seçiminden bahsetmiyorum. filmin özeti son sahnede öylesine verilmiş ki, gerçekten muhteşemden de öte. --- spoiler --- alzheimer'lı dede'nin gerçekte alzheimer olmadığına inanması gerçekten güç bu arada. umarım sağlıklı bir yaşam sürdürür geride kalan hayatında.
4 yaşındakinin de, 10 yaşındakinin de, 30 yaşındakinin de, hiç kimsenin tamamen dürüst, hiç kimsenin tamamen yalancı, hiç kimsenin tamamen iyi ve hiç kimsenin tamamen kötü olmadığı, ama gerçek ve insan oldukları film. hayatın, gerçek insanların kâh doğru, kâh yanlış kararlarına bağlılığını anlatıyor keskin köşeler beklerken her dönemecin son anda kıvrılmasıyla.
dostoyevski'nin suç ve ceza'sından 'serbest uyarlama' olabilir. nader, raskolnikov gibi vicdanı ile adalet duygusu arasında salınırken, etrafındaki tüm insanlara da aynı sorgulamayı yaşatmaktadır. bir zeki demirkubuz filmi havası da yok değil yani.
berlinale'de giydiği "ahmedinejad kıyafetiyle" dikkat çeken yönetmeni asghar farhadi gibi bir film: büyük söz söylemek iddiasıyla yola çıkmamış ama sözlerin en büyüğünü etmiş film...
seyretmeye basladiktan hemen sonra bir film oldugunu, aslinda ayni odada cekim ekibinin de oldugunu unutturan dogallikta cekilmis harika bir iran filmi. konusmalar bir baska dogal, mimikler bir baska dogal. --- spoiler --- yapilan yorumlarda aslinda kimsenin kotu olmadigindan bahsediliyor da; kendisine araba carptigini saklayan, bebegini dusurme nedeni hakkinda yalan soyleyen kadin degil midir acaba bu kavganin sebebi? kizinin da gelecegi icin hasta babasini iran'da birakip yurtdisina gidip gitmemesi kisisel bir secim oldugu icin yoruma acik tabi ki. --- spoiler ---
asghar farhadi nin (bkz: darbareye elly) den sonraki bir başka güzel filmi.ama ger gör ki çok fazla benziyorlar. tekrardan darbareye elly yi izlediğimi sandım neredeyse
iran sinemasına duyduğum sevgi/sempati/hayret v.s. gibi bilumum güzel duygu nedeniyle orijinal dilde* izlemek için yoğun bir şekilde arama yapmama rağmen maalesef bulamayınca türkçe dublajdan izlemek zorunda kaldığım ve çok beğenmeme rağmen muhtemelen bu nedenle, derbareye elly kadar zevk alamadığım baş yapıt. derbareye elly ile gümüş ayı alan yönetmen söz konusu bu filmle altın ayıyı almıştır ancak, her iki filmi de karşılaştırdığımda altın ayıyı derbareye elly'nin, gümüş ayıyı ise bu filmin almasının daha hakkaniyetli olabileceğini düşünmekteyim. zira ilk filmde özellikle baş roldeki sepideh karakterini canlandıran golshifteh farahaninin oyunculuğu karşısında dehşete kapılmış, hayretlerden hayretlere sürüklenmiştim. --- spoiler --- dini değerlere son derece bağlı raziye'nin, naderin ödemeyi yalnızca kuran'i kerim'e el basarak yemin etmesi koşuluyla yapacağını belirtmesi üzerine yalanını daha fazla sürdürememesi ve kesinlikle kur'an üzerine yalan yemin etmekten kaçınması son derece dokunaklı ve güzeldi. raziye'nin dini değerlere son derece bağlı olduğu zaten hasta yaşlının bakımını sağlarken aklına takılan bir hususta fetva hattını arayarak dini bilgi almasından belliydi, nihayet sürdürdüğü yalana son vermesi bu açıdan son derece gerçekçi oldu. aklıma takılan husus söz konusu aynı durumda nader'in bulunması halinde yani kur'ani kerim üzerine yemin etmesinin istenmesi halinde nader'in yemin edip etmeyeceğidir. bir çok kez yalan söylemesine rağmen buna cesaret eder miydi anlayamadım. --- spoiler --- söz konusu bu yönetmen olunca artık mutad hale gelmiş bir durum olarak film çok güzel, mutlaka izlenmesi gereken filmlerden, önerilir. bu önemli yönetmen esger ferhadiyi sadece iran sinemasının değil, dünya sinemasının yeni kieslowskisi olarak görebiliriz diye düşünmekteyim. içinde yaşadığım deri gibi ispanyol saçmalığının yerine bu filmi iki kez izleyin, emin olun sanat adına daha kazançlı çıkarsınız.
--- spoiler --- ne olur ne olmaz deyip koyduk --- spoiler --- tüm süresi boyunca defalarca farklı sorular sormamıza ve hiçbir şekilde cevap alamamıza sebep olan film.seyirci galiba yargıç rolunu asıl üstlenen oluyor.filmle ilgili çok güzel ve detaylı yazılar yazılmış benimki sadece artı bir veri olsun.evet harika film ama uzun zamandır gerçek bir sinema filmi izlemeyenler son bir kaç dakikada ekrana öylece bakakalabilir.çünkü hiçbirşeye cevap alamicaksınız.......90 vereyim bende adetten.. --- spoiler ---
'salam'laşma harika bu filmde. çok sempatik selamlaşıyor persler :(
iranlı coderları anlatan güzide film.
neden bu kadar begenildigini bu kadar odulu nasil topladigini anlyamadigim film. evet yalanlar, ayrintilar, adalet, iran kulturu derken gene olmadi. belirtmekte fayda var; herkesin sevemeyecegi filmlerden.
2011'de tüm ödülleri silip süpüren, bu yılın en güçlü yabancı film oscar adayı, nefis film. diğer bir deyişle, bir zamanlar anadolu'da 'nın en büyük oscar şanssızlığı.
muhteşem oyunculuk muhteşem senaryo fakat iran filmlerinde olduğu gibi, yine bir bitmemişlik var
uzun zaman sonra bana yazmak için blog açtıran film. http://besdakikaara.wordpress.com/…1/bir-ayrilik-2/ 10 filmi geçelim bunu siteye çevirmezsem taocuyum!
bir zamanlar anadolu'dan hemen sonra izledim. objektif bir gözle baktığımda bu filmden bir adım ileride olduğunu düşündüm. oysaki darbareye elly'den hiç hazzetmemiştim. yine de filmin bir dünya klasiği olacağı düşüncesinde değilim. abbas kiyarüstemi ve mecid mecidi filmleri bana göre iran sinemasının en hakiki temsilcileridir.
güzel film. sanatsal açıdan iyi hoş da, yönetmenin yarattığı aşırı gerçekçi, olayları yaşattıran, insanın içini acıtan atmosfer filmin kalitesinden daha güzel. --- spoiler --- film nader ve simin'in ayrılma kararı ile savcı'nın karşısındaki tartışmaları eşliğinde başlıyor, böylesine kapsamlı ayrılık varyasyonları içeren bir film için gayet hoş bir giriş. ikilinin mükemmel oyunculuğu bu noktada kendini göstermeye başlıyor, film için mükemmel bir artı. bu başlangıç sahnesini alın, gizli çekim diye yayınlayın, kimse çakmaz, o derece. ayrıca bu başlangıç sahnesinden bir iki ekleme ve süsleme ile bir kısa film bile yaratılabilirmiş. malum sahnenin ardından birkaç karakterleri tanıtma amaçlı sahnelerden sonra iran'ı tanıtmaya girişi yapıyor film. gerçekten çalışmaya ihtiyacı olduğu için nader'in babasına bakıcılığa başlayan razieh karakterinin içindeki bulunduğu hal önce yanında bir çocukla, ve hemen peşinden de razieh'in gözlerindeki hayattan bıkmışlıkla takdim ediliyor izleyene, öyle de güzel. derken razieh ile nader'in alzheimer hastası babası arasındaki ilişki öyle güzel sunuluyor ki, iran anlatma adına temem taşlar bu dakikada ortaya çıkıyor. bakıcı kadının hastalığı sebebiyle altına kaçıran yaşlı adamı yıkasam mı yıkamasam mı ikilemi, bunu neticelendirmek için yetkili merciyi telefonla araması, oradan aldığı sonuç ile davranması.. akabinde sayısız iran tasviri ara verilmeksizin geliyor zaten. kuran'a el basma muhabbetleri, kuran'ın insanların hayatının en merkezindeki yeri ve önemi, her sohbetin başlangıcındaki din gereği söylenen giriş kısımları, razieh ile nader arasındaki itişme kakışma sırasında ortaya çıkan kadın-erkek teması muhabbeti, langırt oynarkenki takım seçimleri.. yani demem şudur ki, yönetmen ülkesini gayet ayrıntılı bir şekilde izleyenin gözüne soka soka anlatmış, çok zor bir işi çok güzel bir şekilde başarmış, helal olsun kendisine. razieh'in kızı somayeh karakteri çok güzel kullanılmış. genelde ufak oyuncu karakteri filmlerde anne babasının yanında gezen piyon rolündedir, değilse de yani bu filmdeki gibi kullanılmaya çalışılırsa sıçıp batırıyorlar; bu filmde şaha kalkmış somayeh karakteri, oynatanlar harbi harbi oynatmış. o olmasa sanırım nader'in babası karakteri anlatılamazdı, sunulamazdı seyirciye, film için büyük bir eksik olurdu. termeh filme çok sıradan giriyor, bu ne lan böyle derken filmin son yarım saatinde senaryo gereği bulunduğu sahnelerde, metinlerinde hoş işler çıkarıyor. gereksiz detay da vermek istiyorum, bariz peugeot reklamı yapılıyor filmde, göze çok batıyor, sevimsiz olmuş biraz. değinilmesi gerken başka bir nokta da yönetmen ve senarist tarafından razieh karakterinin kullanımı. kadın çok arkaplan bir rolle giriyor filme, böyle devam edecekmiş gibi gösteriliyor, bir manevra ile filmin merkezine oturuyor. bu noktada kadın tam halay başı moduna sürükleyip götürüyor filmi. özellikle "kuran'a el basmama" muhabbetinde oynuyor kadın, bildiğin oynuyor. film yıllardır süregelen soruyu güya cevapsız bırakarak; aslında cevabını vererek bitiriyor; (bkz: anneni mi daha çok seviyorsun babanı mı) özetle, bir ayırlık değil film, 4-5 ayrılığın kaliteyle harmanı. --- spoiler ---
insanda sürekli empati duygusu uyandıran, iç burkan, etkileyici iran filmi. sinema anlamında çok başarılı, ama "şöyle bir film koyayım da keyifli bir 2 saat geçireyim" diye izlenecek bir film değil, üzüyor, acıtıyor, afallatıyor zira. --- spoiler --- bir tarafta dini hayatın merkezine koymuş, geçim sıkıntısı içindeki bir aile, diğer tarafta dine göre yaşamayan, ekonomik durumu yerinde olan boşanma sürecindeki aile... başından beri devamlı kaotik bir ortamda, diyaloglarla bezeli ve sürükleyici olan film, olayların yargıya intikal etmesinden itibaren iyice tavan yapıyor. sürekli dinamikler değişiyor insanın kafasında, aslında mağdur gözüken taraf razieh'in ailesi olmasına rağmen, bir yandan nadir'in inadına gıcık olurken diğer yandan da iç çatışmalarını gördükçe ona da hak veriyorsunuz. bir nadir'in, bir razieh'in tarafında hissediyorsunuz kendinizi ve her şeyden çok izleyiciye bu kararsızlığı hissettirme konusunda film çok başarılı. kaldı ki film bittikten sonra da kesin bir karara varamıyorsunuz. işlendiği iddia edilen suçun belirsizliğinden beslenen yalanlar da giriyor çünkü işin içine. kimilerine göre bu yalanlar da suç sayılıyor, ki son zamanlarda izlediğim en vurucu final olduğunu düşündüğüm son sahnede bunu net bir şekilde hissettiriyor film. --- spoiler ---
hakkında ekşisinema'ya bir eleştiri daha eklenmiştir: http://eksisinema.com/…t-saadet-ve-hakikat-uzerine/
ruhu olan bir film,diyaloglar harika (özellikle ifade sahnelerinde) demek ki sadece bakışarak ,geniş açı çekilerek kaliteli film olunmuyormuş. --- spoiler --- kızını ve hasta babasını çok seven,üstüne gelen talihsiz olaylar ama yine de yılmayan bir adam .. çocuğunun kendine olan inancını perçinlemek için nadir'in söylediği " eğer suçlu olduğumu düşünüyorsan ,anneni al gel ve parayı verelim" sözü ile kızına müthiş öz güven sunmuştur. bu arada hakim rolünü oynayan amca ve psikopat varoş koca rolünü oynayan arkadaş çok başarılı. not:bu arada simin bir o kadar güzel (birine benzetiyorum ama çıkaramadım ) --- spoiler ---
kısa ve net konuşmak gerekirse; aşırı iyi bir film. seyirciyi 2 saat boyunca ekrana kilitlemek için kaçmalı kovalamacalı şeyler gerekmiyor demek ki. şimdiye kadar izlediğim yüzlerce film arasında oyunculuk düzeyi en sağlam, gerçekçilik dozajı en yüksek olanlardan kesinlikle bir tanesi. sinemaya doydum diyebilirim. hem de ağzıma kadar.
golden globe'u aldı. sonuna kadar hakkıydı!
yabancı dilde en iyi film dalında altın küre ödülünü almıştır.sonuna kadar da hak etmiştir.yönetmen ödül konuşmasında iran halkı sevgi dolu bir halktır diyerek amerikalılara da ayar vermiştir.
iran sinemasından özgün, hoş bir örnek. bana bile empati kurdurup, ulan bari sen geri adım at, diye karakterler arasında dolaştırdıysa başarılı bir filmdir. imdb'den aldığı 8.6'yı hak ediyor mu bilemiyorum tabi. bu gece* en iyi yabancı film dalında altın küre alışı da sevindirdi beni. edit: oscar yazdım altın küre yerine. hususi yaptım tabi. sözlük uyanık mı bakayım dedim. gençler eğleniyor muyuz, minvalinde yani.
kıldan ince kılıçtan keskin konuları** tereddüte düşmeden, sağlam adımlarla anlatmış bir film. iranlı yönetmen, diğer yapımların* yanında tavrını koyuyor, belgesel gibi gerçekleri gösteriyor, siz de yargınızla başbaşa kalıyorsunuz.
kesinlikle 2011'in film kıtlığı olduğunu da düşündüğümüzde senenin en iyi filmine aday olabilcek bir filmdir. şişirilmiş hollywood filmlerinin yanında sönük kalacaktır özellikle iran'dan çıkışı ancak senaryo, oyunculuklar ve film diyip geçmeden gerek iran'ın dindar kesiminin gerekse daha modern düşünen kesiminin detaylarının da işlenişi bakımından çok başarılı bir dram. 2011'in çoğu filminden daha iyi olup izlenmesi gerekendir. gönül isterdi golden globe öncesine yetiştirebiliyim ama ertesi gününde izleyebildik anca iyi oldu bunu seçmek. yönetmenini farsça yazılardan okumaya çalışınca adamın adı sakdyqteuıqwyglsghs(asghar farhadi) idi. tebriği çaktım koç.
oscar'ı da almalı. hatta sadece en iyi yabancı dilde film dalında değil, en iyi senaryo dalında da oscar'a aday olmalı. seyretmiş olmamın üzerinden zaman geçtikçe, daha çok düşünür oldum bu filmi. sık sık aklıma düşüyor...
gerçek bir olayı amatör gizli kamerayla çekmişsin gibi. o kadar inandırıcı oyunculuklar. ama filmin en iyi yanı oyunculuklar değil; senaryo. çok başarılı çok. imdb top 250 listesinde kalacak o film hacı.
senaryonun doluluğu, kusursuzluğu, insanı sürekli filmin içinde tutan temposu, atmosferi ve mükemmel oyunculuk performansı ile son zamanlarda izlediğim en iyi film olmuştur. adalet kavramını neredeyse 12 angry men gibi bir baş yapıt kadar şahane bir şekilde ele almıştır bana göre. bir de arkadaş, izlerken artık filmin içine nasıl girdiysem, alzheimer olan amca nasıl bir oyunculuk sergilemişse; o amcayı filmden sonra altın ayı ödülünde görünce, o nasıl gitmiş oraya ya, ne işi var orda diyerekten şaşırdım, sonra neden öyle şaşırdığıma şaşırdım ve amcanın oyunculuğunu bir defa daha takdir ettim.
sürekli kimin tarafını tutacağımı şaşırdığım, diyaloglarıyla büyüleyen kusursuz bir film.
kimin tarafını tutayım lan şimdi ben derken top olduğum filmdir.
oyunculuklarıyla aşmış,türkiye'de geçen hafta 1 salonda vizyonda olduğunu bildiğim ancak o salonu bir türlü bulamadığım mükemmel film. --- spoiler --- filmdeki gerçeklik sürekli yüzümüze çarpıyor . son sahnede termeh kimde kalacağını seçmek üzere ebeveynlerinin dışarı çıkarılmasından sonra koridorda annesine su makinesinden bir bardak su getiren ufak bir çocuk gözüküyor,işte o an "işte gerçeklik bu be abi" dedim.hollywood filmi olsa o lanet olası suyu lanet olası kadın alırdı,ama ufak detaylar katmış film ekibi,çok da iyi etmiş --- spoiler ---
filmde 11 yaşında kız olarak (termeh) olarak izlediğimiz oyuncu 1992 doğumludur. ve film 2011 yapımı. "bu kız 11 yaşında mı?" diye soranlar sonuna kadar haklılar yani. söz konusu oyuncu, filmin yapımcı-yönetmen-senaristi olan asgar ferhadi'nin kendi kızıdır zaten. gelelim alt metinlere: filmin başında fotokopisi çekilen nüfus cüzdanlarından ikisi yönetmenin 2006 yapımı filminde (çaharşanbe sûri*) boşanan çifte ait. diğer ikisi de filmde boşanmakta olan çifte ait. yani orası aile mahkemesinin fotokopisi odasıdır. iki filmin hikayesi de eşzamanlıdır. çiftin ayrılık kavgası çok manidar. kadın ülkedeki koşulların (ki telaffuz ettiği kelime şerait) iyi olmadığını düşünmektedir. kocası ise babasını terk edemeyeceği için o koşullar altında yaşamaya devam etmeleri gerektiğini düşünmektedir. bu ikilem aslında yönetmenin kendi ikilemi. yönetmen yurtdışında yaşamak zorunda kalan bazı iranlı yönetmenler lehine konuştuğu, iran'ın onları geri kabul etmesini söylemiş olduğu için iran devletiyle bazı sorunlar yaşamış bir yönetmendir. öte yandan kendisi de her şeye rağmen filmlerini iran'da yapmaya devam etmektedir çünkü "kök"ü oradadır. hatta "o koşullarda film yapmak zor olmuyor mu?" sorusuna şöyle cevap vermiştir: - bu soruyu sormak çölde yaşayan birine o sıcağa nasıl dayanabildiğini sormaya benziyor. yani iranlı aydınların bir kısmı daha iyi koşullar için ülke dışına çıkmışken ve baskıdan kurtulmak sayesinde başarılarını perçinlemişken asgar ferhadi gibileri de her şeye rağmen koşullara uyum sağlayıp babasını bırakmamaktadır. boşanan çiftin ikilemi iran aydınının kendi ikilemidir. ayrıca simin'in piyano sahibi olması ondaki batılılığı göstermektedir. hatta zemin katın üstünü 1. kat sayması bile aslında avrupa standardıdır. diğer taraftan kocası nadir hafiften fars milliyetçisidir. kızına ingilizce kelimelerin farsça karşılıklarını çalıştırırken "teminat" kelimesini arapça sayması, "farsça değildir" demesi ve onun yerine safi farsça bir kelime söylemesi onun "babası"nı bırakmama metaforunun bir başka göstergesidir. --- spoiler --- filmin devamında taşımacılarla tartıştıktan sonraki çok belli belirsiz bir sahne filmin kilit sorularından birinin cevabıdır: nadir'in çantasındaki parayı alan simin'dir. nadir babasını traş ederken o malum odaya girmiş, çantadan parayı alıp taşımacılara vermiş ve çantayı yerine geri koymuştur. buna sonra tekrar değineceğiz çünkü kilit bir mesele. sonrasında yardımcı kadının performansını izliyoruz. yönetmen oyuncunun dini bütün bir şii havasına girebilmesi için kadına filmden önceki birkaç ay boyunca 5 vakit namaz kılması, namahrem hiçbir erkeğe temas etmemesi ve bunun gibi tüm kaidelere uygun bir yaşam sürmesi talimatını vermiştir. kadın aylarca öyle yaşadıktan sonra filmde o ruhu gerçekten yaşamaktadır. çekimlerden sonra kadıncağız normal yaşam tarzına devam etmiş tabi. bir ufak ayrıntı daha: filmde yardımcı kadın "şehitlerim üzerine yemin ederim" derken savaş şehitlerini kast etmemektedir. kerbela şehitlerini kast etmektedir. bir şii için bu yemin yeminlerin açık ara farkla en büyüğüdür. ağır bir yemindir. oradan hastane sahnesine geçelim. filmde "yenge" diye bahsedilen kadın (ki teknik olarak yardımcı kadının yengesi değil görümcesidir) burada kilit unsur. asabi kocanın başta nadir'le hiçbir husumeti yoktur, karısını tanıdığını bile bilmemektedir. yardımcı kadın raziye'nin de onlara bir husumeti olamaz çünkü çocuğun düşme sebebini kendisi bilmektedir ama hastanedeki kavga onun yokluğunda gerçekleşmiştir. "bebeğini öldürdünüz" diyerek husumeti başlatan görümcedir. üstelik filmin sonunda öğreniyoruz ki aslında görümce de bebeğin araba çarptığı için düştüğünü bilmektedir. amacı üst sınıf aileyi kardeşine tazminat ödemek zorunda bırakmaktır. zaten üst sınıf aile raziye'nin kocasının iznini de almadıkları için mahçup durumdadırlar. görümce bu fırsattan yararlanıp kardeşini kışkırtır. araba kazasını kocasına söyleyemeyen raziye de kendini bu husumete dahil bulur. aslında onun kızgınlığının nedeni parasını alamamış ve hırsızlıkla suçlanmış olmasıdır. gelelim hırsızlık meselesine. parayı çantadan alan simin'dir. buna rağmen film boyunca parayı kimin aldığı ortaya çıkmaz çünkü bu mesele hiç simin'in önünde tartışılmamıştır. raziye'ye olan her şeyi simin'e anlatan ve onları hastaneye getirtip ortalığı iyice fişekleyen görümce (evet adamlar iyi-kötü ayrımı yapmadan film çekmeye çalışmışlar ve ben görümceyi direkt kötü ilan ettim) simin'e çalınan paradan hiç bahsetmemiştir. nadir zaten raziye'ye karşı o sebeple kin beslemediği için bunu nadir de simin'e hiç söylememiştir. peki ortalığı kızıştıran görümce neden raziye'nin haksız bir suçlamaya muhatap olduğunu da söyleyip ortalığı daha da kızıştırmamıştır? belli ki raziye "çalmadım" dese de görümce parayı onun çalmış olduğuna ihtimal vermektedir. raziye'nin yalan söylemeyeceğine kalpten inansa mutlaka bu hususu da gündeme getirirdi. başta olmasa bile bir yerlerde simin'in kulağına nadir'in bu "iftira"sını da çalardı. işin ilginci raziye'nin 14 yıllık görümcesi raziye'nin hırsızlık yapıp inkar etmiş olmasına ihtimal verirken raziye'yi sadece 3 kere görmüş olan nadir onun yalan yere yemin etmeyeceğine tamamen bel bağlayıp "yemin etsin tüm tazminatı vereceğim" diyebilmektedir. ve nadir haklı çıkar çünkü raziye yalan yere yemin edecek biri değildir. yine de görümceyi safi kötü karakter yapmayalım tabi. raziye'nin para kazanmak için de olsa kocasına yalan söylediğini bizzat görmüş hatta onunla işbirliği yapmıştır. raziye'nin yalan söylemesine ihtimal vermesi ve hırsızlık ithamını simin'e aktarmaması bundan olabilir. asabi kocanın davasına karşı duruşları nadir ile simin hakkındaki ipucunu tekrar vermektedir: nadir, “koşullar” ne olursa olsun kaçmayarak mücadele etmektedir. simin ise önemli olanın yaşam koşulları (mesela kızının okulda tehdit edilmemesi) olduğunu düşünmekte ve bu mücadeleyi anlamsız bulmaktadır. temelde boşanmalarına yol açan ikilemin aynısı. peki arabanın camını kim kırdı? tabi ki asabi koca. asabi koca bebeğin düşmesinde nadir'in suçu olmadığını öğrenmiştir ama yine de evine çağırdığı alacaklılarına mahcup olmaya kadarki süreçten genel olarak nadir'i sorumlu tutmaktadır çünkü karısı, nadir'in babasını korumaya çalışırken çocuğu düşürmüştür. oysa nadir bunu bilmemektedir ve muhtemelen asla bilmeyecektir. nadir'in raziye'yi yemine çağırmasının nedeni sadece kendinin suçlu olmadığından emin olmasıdır. yemin konusunda önemli bir ayrıntı da nadir'in yemine kızını da çağırtmasıdır. nadir ile kızı arasındaki ilişki de ikilemin bir diğer yansıması. nadir kızına "ilkeli" olmayı ve koşullar her ne olursa olsun "yerinde kalmayı" öğretir. benzinciden bahşişi geri aldırması başta cimrilik gibi görünebilir ama para üstünü kızına bırakması aslında amacının kızına kolay pes etmemeyi öğretmek olduğunu göstermektedir. aynı şekilde, simin evi terk etmişken, yardımcı raziye'yi de kendi eliyle kovduktan sonra babasını kendi eliyle yıkamak zorunda kaldığında (tek başına kaldığı için) babasının omzuna yaslanıp ağlamaktadır ama o halde bile asla simin'e karşı geri adam atmamaktadır çünkü o hale düşmüş olmak bile onun için ilkelerinden taviz vermek kadar aşağılayıcı değildir. gelelim final sahnesine: "kızın kararını öğrenemedik" fikrine katılmıyorum. kızın kararını bal gibi öğrendik. kız ya babasını seçecek yani içinde bulunduğu olumsuz koşullara rağmen babasını terk etmeyecektir (tıpkı babası gibi, iranlı sanatçılar gibi) ya da annesini seçecek ve kendini yorucu mücadeleden kurtarıp tamamen kendini geliştirmeye verecektir. tıpkı iran dışındaki iranlı sanatçılar gibi. peki kızın kararını hakime söylemesi 10 dakika sürer mi? filmde izliyoruz. baba ve anne orada dakikalarca oturuyor. kız o süre içinde ya kararını hakime söylemiş olurdu ya da hakim kızı mahkeme salonundan kovmuş olurdu. anlatılmak istenen şu: iran aydınının bu ikilemi hala sürüyor ve asgar ferhadi hala babasının yanında.
--- spoiler --- iranlı yönetmen asghar farhadi "altın ayı" ve akabinde "golden globe"'dan ödülle dönen son filmi "jodaeiye nader az simin" ile seyircisinde kimin suçlu, kimin masum olduğuna dair soruların uçuştuğu karakterler arası geliştirilmiş sınıflara ayrılmış topluma dair iyi bir dram.boşanmış bir orta sınıf iranlı çiftin yaşlı babası için alt sınıf bir bakıcı tutması sonucu gelişen entrikalar üzerine kurulu, suçlu kim sorusunun filmin sonuna kadar yakanınızı bırakmadığı fakat yönetmenin filmin sonunda bunu tersyüz ederek suçu sınıfsal topluma yıktığı filmde; yönetmenin tek derdi de kokuşmuş ilişkiler yumağı içerisinde sınıfsal bir tespit yapmakta değil tabiki. alzheimer hastası babayı sancılı "iran rejimi", geleneklerine bağlı ve hasta babanın düzeleceğine dair belli bir saplantı geliştirmiş olan oğlu iran'ın muhafazakar kesimi ve yurtdışına gidip hayatını orada yaşamak isteyen kızının böyle bir ortamda yetişmesini istemeyen anneyi ise yenilik isteyen kesim olarak ayırıp okumakta mümkün. işte bu noktada ise filmin en önemli silahı ise geleceği temsilen "çocuklar" ; film boyunca sürekli yetişkin konuşmaları yapılacağı için kapı önüne itilen çocuklar, anne-baba arasında sürekli bir seçim yapmak zorunda bırakılıyor. yönetmen jeneriği gibi finalini de büyük yapıyor ve çiftin çocuklarını bu seçimi yapması için hakimle başbaşa bırakıyor. tabii yapılan seçimin (iranlı gençlerin gelecek için ne istediği) meyilini izleyicisine bırakıyor. kapının önüne itilmiş çocuk "bizim topraklarımız da" apolitize edilmiş kendi kuşağım içinde önemli bir alegori. gerçeklerin gizlenmesini isteyenler "çocukları (geleceği)" kapı önüne koyabilirler ama unutmamaları gereken bi'şey vardır; anahtar deliğinden tüm gerçekler yavaşta olsa "tüm çıplaklığıyla" sızar. --- spoiler ---
filmin oscar adaylığı konusunda yapılmış kısa ve güzel bir röportaj: http://www.bbc.co.uk/news/entertainment-arts-16612269
din denetiminin bazı insanlar için neden -hala- gerekli olduğunu ya da olabileceğini suratıma çarpan. imagine'a daha çok var...
film su gibi akıyor. olağanüstü güzel bir anlatımı var. kusursuz daire çizen bir ressam gibi yönetmen de filmini bitirdiğinde bir bütünlük oluşturuyor. ben bu filmi new york'ta izledim, dolayısıyla aklımın bir kenarında yabancıların bu filmden ne çıkaracağı falan da vardı. bir defa tıklım tıklım dolu salonda en genç bizdik. salonun yaş ortalaması çok yüksekti. film öyle akıcı ki kimse çıt çıkarmadan filmin sonu geldi. ben ''ülkemizi yurt dışında gururla temsil etti'' klişesinden pek hoşlanmam. nedeni de şu: türk bir piyanist yurt dışında tanınması türk imajına pek etki etmez. iranlı keman sanatçılarını tanısak sevsek de bizim kafamızda iran politik olarak cehennemdir. iran ahmedinejat'tır. o imajı düzinecelerce sanatçı da çıkarsa değiştiremez. ama bu fillmi izleyince sinemanın ne kadar güçlü olduğunu görüyorsunuz. bir defa abd'li izleyici o çarşafların altında senin benim gibi insanların, dramların ve sevinçlerin olduğunu görüyor. belki de üç vakte kadar jetler iran'ı vuracak. o sırada termeh gibi geç kızların da öleceği akıllardan geçecek. o yabancılaşmayı biraz da olsa ortadan kaldırıyor. bir de üstüne filmin adaleti sorgulaması tüm bunları tamamlıyor.
sembolizmin doruklara ulaştığı filmin öyle bir sahnesi vardır ki şahsımı derinden etkileyip, yavşak yavşak "vay be" dedirtmiştir. --- spoiler --- (giriş bölümünde, mahkemede) simin: sayın hâkim, 18 ay uğraşıp masraf ettikten sonra vizemizi aldık. altı ay geçti ve kırk gün sonra süresi dolacak. neden bu fırsatı kaçıralım? nadir: bu fırsatı kaçırmak istemiyorsan bir öneri getir. durumumu biliyorsun. bize ne yapmamız gerektiğini söyleyin sayın hâkim. simin: bahanesi babası... nadir: bahane değil; sebep. simin: bırak konuşayım... babası alzheimer hastası. onun oğlu olduğunu bile bilmiyor. nadir: bu ne farkeder ki? simin: neden böyle söylüyorsun? senin oğlu olduğunun farkında mı? nadir: ben onun babam olduğunun farkındayım! --- spoiler ---
yok birbirimizden farkımız dedirten film... tahran, istanbul, londra ya da tokyo adliye koridorları... incil, kuran, tevrat ya da avesta... termeh, marie, ali, ya da lee... herkesin farklı derinliğinde gizli vicdanın filmi... herkesin babasının bir gün alzheimer olabileceği gibi...
--- spoiler --- filmin sonunda anne baba ve kızın hep siyahlar giymesine dikkat edin. sanırım dede ölmüş. --- spoiler --- tolstoy romanları gibi senaryosu var. sanki hikayeyi senarist yazmamış, sadece karakterleri yaratmış ve onlar kendi kararlarını kendileri vermişler. karakterler gerçekçi ve olay akışı çok doğal.
çok net zaman kaybıdır benim için. iki saatlik zaman kaybı. filmde hiç bir duygu gerçekçi değildir. dini hassasiyet, vicdan, korku, üzüntü, o kadar yüzeysel ki hepsi, o kadar "rol" ki... film boyunca olan biten tek şey karakterlerin her birinin önce inatla "bu ak" sonra "yok yok vazgeçtim, bu kara" demesidir. bunu da gayet umarsız bir döneklikle yapıyorlar, ki bu yüzden ben filmi izlerken sadece sinir oldum. --- spoiler --- raziye dini açıdan bu kadar hassas ise, alacağı para bi gün kızından çıkar diye bu kadar korkuyorsa en başta neden yalan söylüyor? sonradan verilmeye çalışan allah korkusu bu yüzden hiç inandırıcı olamıyor. simin zaten nadir'e bilenmiş başından beri, sen ittin kadını, senin yüzünden bebeğini kaybetti diye başının etini yiyor. hele o raziye'nin görümcesi olacak cadı var ya. en büyük dönek o zaten. özetle karakterlerin hepsi, termeh dahil, bildiğin tutarsız, dengesiz. bu dengesizliğin ardında ise kesinlikle inanç, vicdan, korku, pişmanlık vs. yok. --- spoiler ---
izledikten sonra altın küre almasına şaşırdığım filmdir.bana 90 lı yıllarda yapılan sanat filmlerimizi hatırlattı ama tek farkla oyunculuklar ve anlatım daha iyiydi.asıl şaşırdığım şey türk filmleri oscar yolculuğuna başladığı zaman hep aynı muhabbet dönüyordu o da şuydu acayip bir lobi faaliyeti var özellikle aday ülkeler filmlerinin seçilmesi için çok müthiş lobi yapıyolar çok acayip dolaplar dönüyor muhabbeti vardı.ulan altın küre alan iran filmi zaten oscarı alacak olan iran filmi tamam film çok süper olmasada güzel de demekki yıllardır bizim sinemacılar tarafından kandırılıyormuşuz abd nin en büyük düşmanı en kara propaganda yaptığı ülkenin filmi rahat rahat altın küre oscar alıyorsa sorun bizdeymiş anlaşılan.ama festival filmi olsun normal film olsun ülkemizi temsil eden kaliteli filmler hakkındaki görüşler doğru yani ne yapımcıya ne yönetmene sahip çıkmıyor bizim ülkenin yavşak sinema elitleri ama türkiyeyi türk halkını karalayan bize hakaret eden bir film veya kişi oldumu el üstünde gezdiriliyor.kimisi haketmeden nobel alıyor kimisi ölünce hepimiz ermeni oluyoruz sokaklara dökülüyoruz.bırak sinemacıyı kendi ülkemizin sınırları içinde askerlerimiz şehit oluyor halkımız bombalarla havaya uçuyor.otobüslerde molotofla yana yana ölüyor ama hiçbirimiz türk olmuyoruz sokaklara çıkmıyoruz.ya ben türk olarak türümün son örneğiyim ya da ölüp arafta kaldım hala yaşıyorum zannediyorum.
en iyi yabancı film adaylarından birisi olmuştur ve büyük ihtimalle oscarın sahibi olacaktır.
nadir ve simin'in ayrılık öyküsü. sınıf, ahlak çatışmaları, toplumun durduğu yer ve adalet sistemine kadar birçok eleştiri mevcuttu. hepsi filme ustalıkla yerleştirilmiş. üstelik bir taraf yaratmadan, kimseyi kötülemeden anlatılmış olanlar. hangi hayat görüşüne sahip olursanız olun filmdeki hiçbir tarafı yargılamıyorsunuz. en azından film sizi buna itmiyor. bu açıdan beğendiğim bir iş oldu. nadir ve simin ayrılık süreçlerinde evlerini ayırırlar. nadir alzheimer olan babası için eve bir bakıcı kadın tutar. daha sonra gelişen olaylarla iki aile davalık olur. filmin sürecini bu dava götürüyor. ve çiftin kopuşlarına bu açıdan bakıyoruz. orta sınıf ve modernleşme eğilimi gösteren bir aile ile alt sınıf muhafazakar cahil bir ailenin çatışması. filmin başarısı öykü derinliğinin çok iyi yansıtılmış olması bence. gerek verilen mesajlar, ve filmdeki ahlaki çıkarım seyircinin gözüne sokmadan aktarılıyor.
-son 1-2 haftadır ileri ala ala 15-20 filmi izlemiş biri olarak- izlerken "ileri alma"yı unuttuğum film. mükemmel bir final, baran filmindeki gibi. saat de 23:00'e yaklaşmış bu arada. off, tava mava da odadaymış ya. --- spoiler --- the usual suspect-> her şeyin sorumlusu yaşlı amca <-the walking dead --- spoiler ---
tek eksiği müzik olan film. bence müzik, filmi tamamlayan en önemli unsurlardan biri. şayet bu film o kunuda da tatmin edici olsaydı benim açımdan çok daha başka yerde olurdu. iran sinamasıyla ilgili önyargılarımı yıkıp geçirmiştir ayrıca.
--- spoiler --- termeh annesini seçti. --- spoiler ---
ne demeli...evet çok gerçekçi, gayet güzel, adı her ne kadar başroldeki iki karakterin boşanmasına gönderme yapsa da onların boşanmasından tamamen farklı ayrışmaları işleyen, çok kesif bir umutsuzluk ve mutsuzluk öyküsü. harika oyunculuklar. ahlâk muhakemesini her bir karakter için muallakta ve yorumu seyirciye bırakan yoğun bir senaryo. ama en iyi mi, başyapıt mı, gerçekten bu yüzden mi ödüllere boğuluyor?? istediğiniz kadar sinemasal meziyet bahanesi sayın dökün, başından sonuna kadar hiçbir karakterinin tek bir an bile gülümsemediği, 1 saat 57 dakikalık süresinin 1 saat 45 dakikası boyunca herkesin birbirine bağırıp çağırdığı, mutsuzluğun, umutsuzluğun, ayrışmanın had safhaya vardığı bir toplumun ve kaçılıp gidilesi cehennem bir ülkenin tasvirinin doruklarda dolaştığı bir 'iran güzellemesi'. insanların görmek istediği iran'ın. tam da nükleer dalaşmaların arefesinde bütün batı dünyasının bu filme övgüler ve ödüller düzmesi ahmedinejad'ın iran'ının durumundan daha manidar. http://www.sinemakulubu.com/…imin-bir-ayrilik-2011/
şu filmden "kaçılıp gidilesi cehennem bir ülke tasviri" fikri ile ayrılındı ise "ekşi sözlük en başarılı zorlama komplo teorisi" ödülü rakipsiz kalmış demektir. velhasılı bu filme ödül vermeyecek jürinin temyiz kudretinden şüphe ederim.
"iran şöyle güzel, böyle iyi, bize on basar" diyenlere ayar veren film.
muhteşem bir sadelik ürünü. zaten iran sinemasına hayranlığımız bu derece basit insan ilişkilerini böyle yoğun yansıtabilmesinden ötürü değil mi?
bir defa doyurmadı, şöyle açık bi kafayla tekrar izlenmesi gereken bir film. senaryosu çok doyurucu ama esas balık oyunculardır. müthişti.
yeni izlediğim filmdir. tüm ukalalığımla birkaç maddede ahkâm keseceğim: --- spoiler --- film; dekor, kostüm, mekân ve oyunculukta doğallığa ve gerçekçiliğe yönelen üçüncü dünya sinemasının önemli bir örneği olmuş. karakterler kendilerini çevreleyen toplumsal gerçekliğin etkisinde. filmin ana fikri nedir, diye bir soru sormak abes olacağından yönetmen böyle bir filmi niye çekmiş, diye soracak olursak ”çıkmazda olan bireylerin dramını göstermek için” cevabına ulaşabiliriz. filmdeki bütün karakterler çıkmazda: anne -sanırım rejim muhalifi- ülkeden, kocası olmasa da en azından kızıyla ayrılmak istiyor, o gelmeyince kendi başına gidemiyor. baba, babasını bırakamıyor. hapse girebileceği, kızını ve babasını düşündüğü için yalan söyleyerek durumdan sıyrılmaya çalışıyor. kız zaten finale kadar sürekli bunalımda. bakıcı, dini inançları ve borçlu geçen hayatları arasında çıkmazda kalıyor; bakıcının kocası hayatı boyunca ezildiğini ve hakkının yendiğini düşünerek sağa sola ve kendine saldırıyor. yani film, benzerlerini türk sinemasında yılmaz güney ve ömer lütfi akad’da gördüğümüz, gelenekler-ihtiyaçlar-tutkular arasında köşeye sıkışmış, kapana kısılmış bireylerin dramını anlatıyor. --- spoiler --- bu arada simin, fena halde nuray mert’e benziyor; filmi izlerken sanki hep onu gördüm.
--- spoiler --- hani popüler bir soru vardır ya "bir süper kahraman olsaydınız, hangi güce sahip olmak isterdiniz?" diye. kimileri "görünmezlik" cevabı verir buna. işte bu film, bu görünmezlik duygusunu tattırıyor insana. çekimlerin çoğunlukla el kamerasıyla yapılması ve kamera açıları, bu etkiyi yaratan ve güçlendiren bir şey. olayları olduğu gibi, o karakterlerin arasında ses çıkarmadan izleyen biri gibi gözlemliyorsunuz. bu, aslında filmdeki en önemli yargıç yapıyor izleyiciyi. film, iran ve orta doğu kültürü hakkında pek çok ayrıntıya yer veriyor. ilk aklıma gelenler alo fetva hattının bir benzerinin iran'da da olması ve duruşmaların hâkimin odasında yapılması. bu, karakterlerin yapısında da kendini gösteriyor. örneğin bakıcı kadının kocasının fevriliği ve asabiliği tipik bir orta doğu erkeğini yansıtıyor. boşanma konularını işleyen filmler izleyiciyi genelde gözyaşına sürükler. bu filmde bunun olmadığını düşünüyorum. evet, o acıyı derinden hissediyorsunuz ama içinize başka bir şey oturuyor sanki. beni en çok etkileyen sahneler, nadir'in yani baba karakterinin içine düştüğü zorluklar oldu: tercih anları, babasının ölü, yalan söylemesi ve bu yalanın ortaya çıkarak kızının gözünde itibarının zedelenmesi, kadının düşük yaptığını öğrenmesi vs. gizli bir sonla bitiyor. ne tamamen açık uçlu, ne de sonu net bir şekilde bağlanmış. yapılan yorumlardaki, kadının ülkeden uzaklaşma buna karşın erkeğin ülkeyi terk etmeme isteğinin bir metafor olduğu düşüncesine katılıyorum. zaten bu filmin, ayrılık kararının tetiklediği bir olaylar zincirinden ibaret olmadığı aşikar. filmin batı tarafından takdirle karşılanması, beni film hakkında şüpheye düşürmüştü. izlemeden önce bunun yine o sıradan, samimiyetsiz ve kör göze parmak muhalif filmlerden biri olacağını düşünmüştüm. yanılmışım. en sona filmdeki oyuncuların türkiye'deki benzerlerini ekleyeyim: - anne karakteri simin: nuray mert'in daha düz burunlusu - bakıcının kocası: deli dumrul'u oynayan atıf emir benderlioğlu - ceza yargıcı: ali sirmen ile beşinci boyut dizisindeki nur yüzlü sürmeli dedeyi oynayan doğan turan'ın karışımı --- spoiler --- türkçe adı: bir ayrılık imdb sayfası: http://www.imdb.com/title/tt1832382/
senaryonun kurguyu rezil de vezir de edebilecek güçte olduğunun ispatıdır. sinemada bir vezire rastlamayalı uzun zaman olmuştu.
gerçekten güzel bir film.oscar ı hak ediyor. --- spoiler --- termeh , son sahnede zaman istiyor karar verebilmek için , sonrada anne babanın dışarı çıkmaları isteniyor.termeh in yapmaya çalıştığı şey anne babasının barışmasını sağlamak ve bunun için zaman kazanmaktır bence.anne ve babanın son sahnelerde birbirlerinin yanına gidecekmiş gibi yapmaları vs. bunu düşündürttü. --- spoiler ---
kirli yorumların hiç birini hak etmeyecek kadar güzel bir film. http://www.dipnot.tv/…k-filmine-kirli-yorumlar.aspx
oscar'ı almamasını istediğim muhteşem yapıt. o heykelcik kirli ellerin oyuncagi.
sıradan bir hikayeyi nasıl akıcı senaryo ile kaliteli yapım haline getirebilirsiniz, sorusunun cevabı olan filmdir. not, eğer izlemediyseniz tabi: aynı tadı eski bir film olan kramer vs. kramer filminde bulabilirsiniz.
zeki demirkubuz'un son 20 yılda izlediği en büyük film. zeki başkan biraz abartmış da olsa filmin büyüklüğü su götürmez bir gerçek.
bir iran markali muhtesem basyapit. film o kadar dogal ve icten ki film izlediginizi bile unutur hale geliyorsunuz. yonetmen insan psikolojisini cok iyi yansitmis. bir filmin butcesinden ziyade yonetmenine bakan biri olarak zeki demirkubuzun da bu filmden hayatimin filmi tarzinda yorum yapmasi benim bu filmi begenmemde ne kadar hakli oldugumu gosteriyor. gercekten tipik bir masumiyet filmi havasi sezinledim filmde fakat kabul etmek lazim masumiyet filminden cok daha iyi bir film.
hakkında sözlükte bu kadar yazılmasını tahmin etmediğim enfes film. hani rüzgar bizi götürecek'in on katından fazla entry var. olsun mu olsun tabii, iran sineması cidden saygıyı hak ediyor.
etkileyici bi film. ayrılık hikayesi, vicdan, iç hesaplaşmalar falan hepsi var ama o sadelik, hikayenin içine çekiyor seyirciyi. film ilerledikçe karakterlerin kafasındaki düşünceyi anlamaya başlıyorsunuz. konusunu birisi bana anlatsaydı eminim öff o ne ya sıkılırım derdim. ama film nasıl bitti anlamadım. o yazılar akmaya başladı bir anda.
çok az film vardır ki, insanın hem beynine hem de kalbine aynı anda etkileyici biçimde ulaşabilsin. ayrılık işte öyle bir film. sizi koltuğunuza oturmuş bir yargıca çevirerek, küçük ve ya büyük günahların yargı kararını size yaptırıyor. mutlaka izlenmesi gereken 2011’in en iyi filmi.
izledikten 2 hafta sonra bile bir arkadaşınızla yaklaşık yarım saat boyunca film hakkında konuşup daha sonra tekrar izlemeye karar veriyorsanız o film iyi bir filmdir -tezini doğrulayan film.
oyunculuklari, senaryosu ve konunun islenisiyle oscarlik bir film.
sevmedim hocam , sevemedim. yani goze batan bir sey var mi, yok. oyunculuklar iyi, kurgu iyi, oyku iyi, tempo iyi, kamera iyi, diyaloglar iyi. neden sevemedim bu guzelim filmi? yok size sormadim, kendime sordum. film bi kere cok steril. yani cografya'ya ( suya sabuna bi anlamda) dokunmamak icin elinden geleni yapmis. ha kotu mu, belki kotu degil.evrensel bir film cikmis ortaya denebilir. ama bu titizligi sevmedim ben gozum. diger yandan suratimi eksiten yan filmin orta-sinif, gelirli ve egitimli aile odakli gitmesi. tamam onlarin oykusu bi yandan, ama odakta hep onlar var ve yonetmen/oykucu onlari anlamamizi diger herseyi (ulke, kultur, alt sinif, oteki) anlamamizdan daha cok istemis. elemanimiz arada konusuyor; 'tabi biz egitimli degiliz, onun gibi guzel konusamiyoruz ya!' diye. lakin onun isyani, hesapci ve deli dumrul olmasiyla arada kayniyor. nedir bu aile, bu kadinin aklindan ne geciyor pek goremiyoruz. sonrasinda dini oturtunca kadinin ustune kadinin karekteri daha da bir golgeleniyor. neyse, film guzel. izleyin, izletin. daha iyisi olmazdi belki bu cikis noktasiyla. fakat ortada oyle cok ozgun, kendi sesi olan bir iran filmi yok, aldatmayalim kendimizi. oskar onaylar belki dedigimi.
izlenesi bir film. geçen zamanı bilmediğiniz türden. sakin sakin anlatan ve bir o denli gergin tutan. son dakikasına dek nereye varacağını merak ettiğim bir film oldu. yaşamın içindendi,öyle doğal ve samimi. bir filmin tılsımlarından biri de bu olsa gerek. --- spoiler --- filmi izlerken pek çok fikir geçti zihnimizden. şizofren olabilir ve gerçekten itmiş olabilirdi, birileri yalan söylüyor olabilirdi, masum görünürken beklemediğimiz bir yüz,herkes bir o denli suçlu olabilirdi. - spoiler ---
izlediğim en etkileyici filmlerden bir tanesi. --- spoiler --- film başlarda biraz yavaş ilerlese de ortalarına doğru çok sarıyor ve o saatten sonra yarım bırakma imkanınız kalmıyor. bir filmin etkileyiciliği, izledikten sonra hemen bitmemesi ile ölçülüyorsa yani izledikten birkaç saat sonra hatta bazen birkaç gün sonra bile filmi düşünüyor ve kafanızda "?, !, ... , @" gibi işaretler dönüp dolaşıyorsa, işte bu film tam da onlardan bir tanesi. sade ve şık --- spoiler ---
herkesin kendince haklı olduğu film. ilk defa içinde kötü bir karakter barındırmayan bir film izledim diyebilirim. ayrıca iran hakkında genel bilgi edinmeyi de sağlar.
incelikli bir "vicdan" ve "tercih" filmi. adaletin bakış açısı ile farklılaşabildiğini gösteren ve herkes için kendince haklılık barındıran bir öyküye sahip. yıllarca çalışmış ve işten kovulmuş bir adamın haklarını alamama ve "tek suçum, onun gibi konuşamamak" derken göz önüne getirilen isyanı ve babasını sorgulayan, yine de korumak için yalan söyleyen küçük kızın babasını eleştirirken kendisinin de aynı duruma düşmesinin ardından, ağladığı sahne filmin konusu açısından oldukça etkileyici. adalet açısından söylenebilecek en doğru şey filmde dile getirilmiş: gerçekleri söyleseniz de gizleseniz de "kanun, bunu önemsemez (gerçeği bilmeyi)" (şekle-sonuca bakar)
önce simin'e hak verdim. nader sus sen haksızsın ipne dedim. sonra baktım nader reyizin haklılığı su götürmez hemen simin'e kızdım. sonra iki otobüsle geliyorum diyen razieh haklı pis zenginler, yazık günah kadına dedim. sonra someyah girdi kadraja madem bakamayacaksın çocuk senin neyine razieh dedim. someyah'ı en haklı ilan ettim. bu değişimler filmin sonuna kadar böyle devam etti. tam allah belanızı versin termeh hepinizden haklı yazıklar olsun dağılın yürüyün gidin diyecektim ki; film bitti. o an bir evraka durumu yaşadım. yaşamadım değil. eyvallah, anladım. tek bir haklı, tek bir haksız, tek bir doğru veya tek bir yanlış yok. hepimizde hepsinden biraz var. ama iki sahne var ki yönetmen ashgar farhadi'ye ne desem bilemiyorum: --- spoiler --- 1) simin evi terk etmek üzereyken alzheimer olan kayınpederi ile vedalaşır. hafızasını yitirmiş, kendi oğlunu bile hatırlamayan adamın kadının elini tutup bırakmaması. sonrasında da simin simin diye diye kendince yas tutması. 2) mahkeme koridorunda termeh, simin'in annesi yani ananesi ile tarih çalışırken ve tam şunları söylerken kamera onları izleyen someyah'a döner küçük kız denilenleri dudaklarını oynatarak tekrar eder: "sasaniler döneminde toplum iki sınıfa ayrılırdı. üst sınıf ve alt sınıf...." --- spoiler --- helal olsun.
allah var güzel film. oyunculuklar çok iyi, hikaye samimi, sinema dili insanı sarıyor, çekimlerine bayıldım. iran sinemasının bizimkinin fersah fersah önünde olduğu çok açık; adamların çok iyi nice filmleri var. lakin, abd-iran arasındaki nükleer kriz meselesinin etkisi var mı diye sorunca, hele film bunca yerden ödül toplarken ? galiba var gibi. gerçi akademi american beauty gibi bir filme de oscar vermişti, kramer vs kramer'e de... bir filmi izlerken en sevdiğim şeylerden biri izleme esnasında hiç sıkılmamak ve başka şeyler düşünmeye sevk olunmamaktır; bu film bunu başardı. simin ülkeyi terk etmek istemeseydi de başka nedenle boşanmak isteseydi, bu film dışarıda bu denli sükse yapar mıydı bilemedim. iran sokakları ve sokaktaki tipler az çok bize benziyor; bizde de pardösü-kot pantolon-başörtüsü üçlemesi çok yaygınmış; bunu farkettim. farsçada ne çok arapça kelime varmış... iran'da ceza mahkemesi duruşmaları böyle değildir umarım, öyle olmadığını düşünüyorum; o ne hal öyle? her kafadan bir ses çıkıyor ve bir duruşma adabı yok mu allah aşkına? şüphelendim ve saçma buldum... hakim makamının, soruşturma-kovuşturma tekniklerinin bir ağırlığı yok gibi filmde... filmin dvd'sinin kabındaki sinopsis ile filmin içeriğinin alakası yok. iranlı kadınlar için boşanmanın ne denli güç olduğundan filan bahsediliyor ki alakası yok... kısacası, sürükleyici ve güzel bir film ama abartmanın lüzumu yok. iranlılar bizden iyi film çekiyorlar diye sırf şu siyasi kriz var diye oscar'lık film yapmış değiller. bir zamanlar anadolu'da bundan çok çok kötü eğil hani...
--- spoiler --- bir hikaye ki bütün adalet, ahlak kavramlarınızı tümden gözden geçirmeniz gerekiyor.kime hak vereceğinizi, kimden hesap soracağınızı, kimi suçlayıp, cezalandıracağınızı bilemiyorsunuz. öyle basit, öyle doğal bir hikaye ile insanın en temel kavramlarının bu kadar ince sorgulanmasını izlemek şahane bir deneyim.filmin hem yönetmeni hem de senaristi olan asghar farhadi, oya gibi işlenmiş senaryosu ile kesinlikle bir sonraki adımı tahmin edemeyeceğiniz bir filme imza atmış.olağanüstü efektlerle sizi heyecanlandıran veya çok yüksek bir tempo ile sizi koltuklarınıza çivileyen tarzda filmlerden çok daha fazlasını yapıyor kanımca ve yavaş yavaş içinize akıyor jodaeiye nader az simin.anlamadan sizi içine alıyor, yargılara varmanızı sağlıyor, sonra onları boş çıkartıyor.söylemeyeceğine inandırdığına yalan söyletiyor.yapmaz dediğine yaptırtıyor.ve tüm bunları bir gündelik yaşam içerisinde gerçekleştiriyor.hayat bütün olağanlığı içerisinde akarken; bir çift ayrılıyor, bir çocuk ilk yalanını söylüyor, bir kadın bebeğini düşürüyor, yoksulluk insanları çıkmazlara sürüklüyor... filmin en güzel yanlarından birisi sizi de hesaba katıyor.edilgen bir seyirci gibi olamıyorsunuz izlerken.buna çok fazla izin yok.çünkü isteseniz de istemeseniz de yargılara hem de kesin yargılara varmanıza yol açıyor ve sonra da bütün bunları yıkıp, sizi bambaşka yerlere götürüyor.ortada bir mağduriyet olduğu halde suçluyu bulamıyorsunuz.genel islami ahlakla şekillenmiş filmin karakterlerin hepsi ile dost olabilir ya da arkadaşlık edebilirsiniz.simin kocası nader için “o iyi biri” diyor, razieh dinine çok bağlı hiç kimseyi incitmeyecek biri, termeh nin yalan söyleyeceğini hiç kimse düşünmez bile...ama oluyor ve bu size hiç yanlış gelmiyor.hatta karakterlerin ilk baştaki intibanızın tam tersi davranışlar segilemeleri, belki de ilk baştaki o fazla ahlaki görüntüden daha doğal, daha insani geliyor.en başta sunulan bir kadının cinsellikle ilgisi kalmamış bir adamı çıplak görmek için fetva aldığı, katı ahlaki ve neredeyse hiç bir yanlışın olmadığını düşündüğünüz ortam yavaş yavaş yıkılıyor ve yalanların, üstü örtülen gerçeklerin olduğu, yoksulluk ve din baskısı altında ezilenlerin umutsuz dünyasına dönüşüyor. jodaeiye nader az simin sizi düşündüren,üzerine konuşturan, tartıştıran...bunları özellikle isteyen, çıkarımlara vardıran, sonra bunları yeniden sorgulatan bir yapıya sahip.bu yapısından cesaretle sorduğum sorulardan birisi “bu film bir erkek değilde bir kadın filmi olsaydı neler değişirdi? oldu.yani aynı islami ahlak içerisinde nader in babası değilde, simin in babası olsaydı ve simin babasına bakmak zorunda olsaydı acaba tüm bunlar yaşanır mıydı?yoksa nader baskın çıkıp kızını alıp yurtdışına çoktan gitmiş mi olurdu?razieh simin i suçlar mıydı?simin nader e söylediği gibi parayı verip kurutulur muydu?yoksa suçlama kendisine yapıldığı için o da bunu gurur meselesine mi dönüştürürdü? bir mahkeme salonunda açılan film, yine bir mahkeme salonunda sona eriyor.önce hakim tarafından büyütülecek bir sorunları olmadığı düşünülen çift, film boyunca yaşadıklarından sonra sonunda ayrılıyorlar.fakat senarist filmin sonunda, bizi termeh nin kararından mahrum bırakıyor. bu kadar yıl beraber olmuş iki insanın tamamen ayrılamayacağını söylemek istercesine belki de... --- spoiler ---
etkileyici ve oldukça gerçekçi bir film. http://tubadilbaz.com/…min-bir-ayrilik-bircok-hayat
konusunu okuyup, sevmeyip izlemeyi taa bu haftaya kadar bıraktığım film. pişmanım. bence 2011'in en iyi filmi budur.
bu akşam oscarla dönecektir. bu kesin bir kaide.
-spoiler içerir- ruhuma işleyen iranlı yönetmen asghar farhadi'nin filmi.bilmiyordum yönetmenin adını ama artık heralde unutmam, film başladı ve ben nadir'i gördüğüm an dedim ki ben bu adamı tanıyorum darbareye elly geldi aklıma ve biraz izledim dedim ki kesin aynı yönetmen.çok izlemeye kalmadan emin oldum diyebilirim.filmin ve bence bu yönetmenin en büyük başarısı karakter yaratmaktaki ustalığı, darbedere elly de ve bu filmde de çok konuşan, çok hareketli, iyi mi kötü mü olduğuna asla karar veremediğim nakış gibi işlenmiş karakterler var.a seperation, bir ayrılık hikayesini anlatmış anlatmışta bize sıradan bir ayrılığın, başka neler anlatabileceğini göstermeyi başarmış bir film.iranın orta sınıfa mensup bir ailesi ayrılık yaşarken, fakir sınıfın bunalımları, dini inançlarına sıkı sıkı bağlı razieh ve doğru olduğuna inandığından vazgeçmeyen nadir, kolaya kaçan simin, doğmamış çocuğu üzerinden para koparmaya çalışan asabi hodjat, seyirci gibi onları izleyen termeh.film basitlik içinde bir karmaşa ve onun güzel yanı bu.iyi kötü yok herkes haklı kendine göre.simin daha iyi bir yaşam için gitmek isterken nadir zorlukla mücadele etmek istiyor, doğru bildiğini yapmak ki filmin nadir'i en iyi anlatan sahnelerinden biri benzincide kızından para üstünü alması yönündeki ısrarı oysa simin filmin en başında taşımacılara karşı çıkmadan hak etmedikleri parayı ödeyebiliyor.ki filmin devamında da parayı ver kızımın güvenliği daha önemli demeye devam ederek nadirle çatışmaya devam ediyor.razieh evdeki parayı çaldımı bilmiyorum ama bir sahnede eğer eve geri dönmezsem paramı istmezsem benim aldığımı düşüneceklerdi demişti orası hala bir muamme benim için, mahkemedeki sahneler çok iyiydi, hakim biz izleyenlerin kafasındaki tüm soruları sordu.termeh kimi tercih etti önemi yok zira tek doğru yok.razieh'in kızını oynayan küçük oyuncu da çok başarılıydı.bu akşam oscar almasını canı gönülden istiyorum. -spoiler içerir-
filmle ve 84. oscar ödül töreninde elde ettiği adaylıkları ile ilgili kapsamlı bir inceleme için ; http://yerliyersizsinema.blogspot.com/…ve-etik.html
seçim ile ilgili ne kadar güç karar verildiğini, en net kişiyi bile kaostan kaosa sürüklediğini, bocalamanın, çaresizliğin, incelikler yüzünden kararların pek de kolay ve kendinden emin verilemediğini ve aynı zamanda verilebildiğini de gösteren, sorgu-sual meselesini bireysiz veya bir şeysiz yapamayan ya da yapmayı tercih etmeyen yahut yapmaya çalıştığında istediği ile, duyumsadığı ile, kaçırdığını sandığı ile, eksiklerle ve rahatsız edici kırıntılar ile bir türlü yüzleşemeyen tüm insanoğluna armağan olması gereken bir şey, bir yardımcı, bir film. ve ilginçtir; "hadi bakalım çık şimdi işin içinden çıkabilirsen"in işaret ettiği ağırlığa ve meçhule rağmen kasvet yok. bunda, karakterlerin açık seçik çizilmesinin etkisi büyük sanıyorum. zira -yine- tüm olumsuzluklara rağmen, karakterlerin duruşu seyircinin izlemine doğrudan tesir ediyor haliyle. yalnızca bir adet zeki demirkubuz filmi izleyen ben dahi, izlerken kendisini andım ve kim bilir izlemişse ne kadar heyecanlanmıştır ve kendi sinema -ve hayat tabii- kafasını bulmuştur diye düşündüm. nitekim, "son 20 yılda izlediği en iyi film" olduğunu dile getirmiş.
bu iran sineması bizi hiç yanıltmayacak mı diye düşündürtmüştür. şahane bir öyküsü var, öyküyü işleyişi de öyle. iran sineması niteliğini hiç yitirmeden takdire şayan bir dinamiklik kazanmış durumda.
hak ettiği oscar'ını aldı.
oscar almış pek de güzel olmuş. --- spoiler --- da şöyle anlatiyim, ben izlerken film oldugunu unuttum kendisinin. baya böyle karşı komşumdan hikaye dinler gibi, bi otobüste yanıma tombul bi teyze oturmuş gibi, 'dur bi dakka çayım bitti' desem sahneler durucakmış gibi. tam birine hak verir gibi oluyorum hoppa öteki de aslında haklı, 'gidin mevzuyu halledin gelin cocuklar bugün bende kalsın' diye başvurucak merci arayasım geliyor,sümeyye'nin boyunun sekiz katı bakışları çarpıyor sonra suratıma suratıma. adamın kızına 'sen istiyorsan gider söylerim' dedigi an bunu gercekten yapicagina kızıyla beraber hepimizin emin olması, ve bakıcı kadının bi yerleri arayıp 'günah olur mu?' diye sorma ve onları ikna etme çabası ile ilgili zaten kafam bi milyon, ne desem anlatamam. --- spoiler --- yine olsun, yine izlerim.
yeryüzünde hak etmediği ödül olmayan eser. oscar moscar, seve seve verecekler...
oscar almayı hakeden bir filmdi ki, zaten ödülü de almış. sosyal yaşam olarak türkiye ile iran'ın ne kadar birbirine benzediğini gösterdiğini düşündüğüm bir filmdir.
aldığı oscarı sonuna kadar hak eden nadir filmlerden. helali hoş olmalı.
oscar almadan önce izlenmesi gereken filmdi. geçmiş olsun.
bu film bir mucize. hangi kelimeyi seçsem, nasıl övsem bilemiyorum filmi. öyle şaşkınım ki az evvel izlediğim bu güzelim film karşısında bütün gerçekçiliğine rağmen tutup da mucize diyebiliyorum film hakkında. yoksul olmak, bürokrasi karşısında ezilmek, işsizlik, korku, kadının konumu ve daha nice şeyi hikayesinde hiçbirinin altını çizmeden, karakterlerini mükemmel bir incelikle dokuyup kurarak bize anlatıyor ashgar farhadi. anlattığı şeyin insan olması daha da çekiyor beni. bırakın hollywood'u hemen yanıbşaındaki türk sineması bile yoksulluk ve orta sınıf-alt sınıf karşılaşması üzerine bu kadar sade, bu kadar gerçek, bu kadar duru bir film üretememişken iran sinemasının önümüze koyduğu esere hayranlık duymamak elde değil. senaryosunun her alanında yetkinlik olan bir film izletiyor bize ashgar bey. dramatik öğeleri bile kullanmıyor; doğru düzgün müzik yok mesela filmde, uzun planlar, yakın çekimler, sessiz duruşlar yok. çaresizliği en derinden hissettiren senaryosu, oyuncuları, karakterlerine eşit duran yönetmeni ile film, karakterlerin her birinden aslında eşit uzaklıkta tutarak bir sömürüden de koruyor kendini ve izleyicileri. mesela dava sahnelerinde açıkça hakim konumunda tutuyor kamerasını ve seyirciyi ashgar farhadi. bu anlamda hakim önünde yalvaran, çaresiz kalan insanları en yakın halleri ile izletiyor. o çaresizlik içinde kıvranan ve çıkış bulamayan insanlar arasında bir seçim yapamadan saplanıyorsunuz koltuğunuza. oyuncular ise ayrı harika. tüm kadro teker teker hatta alzheimerlı babadan, küçük kıza kadar herkes o kadar işinin ehli ki, oyunculuğun tamamen amatörce yapıldığını düşündürtüyor izleyene. hatta neredeyse oyunculuk yoksa akıp giden bir hayat var ortada. ismini hatırlayamadığım bir eleştirmenin yazdığı gibi brad pitt veya george clooney sıradan olmak için ne kadar uğraşırlarsa uğraşsınlar asla kendi star aurolarından kurtulamazken iranlı oyuncular karakterlerin tüm çıkmazlarını derinden yakalayıp önümüze koyabiliyorlar. belki de bunun altında o iranlı oyuncuları hiç tanımamamız yatıyordur ama mesela shah hosseini'yi işsizlikten depresyona girmiş ve öfke nöbetleri geçiren koca veya sareh bayat'ı onun çaresiz yoksul ve dindar karısı olarak unutamayacağımdan eminim. bu filmi mümkün kılan herkesin ellerinden öperim.
eğer oscar denen "muhteşem pazarlama ürünü" ödülü almamış olsaydı bile yine iyi olarak anılacak film olacaktı. oscar, bu ödülü vererek esaretin bedeli*ndeki hatayı yapmamış oldu. ayrıca yönetmenin oscar töreninde değindiği "siyasetin ağır şartları" ve bunun insanlığa maliyetine karşı "sanat"ın gücü de görülmüş oldu. hiç bir iranlı "merhaba biz aslında dostuz" diyemezdi tüm dünyaya, eğer böyle bir film çekip, bu ödülü almamış olsaydı. ilave: beed-e majnoon (the willow tree) hiç bir ödül almasa bile iyi bir film mesela. (mesajı itibari ile en azından)
bu film için iran ve türkiye'nin benzerliği şeklinde yorum yapılması, filmi fazlasıyla hafife almaktır. dünyanın her yerindeki eğitimsiz alt tabakayla, orta sınıf laik ilişkisi bu şekildedir. fransa'da da böyledir, abd'de de, herhangi bir müslüman ülkesinde de. coğrafyasını aşan bir filmdir a separation. izleyene muhakeme yaptıran filmler içerisinde bu türün en iyisi olarak gösterilen 12 angry men'den de üstündür. senaryonun içindeki kimi sürprizler amaç değil, araçtır. tıpkı demirkubuz filmleri gibi. en iyi orjinal senaryoyu aldığı için sözlükçülerin zil takıp oynadığı midnight in paris'in bu filmin yanında esamesinin okunmaması gerekir.
84. oscar ödül töreni a separation üzerinden the artist meşruiyetidir.a separation ödül almasaydı the artist in alacağı ödüllerin haklılık tabanı oluşamazdı bana göre..sinema amerika dışında sinemadır ın göstergesi olmuştur bu seneki ödüller,çilesi ve kaygısı olmayan bir sinema kurumsal bir şirkette karşılaşma gülümsemesidir,sahtelik az hareket ettirdiğiniz dudağınızı yoracak cinstendir,a separation hastanede geçmiş olsun kardeş yapabileceğimiz birşey varmı sıcaklığıdır.the artist bir kilo mu ne almısım ne kaygısıyken a separation bunu da kardeşime alayım diyen abla kaygısıdır. ödül konuşmalarındaki söylenenler aslında filmlerinde bir özetidir,taşıdıkları maneviyatının bir göstergesidir.bazı ödül alanlar,teşekkürler den ibaret konuşmalar yaparken,bazıları yıllarca bu konuşma için hazır metinlerinin olduğunu söylerken ve bireysel kariyerinin muhasabesini yaparken asghar farhadi nin konuşması bireysellikten uzak,bize yakın ve bulunduğu coğrafyadan ötürü günümüz sıcak gündeminden uzaklaşamayarak insan yaşamı kaygısı taşıması ödül kadar önemli olup, sinemadan,ödülden daha önemli olanın barış olduğu vurgusudur. 84. oscar ödül töreni a separation un yönetmeni asghar farhadi nin ödül konuşması; "bizler önemli bir ödül aldığımız için mutlu değiliz,yada film yaptığımız için yada filmciler olarak mutlu değiliz.bir taraftan savaş çağrıları yapılırken,yabancılaştırma olurken,siyasetçiler birbirleriyle kavga ederken ve iran ülkesinin ismiyle müstesna kültürü unutulmuşken bu ödülü kazanmış olmak adımızı duyurabilmek bizi çok mutlu ediyor.siyasetin ağır baskısı altında kaybolmakta olan bu değerlerimizi hatırlama şansına sahip olduğumuz için çok mutluyum.ülkemin halkı,tüm halklara tüm medeniyetlere bütün insanlara saygı duyar ve düşmanlığa tamamen karşıdır"
az daha kassa bi jedi ismi olabilirmis.
2 mart'ta istanbul'da, 9 mart'ta ankara'da tekrar vizyona girecek haberleri gelen, toplamadığı ödül kalmayan çok çok iyi film.
izledikten sonra ilk düşündüğüm şey şu oldu; tüm insanlığın dertleri aynıymış meğersem. dil, din, ırk fark etmeksizin sorunlarımız hep aynı. hayattan bir kupleyi kesip önümüze koymuşlarcasına doğal bir film. hatta daha da abartayım, sanki bir film değil de evin içine kamera koymuşlar da biz de o evi izliyormuşuz gibi. bu arada filmin sonu olağanüstü bağlanmış bana kalırsa.
yattığın yerden izleyemediğin, film boyunca senin de vicdanının sınandığı film. anlatılan senin hikayendir diyor bir nevi. --- spoiler --- son sahnede, anne ve babayla beraber salonu terkeden bir yönetmen. güzel adamsın ashgar farhadi. --- spoiler ---
tüm hukuk fakültelerinde bizzat kendisi ders olarak okutulmasi gereken. huk203 nadir ve simin in ayriligi: hukuk felsefesine giris. dersin adi bu, ogrencilerin %90inin hukuk zekasini 10seviye artiracagi kesin. sinema ogrencileri icin ise diyalog, mizansen, oyunculuk, tempo ve en önemlisi sorumluluk sahibi zeka dersi. bu yönetmeni uzun zamandan beri takip ediyorum, about elly"e kadar getirdigi kendine has uslubunu, bu filmde artik zirveye tasidi. yonetmen olarak sadece izleyiciye dogruyu aktarmiyor, ayni zamanda önyargilarla da savasiyor, iste günümüz brechtyen anlayisi tam da bu önyargi duvarlarini yikmaktir. peki bu yonetmenin farki ne? yönetmen bunu kelimelerle yapmiyor yani, iste "aaah biz insanlar ne kadar da dikkatsizce haraket ediyoruz, insan zalim dünya kötü" gibi iki boyutlu tasvir ve tepeden bakan bir elit seyirci yerine, o ailenin icine seyirciyi koyuyor ve sadece öyküyü anlatmiyor ayni zamanda algilarla oynayarak sorgulamaya itiyor (önce adam yapti sandim, sonra kadinla kocasi para koparmaya calisiyor sandim, sonra annenin oyunu sandim, sonra tekrar adam yapti sandim ve en sonunda utanarak artik oykuyu dusunmeye basladim) brecht bunu yabancilastirma ile yapardi, bu yönetmen tanidiklastirarak yapyor adeta, batili bir seyircinin gözünü yerle bir ediyor(misal bakicinin kocasinin "neden bir yoksuluz diye karimizi döven, hergün siddet uygulayan insanlar olarak görülüyoruz?).algilarla oynama sinemasi adini verdigim bu tarzi gercekten cok incelikli bir yere tasidi ferhadi,belki de nbcde eksik olan tek sey buydu. filme dair de ufak bir notum var: mükemmmel bir oyunculukla sahnelenen babanin sempatik bir tipleme olarak görünse de aslinda nasil pislik bir etige sahip oldugu uzerine: adam hata yaptgini kabul etmemek icin evrensel dogru yanlistan olayi cikartip, vicdani temizleme ve ideal kalabilme icin, kurban sectigi kizina sürekli secim yaptirtiyor, hicbir sorumluluk almadigi gibi, yanlis yaptigini kabullenme asamasinda, kizina sürekli "tamam sen istersen yapacam" diyor. ideal bir figür olarak kendini hissetmesi tamamen sevgi sömürücülügünden kaynaklaniyor. bir nevi kendi mikro devletini aile uzerinde yaratiyor, o kanunlara göre hayatini yasiyor. bu tiplemeler maalasef türkiyedeki önemli bir mantigin tipik temsilcileri ve nasil kisiye göre kanun cikardiklarini ve yapilan onca hukuksuzluga ragmen yüzsüzce yerinde kalabildiklerini birebir hayatimizdan biliyoruz. soyut-rasyonel-herseye kadir-bedensiz devlet- erkek vs somut-bedenine hapsedilms- irrasyonel, duygusal, iradesiz kadin ve yoksul, dengesiz, iradesiz halk vs saygin, kisilikli, ahlakci burjuva seklinde kurgulanan ikililikler aslinda cogu sistemin kurulus felsefesini olusturuyor.
ahlaki bakış açılarıyla birbirinden farklı olan ama bir şekilde birbiriyle uğraşmak zorunda kalan karakter aracılığıyla sosyo-ekonomik gerilimi artan ve bununla birlikte ülkenin geleceğine dair belirsizliği perdeye yansıtan tekrar tekrar seyredilmesi gereken bir film. ayrıca filmin yönetmenin (asghar farhadi) bir önceki filmi olan darbareye elly ile birlikte seyredilmesi gerektiği kanısındayım, böylece sosyo-ekonomik farklılığın ahlaki farklılığa nasıl dönüştüğünü daha iyi görebileceğimizi düşünüyorum. ve bunun gibi filmleri sadece oscar'da ödül aldığında ya da oscar'a aday gösterildiğinde fark eden sinemaseverlere de bir şey demiyorum.
hakkında o kadar iyi şey duydum, okudum ki izleyip tüketmekten korktuğum için henüz izlemediğim filmdir. saçma belki ama yorumlarına güvendiğim kişilerden, yerlerden bu kadar övgü alan şeyleri izlemeden, okumadan... önce hep bunu hissediyorum.
mükemmel. dün gece izledim hala etkisindeyim filmin. o kadar gercekci ki, hala zihnimde bütün atmosfer. özellikle oyunculuk muhtesemdi. ayrıca, filmde ahiret inancı cok etkileyici bir sekilde one çıkıyor. bu yönü ile de beni fazlası ile etkiledi. film dediğin boyle olur. yapanların ellerine saglık.
filmi izlerken kendimi biraz olsun iyi hissettiğim tek an jeneriğin akmaya başladığı andır ama film kötü olduğu için değil. o kadarını diyebiliyorum şimdilik. daha çok taze.
gurur,dürüstlük,din,para gibi insanların açmazlarını gösteren,iki arada kalmış insanların filmi.
film bende tanıdık ve güzel bir his bıraktı. ben bişeyi daha izlediğimde böyle olmuştum (bkz: güzel şeyler bizim tarafta)
"bundan sonra hangi film buna yakın bir tad bırakacaktır acaba?" diye düşündürür.
iran sinemasının, türk sinemasını fersah fersah geçmiş olduğunu gösteren bir film.
amerikalılar dahil bu dünyada hiçbir milletin bu filmde anlatılan iç hesaplaşma ve vicdan kavramlarını anlama yeteneğini yitirdiğini düşünmüyorum. nitekim hakettiği ödülleri toplayarak bunu çok da güzel ispatlamıştır bu güzel iran filmi.
gün itibariyle yarım saat sonra (tsi:21:30) digiturk 15. kanalda moviemax festival'de yayınlanacak olan film. henüz kısa bir süre önce oscar almış bir filmin yayınlanması güzel...
icerisinde bir zamanlar pek sevdigim bir insan evladinin ismini barindirdigindan mutevellit hic izlemeden sevdigim bir filmdir. (bkz: bana her sey seni hatirlatiyor)
izleyiciyi yargıç koltuğuna daha ilk dakikadan oturtan, ama karakterleri yargılamasına, ahkam kesmesine asla izin vermeyen bir güzel film. bütün karakterler öyle yükler taşımakta ki sırtlarında, birinden alıp diğerinin sırtına koyarak yükü, teraziyi dengeleyemiyorsun. öyle ki filmin sonunda termeh bile hangi kefeye konacağını, bunun getireceği yükle ne yapacağını soruyor, sorgulatıyor izleyiciye. cevabın hiç de mühim olmadığını düşündürerek... film;din, ahlak, vicdan, hakikat ve dahası üzerine düşünmek, söyleşmek adına o kadar çok kapı aralıyor ki, aralanan kapıları iyice açmadan ya da kapatmadan daha fazlasını yazmak ne mümkün. farhadi'nin seyirciye armağanı da; bu yüklerle kamburlaşmadan, onları hafifleterek, yola dik devam etmeli öğüdü sanki.
bir an olsun bana bazı şeyleri unutturup farklı şeyler düşünmemi sağlayan film. uzun zamandır böylesine etkilenmemiştim bir filmden. izlerken karakterler hakkında yargılar vermeye çalıştım iyi veya kötü diye ama veremedim. neden mi? çünkü o karakterler aslında gerçek. içimizde yaşıyorlar. o karakterler biziz aslında. neden böyle söylüyorum? çünkü hangimiz ben gerçekten ben iyi bir insanım benim içimde hiç kötülük yok diyebilir. ben diyemem diyebilen varsa beri gelsin. --- spoiler --- özellikle sonunu beğendim. yönetmen, benim karar vermemi istiyordu ve ben karar veremedim ve de belirsizlik içindeyim. bu sebepten ötürü sonu bence süperdi. --- spoiler ---
herkesin haklı, ama herkesin hatalı olduğu bir film. olan, bu durumda hep olduğu gibi, arada kalan masumlara oluyor. --- spoiler --- en çok termeh'ye acıdım bu filmde: 11 yaşındaki o kızcağız, hep en zor kararları veren oldu: baba için yalan söylemeli mi, söylememeli mi... anneyi kalması için ikna etmeli mi, yoksa hepsinin acı çekeceğini bile bile babasının suçsuzluğuna inandığını ona kanıtlamak için gitmeli mi... anneyi mi seçmeli, babayı mı... ve ne kadar olgunlukla verdi bu kararları. zaten çok zeki bir çocuktu, belli: daha ilk sahnelerde 4 nolu tuşu çok yıprandığı için çamaşır makinasının 4 numaralı programını seçmeleri gerektiğini söyleyecek kadar zeki; ya da jinekologun numarasını duyan babanın diğer konuşmayı da duymuş olması gerektiğini algılayacak kadar. --- spoiler --- bunun dışında, iran hakkındaki önyargılarımızı yıkmak için de birebir bu film: açıkçası ben iran'ı suudi arabistan'a yakın tatta bir ülke zannediyordum; malum, molla rejimi... oysa ki kadın ve erkeklerin birbiriyle gayet medeni bir biçimde konuşup görüşebildiği, yer yer bizim ufak anadolu şehirlerinden bile daha medeni görünen bir ülke çıktı karşıma! gerçi tabii kız okulları, sadece kadınlara ait olan otobüsler (bir nevi pembe metrobüs! ajajahsjaksak!) vs. gibi detayları gözden kaçırmamak kaydıyla. ayrıca şu "avukatsız, yazmansız, bir kadı-iki sandalyeden mürekkep mahkeme" olayını da takdir etmedim değil: davalar çat çut hızla ilerliyordu lan, gerçekte de böyle mi oluyor, yoksa bu durum film icabı mı acaba?? bu arada sareh bayat çok güzel bir kadın bence: böyle biraz marion cotillard'ı anımsatan bir havası var... simin'i canlandıran leyla hatemi de güzel bir kadındı, hatta termeh de öyleydi. iri siyah gözleriyle iran kadınlarının dünyadaki en güzel kadınlar olduğunu iddia edenlere (ece temelkuran da bunların arasında mıydı?) hak verir gibi oldum. çok güzel film...
şaheser. adalet,ahlak kavramlari arasında geçen bir boşanma hikayesi. iran sinemasi ve dünya sinemasının son yıllardai en iyi filmi.
mayıs haziran gibi iran'ı bombalamayı düşünen israil için iyi olmamış bir film olmuş bu. 35 senedir orada karalara bürünmüş hamam böceklerinin, sakallı yobazların olduğuna inanıyorduk ne güzel. iran bombalanınca çok da üzülmeyecektik bunları düşünüp. oscar'ı alarak bütün dünyanın gözüne gözüne soktular şimdi insan olduklarını. "ya oscar ben senin ananı avradını sikeyim" dese haklı israil. 2-3 ay kala olacak iş mi bu?
bu filmi izlerken sonuca değil, sürece odaklanın. sürekli düşünün ve yargılayın. bu bir sonuç filmi değil-miş. filmi izlemeden önce 'oscar da aldığına göre muhtemelen iran'da rejim muhalifi/dikta rejimiyle sorunlar yaşayan bir çiftin avrupa'ya kaçışı, kurtuluşu, orada yaşadığı sorunlar falan filan tarzı klişe bir şeyler bekliyordum. önyargılarım her geçen saniyede elimde patladı tabii. --- çok ciddi spoiler alert - read at your own risk --- çok garipti. bittiğinde, ne lan bu şeklinde kaldım, zira sıradan bir film olduğunu düşünüp, başlangıçtan sona kadar 'bir hikayenin' bizzat bana, yani seyirciye anlatılmasını bekliyordum. bir başlangıç ve sonuç. son saniyeye kadar bekledim, credits bitti, arapça yazılar falan, hala kız çıkacak ve birinin elinden tutup gidecek diye bekledim. çıkmadı. halbuki tam tersine, öyle değişik bir senaryo var ki ortada, olabilecek tüm değişkenler öylesine sıfıra sıfır ayarlanmış ki, son kararları hep seyirci vermek zorunda kalıyor. yargıcın, senaryodaki pasif rolünü üstlenmek zorunda kalıyorsunuz, bu sırada sürekli kişileri ve kararları yargılıyor ve ard arda gelen darbelerle sürekli yanıldığınızın farkına varıyorsunuz. yargıç ben olsaydım, fark etmek bi yana muhtemelen aklımın ucundan bile geçmeyecek çok ufak detaylar yüzünden karşımdaki insanların hayatlarıyla oynamış olacaktım. seyirci de bu şekilde, geçen her saniyede, verdiği her kararla kendi vicdanını sorgulamak durumunda kalıyor. ** oyunculuklar ve çekim -sinemadan çok anlamasam da- yine çok garipti, acaba dedim bu gerçek bir olay da biri gizli kamerayla mı çekmiş, yoksa aslında çok yapay da bana çok gerçekçi mi geliyordu, arada kaldım. hikayenin genel akışının yanı sıra herkese bir şeyleri sorgulatacak küçük değinmeler de var senaryoda, örneğin tek başına her şeyle mücadele ediyor, helal olsun adama dediğimiz babanın en kritik kararları hep kızına yüklemesi. örneğin agresifliği yüzünden karısını dövdüğünü düşündüğümüz kocanın aslında tamamen namusu ve dürüstlüğü ile olayın gerçek yüzünü ortaya çıkarması. örneğin doğu-batı göçlerinde yaşanan anavatan huzursuzluklarına baba rolündeki adamın alzheimer'lı babasını bırakıp batıya kaçamaması üzerinden değinilmesi gibi. örneğin alzheimer'lı amcanın bizzat gelini tarafından terk edilecek olmasına rağmen sürekli onun adını sayıklaması gibi, yine gurbet-anavatan üzerinden gidersek anlamlı. örneğin kadının 'gitme dese gitmeyecektim' çıkışı gibi, örneğin başta ailenin en zayıf halkası ufak kızın sonlara doğru babasının suçluluğunu yargılayacak duruma gelmesi gibi, vesaire, vesaire. o kadar çok detay ve ayrıntı var ki, 3-4 sefer daha izlenir. bariz. ama arada kaldım işte. karar veremiyorum. pusula bi kuzeyi bi güneyi gösteriyor, öyle bi film. bi o suçlu, bi bu suçlu. sonunda düşünüp kalıyorsunuz. kolay bi film değil. özetle. --- spoiler --- roket adam niteleme şeyi: 8/10 (ama herkese göre değil son notu ile elbette)
çok gerçekçi bir asghar farhadi filmi. filmde hayata dair temel ahlaki ve sosyal sorunların neredeyse hemen hepsi masaya yatırılıyor ve kararı seyirce bırakılıyor. filmin güzelliği de burda başlıyor sanırım. seyirci hiçbir karakteri mutlak suçlu yada suçsuz göremiyor.bütün bu sorunlarla kafanız o kadar meşgul oluyor ki filmin muğlak sonunu bile eleştiremiyorsunuz.
--- spoiler --- film hakkında ne kadar övgü yazsak az kalır. sizi şöyle omuzlarınızdan tutup baya şiddetli bi' şekilde sarsan bi' yapım. bahsedilmiş ama değinmeden olmaz evet; suç ve ceza'nın, raskalnikov'un ruhu geziniyor, dolaşıyor izlerken. kimin hangi tarafı tutacağı belli olmaz bu filmde. sizi bi' o tarafa bi' bu taraf çekip durması ve vicdan hesaplaşması yaptırması adamın canını sıkıyor. adamı kıvrandırıyor, boğuyor bırakıyor tekrardan sıkıyor. filmi izlerken kaç defa gidip geldim ben bile bilmiyorum. kendi hayatımdan kaç tane olay geçti, ben ne yatım sorgulaması yaptım sayamadım. garip bi' pişmanlık hissi sarıyor. sebebi yok ama yakında çıkar. en sonunda da bana göre herkes kaybetmiştir. herkes bununla ömrünün sonuna kadar yaşayacaktır ki bu sadece hayatın bi' kısmından bi' kesit. daha bunun gibi ölene kadar veya o ana kadar kaç kere bu tip şeylerle yaşayıp, karar verip öylece hayata devam etti insanlar. hiç kimse kusursuz değildir. o mahkeme salonunda öylece bırakması da o sebepten. filmin sonu yok ve olamaz. düşün dur kız anasını mı seçti babasını mı diye. sana bırakıyor sorunun cevabını her şeyde olduğu gibi. yalanı sorgulaması bi' tarafta...yalan vardır ama ne için diye soruyor adam. bazı gerçekleri saklamak yalan mıdır diyor mesela? bu; yalana girer mi? al başına belayı. dediğim gibi suç ve ceza'dan sonra yıllarca belkide ömrün sonuna akıldan çıkmayacak bi' yapım. bi' tane yetmiyormuş gibi al bi' tane daha. aşırı dozdan geberip gitmek gibi neredeyse ama mükemmel. keşke bu da bi' roman olsaydı. 2 saatte akıp giden bi' yapım değil de tekrar tekrar geriye doğru sayfaları çevirdiğim bi' roman. oscar'ı, altın ayı'yı ne kadar ödül, övgü aldıysa hak etmiş mükemmel bi' yapım. şu ödül şeysine fazla itibar etmemekle beraber bazen de bu gibi yapımların ödül almasını er zaman sağlıklı ve yerinde buluyorum. bi' şekilde damgalanmalı bu yapımlar ki, bu ödüller falan olmasa bu gibi yapımlar rüzgar gibi gelip geçecek. --- spoiler ---
mukemmel bir film. oncelikle cok siradan bir hikayeyi, cok farkli bir sekilde anlatiyor, oyunculuklar, diyaloglar inanilmaz gercekci. film size gercek anlamda adi neyse onu anlatiyor. geri zekali amerikalilar a seperation diye cevirmisler zira nadir ve simin`in ayriligini cevirseler biraz uzun olacakti. filmde izledigimiz de bu, nadir ve simin`in ayriligi. sifir masrafla cekilmis bir film, konu inanilmaz basit, oyle uzun planlarla da sanat konusturmaya da kasmiyor. bizim memlekette ise hala milyon dolar verip fetih filmleri cekiliyor iranli ise boyle bir film cekip oskar aliyor, ayakta alkisliyorum.
ilk yorumumda (bkz: #26940144) bir bitmemişlik var dediğim filmin neden bitmediği, yönetmenin bizi neden sorularla baş başa bıraktığını zamanla anladım. filmi kafanızda bitiremiyorsunuz diğer izlediğiniz filmlerde ki gibi.tekrar tekrar düşündürtüyor sizi acaba hangisi haklı, benim tuttuğum taraf doğrumu vb.diye. --- spoiler --- eğer termeh'in mahkemede ki tercihinin ne olduğunu, paranın kimin tarafından alındığını(tam net olmasa da simin'in eşyalarını taşıyan adama uzattığı para üzerine, adam bozuk yok diyor ve simin çekmeceden bozuk para alıyor ve bunu kızı termeh görüyor fakat babası çekmecede ki para için raziye'yi hırsızlıkla suçlarken termeh itiraz etmiyor.ilginç!),ya da razieh'in düşme anını gösterseydik, bir doktor çıkıp çocuk şundan dolayı ölmüş deseydi rahatlayacaktık hepimiz.tamam olay budur diyecek filmde asıl anlatılmak istenen insanın trajedisi üzerine düşünmeyecektik. insanın seçim yapma sancısı. insan hayatı boyunca bir çok seçim yapmak zorunda kalıyor ve bu seçimlerin sonuçlarına katlanmak zorunda. film, biz seçimimizi sorgulamak yerine, kendimizi bu durumdan nasıl haklı çıkarabiliriz kavgasına düştüğümüz zaman, işte sonuç bu diyor. film daha bir çok önemli şeyde daha düşündürtüyor. evet bize söylemiyor, bizi düşündürtüyor. --- spoiler --- emeği geçenlerin eline sağlık
aldığı oscarı, altın küreyi ve imdb puanını gerçekten de hakeden bir film. senaryo son derece yalın ve bir o kadar da sağlam. asghar farhadi harika bir iş çıkarmış. dün gece izledim, üzerimdeki etkisi devam ediyor. --- spoiler --- oyunculuklar genel olarak oldukça iyi, fakat beni en çok razieh ve kocasını oynayan oyuncular çok etkiledi. sareh bayat o kadar güzel oynamış ki şahsen en çok razieh için üzüldüm film boyunca. merdivenlerde düşme hadisesi hakkında belki de başından beri içinde olan tereddütleri yaşarken o üzgün ve korunmaya muhtaç duruşu, panik içindeki hareketleri o kadar gerçekti ki. sarılıp teselli edesim geldi yeminle. özellikle kocası hodjat'la filmin sonlarına doğru mutfakta tartıştıkları sahnedeki harika performansları için ne desem az. emeklerine sağlık. --- spoiler ---
gayet iyi film. oscar'ı da hak etmiş ama bu film bir zamanlar anadolu'da'dan çok da üstün bir film değil. bu yönden, bir zamanlar anadolu'da da oscarı rahatlıkla alabilirmiş aslında diye düşünüyorum. edit: iran'daki arabaların neredeyse yüzde doksanının peugeot olması da garibime gitti.
derbare-i elly'e mesele olarak çok benzeyen, yani klasik bir farhadi filmi. filmi izlerken ben de bir zamanlar anadolu mu, yoksa bu mu daha sarsıcı diye düşündüm. sanırım bizimki bi tık öndeydi. ama farhadi'ninki daha somut ve basit anlatılmış. bir de nuri bilgede görsellik gibi bir avantaj da var. farhadi dert anlatmak için sinema yaparken, biçime nuri bilge kadar takılmıyor anlaşıldığı kadarıyla. film hayli etkili ama derbare-i elly'i de tavsiye ederim. filmde, sorunların sebebi orada dayatılan hayat gibi anladım; belki de öyle anlamak istedim. ama en azından öyle anlamaya müsait anlatmış. kısaca, hastasıyız yönetmenin.
kamera arkası görüntülerinde herkesin ağladığına şahit olduğumuz müthiş bir sahne vardır: nadir'in babasını yıkarken ağladığı sahne. özellikle görüntü yönetmeninin bir gözünü kameraya dikerken diğer gözünden yaşlar boşanması, filmin ne derece sahici bir ortamda çekildiğine işarettir.
bu film bir kez daha tum dunyanin yuzune iran'in yillardir yapilan kara propagandanin aksine dusunen, konusan, tartisan, akli ve vicdani olan bir toplum oldugunu yani dunyanin diger halklarindan, insanlarindan hicbir farki olmadigini vuruyor. amerika ve israil'in dayattigi gibi karalar giyinmis kadinlar sakalli erkekler ve sadece ve sadece savasmayi, bombalar uretmeyi, roketler yapmayi ve bu roketlerle diger ulkeleri vurmayi dusunen tek refleksli bir toplum degil iran. dunyanin en eski medeniyetlerinden birisi ve edebiyatiyla, sinemasiyla bir cok ulkenin fersah fersah onunde bir toplum. iran'i rejiminden dolayi elestirebiliriz insani olmadigi, halki kisitladigi icin. ama bu rejimin bir devrimle, guc kullanilarak getirildigini ve su anda da guc kullanilarak ayakta tutuldugunu biliyoruz. muhaliflere karsi acimasiz bir rejim. bu yuzden de rejime karsi ses cikarmak zor. oysa demokrasiyle yonetiliyor olsalardi, iran'in dunya uzerindeki durumu cok daha farkli olabilirdi. film hakkinda soylenebilecek hersey soylenmis zaten. vicdan, ahlak, aile kavramlari cok net, cok berrak bir sekilde onumuze sunulmus, cok basarili irdelenmis. aldigi odulu hakediyor.
--- spoiler --- filmin ana fikrini bir cümleyle özetleyecek olur isek ; "bence sen de haklısın(haksızsın)" --- spoiler ---
bizim sinemacılarımızın da örnek almasını istediğim bir filmdir. biz de yok mu kaliteli, güzel yapımlar? var ama sanırım beklentilerimiz farklı olduğundan olsa gerek ki tadı bulamıyoruz. neyse... günah, tereddüt, yemin, kuran... din öyle girmiş ki hayata, hasta bir insana bile yardım ederken günah mı sorusu geliyor akla. o şartlarda biz olsaydık ne yapardık acaba? biz de simin gibi o ülkeden gitmek ister miydik? sahi simin "gerçekten" neden gitmek istiyordu? güzel bir film bu. her karakterin yerine kendimizi koymamızı istemişler bence, hatta somayeh'in yerine bile. bu olayda hepsinin ayrı bir hikayesi, hissettiği bir baskı var. bebek davası ve termeh'in kimde kalacağı sorusunu da açık bırakarak alın size empati, hadi buyurun, siz iran'da veya bu şartlar altında olsanız ne yapardınız demiş film bize. circumstance ile beraber tekrar izlenesi bir film.
film hakkında pek söylenecek söz yok. çünkü tam hollywood sinemasına uygun ve merak öğesini içinde barındıran film olmuştur. fakat kesinlikle nuri bilge'nin hakkının yendiğini düşünmekteyim. çünkü bir zamanlar anadoluda filminde panlar ve tilstler çok iyi kullanılmış ayrıca konusu da iyiydi. neden oscarda aday göstermediklerini bir türlü anlayamadım. ayrılığın çok kötü bir film olduğunu söylemiyorum fakat nuri bilgenin filmi daha iyiydi ve sonuna kadar ödülleri toplaması gerektiğini düşünüyor(d)um.
http://www.milatgazetesi.com/…03/17/nadir-ve-simin/
film müthiş zaten 250 kişi şimdiye kadar bundan söz etmiş. benim diyeceğim biraz daha farklı. film boyunca düşünüp durdum. bir israilli gibi belediye otobüsü bekliyorlar, yanlış u dönüşü yapıyorlar, benzer alışkanlıkları var. gel gör ki belki yakın zamanda kafa göz birbirlerine dalacaklar, garipsedim durdum. ha bir de yakınanlar var ya türkiye iran olacak deyu -yarı-aydın* benim içime bile nasıl işlemişse propaganda- kadının örtüsünün altından saçının görünmesini garipsedim. tüm bu düşünceler kafamda cereyan ederken vinçlere asılan adamların görüntüleri de geldi aklıma sonra da iyice kafam karıştı eeh deyip soluğu sözlükte aldım.
iran yapımı olduğu için mısırda yasaklanan film. http://bit.ly/alxz6h taassubun bu kadarı. israil'de bile gösterimde. sanki hiç ecnebi film oynamıyor kahire sinemalarında.
sinsi sinsi insanın içine işleyen filmlerden. filmi izleyeli neredeyse iki gün geçti kadınların yüzü, bakışları, adamın o havaya kalkan kaşı, kızın surat ifadesi falan aklımdan çıkmıyor bir türlü.
bir ayrılık, bir yoksulluk, bir ölüm.
samimiyetsiz amerikalıların oryantalist duygularla oscar verdiğini düşündüğüm film. en iyi yabancı film ödülü'nü en iyi olduğu için değil de en yabancı olduğu için almış gibi geldi bana..
oldum olası sevmişimdir iran filmlerini zaten. asghar farhadi'nin iyi bir iş çıkardığı film olmuş. ne kesin yargılar içeriyor ne kesin doğrular. filmin sonundaki belirsizlikle de izleyeni filme dahil etmesi çok yerinde olmuş. güzel bir film neticede.
"büyük hakikat, karşıtı da bir büyük hakikat olan bir başka hakikattır" thomas mann
uzun zaman sonra ''film gibi'' izlemediğim, üst düzey yapım. oyuncular için söylenecek çok şey var elbet, ancak benim oyum shahab hosseini'den yana..
bu film bir amerika yapımı bir film olsaydı emin olun adını duymayan, filmi övmeyen çok az insan olurdu. http://www.lavinyaoz.com/…ayrilik-a-seperation-2011
hayatin celiskilerini, cikmazlarini cok güzel isleyen, izledigim en güzel filmlerden biri.
izlediklerim arasından bir kıyaslama yapacak olursam ki yapacağım, son iki senenin en iyi filmidir diyebilirim bu ayrılık hikayesi için. --- spoiler --- ----------------spoylır--------------------- sonu salinui chueok tadı bıraktı, orada filmin sonuna kadar bir seri katilin yakalanamama hikayesi, türlü komedi ve çarpıklıklar arasında, anlatılırken burada da bir ayrılık hikayesi çocuğun kimde kaldığını filmin sonunda açıklamadan tüm akıcılığıyla anlatılmış, çok da güzel olmuş. hollywood sinemasının beceremediği ya da daha doğrusu belki de bilerek yaptığı şu "gerizekalıya anlatır gibi film yapmak" olayından olabildiğince sıyrılmış iranlı yönetmen tıpkı memoirs of a murder'da olduğu gibi, orada da yönetmen amacının bir "katil kim?" filmi yapmaktan daha fazlası ya da en azından bundan farklı olduğunu net olarak ortaya koyuyordu. ve evet bence babasıyla kalacaktır çocuk, adam nakış gibi işlemiş çocuğunun karakterine, içine ve yalan söylediği için o'nu hayal kırıklığına uğratmış olsa da çocuğunun nadir2in suçlu olduğunu düşünmediği de gözüktü filmin sonlarında. --- spoiler --- iran sineması, acı, gözyaşı, kadın haksızlıkları, amerikan yalanları, "sıkar bu film beni, iç dünyamı karartır" gibi önyargılara kapılıp sakın ha bu filmi es geçmeyin, 2 saatlik film 42 dakikalık bir dexter bölümü gibi öylece akıp gidiyor. ha bir de filmin ilk sahnesinden son bitiş sahnesine kadar "bu nadir ile simin birbirini seviyor arkadaş" dedim ama nasıl oluyor da birbiriyle zerre alakası olan insanlar bir ömür geçirebilirken böyle insanlar bunu beceremiyor anlamış değilim.
filmi övecek bir kelimem yok, kusura bakmayın. burada zaten sayfalarca övülmüş. hepsine katılıyorum. bende filmi tuhaf kılan bir unsuru paylaşacağım o sebeple. --- spoiler --- hodjat çok ilginç bir karakter. termeh'in hocasına gidip, "kuran'ın üzerine yemin et." diye zorluyor. ifadesinin yalan olduğuna emin. hatta bence filmin en çarpıcı lafını söylüyor: "kuran'ın üzerine yemin ederim, biz de sizin gibi insanız." sonrasında termeh'in hocası mahkemeye gidip ifadesini değiştiriyor. çünkü hodjat'tan korkuyor. bu cümleyi, sınıf farkının doğrusal bir yansıması gibi okudum. ki hodjat, bunu filmin değişik yerlerinde defalarca tekrarladı. mahkeme sahnelerinde, dışarıda vs. ama film ilginç bir biçimde bu sınıf farkının sorumlusu olarak hiç kimseyi göstermiyor. simin ve nader masum. nader'in "üst sınıftan" olmasının ölen bebekle ya da mahkemenin o şekilde sonuçlanmasıyla hiçbir ilgisi yok. gerçeğin kendisiyle de elbette. hodjat, tuhaf bir biçimde dile getirip dursa da, aslında sınıf farkının "haksızlıkları" ile hiç ama hiçbir alakası yok. raziya'nın "dindar"lığı da aynı şekilde başına gelenlerle doğrudan ilişkili değil. sadece sondaki "kuran üzerine yemin etmeme" sahnesi ki, orada da dindarlık hakikatin ortaya çıkışı açısından pozitif bir işlev görüyor. hodjat, öfkesini yutmak zorunda kalıyor. gidip arabayı parçalıyor belli ki. demem o ki, buradaki yorumların çoğunun aksine, filmde sınıf farkı ya da din gibi kalıplar sorunlara sebebiyet vermiyor. bilakis, sorunlar insanların kendisinde. eğer film, yorumlarda olduğu gibi sınıf farkını ve dini bu anlamda kullanmak istemişse, kusura bakmasın ama hiç de ikna edici değil. ama bence film, bunları kafasına takan bir hikayeyi anlatmıyor. bilakis bu türlü farklılıkları "olduğu gibi kabullenme" eğilimine sahip. ki, toplumsal gerçekçilik -bizde sanılanın tam aksine- bu demek. --- spoiler ---
iyi bir sistem sorgulaması yapan film http://moroccom.blogspot.com/…em-bir-sorgulama.html
hakkında çok düşünülmesi/konuşulması gereken bir film. "iyi!" http://www.kalemsuare.com/…min-separation-2011.html
son yıllarda izlediğim en iyi film demekten çekinmiyorum. --- spoiler --- adalet, vicdan, ahlak kavramlarını derinlemesine işlemesinin yanında çok ağır bir doğu - batı filmidir aynı zamanda. simin batıyı, nadir doğuyu sembolize eder. bu ana omurga üzerinden alır yürür film. --- spoiler --- - ...babası alzheimer hastası, onun oğlu olduğunu bile bilmiyor...senin onun oğlu olduğunun farkında mı ? + ben onun babam olduğunu biliyorum. - ...benim de babam yaralandı, artık konuşmuyor bile + önceden de çok konuşmuyordu. * - onun konuştuğu birkaç kelime beni mutlu ediyordu. --- spoiler ---
(bkz: kibir en sevdiğim günahtır) ---spoiler--- insana dair, çekilmiş net bir fotoğraf bu film. ilk dakikalarında sempatimi kazanan nadir, filmin sonunda ettiğim küfürlerin merkezindeydi. evini ve çocuğunu bırakıp ayrılan kadına da ilk başta kızarken, bir süre sonra "ulan bu herifçioğlu çekilmez. kaç git" derken buldum kendimi. kibir, hayatı yaşamak için kötü bir yol olsa da, hepten temelsiz bir şey değil. nadir örneğinde, düzgün bir işte çalışan, oldukça demokrat, medeni ve de iyi eğitimli biri olmanın, sonunda insanın her şeyi kaybetmesine yol açabilecek bir kibre sebebiyet verdiğini gördüm. simin'in evden ayrılışını(hatta ülkeden kaçma isteğini) uzun bir süre anlamlandıramıyorsunuz. akıllı bir çocuğun var, kocan makul bir adam, maddi sorunun yok, kişisel alanına müdahale edilmiyor... bu tanıma uyan bir evlilik yaşamayı hayal eden en az on milyon kadın bulabileceğimden eminken, simin'in böyle davranmasını anlayabilmek zaten hiç kolay değil. ancak senaryo ilerleyip de, nadir'deki yıkılmaz egoyu ve ruhundaki yüzeyselliği, sevebilme yetisinden mahrum oluşunu fark edince, anlıyorsunuz ki, şartlar düzgün olsa da, insanlar gerçek sevginin peşinde koşmayı tercih ediyor her zaman. temelde değindiği sevgiye ek olarak, "codayi-i nadir ez simin" bir hukuk sistemi güzellemesi aynı zamanda. iran'daki adalet sistemine çok müthiş bir övgü diziyor film. son derece basit odalarda, alabildiğine hızlı ve adil bir şekilde kararlar alınan bu sistem, biraz propaganda kokuyor(şaşalı duruşma salonlarına gerek yok efendim. aslolan, tarafsız, hızlı ve de doğru karar alınmasıdır en nihayetinde). zaten film genelinde, insanlardaki yerleşik iran resmini değiştirmeye yönelik çokça detaya denk geliyorsunuz. adamlara birazcık hak vermek gerek. sonuçta, uluslararası kamuoyunda inanılmaz bir iran karşıtlığı hakim. buna binaen, kendisini ifade etmeye çalışan bu kapalı ülkeye fazla kızamıyor insan. ---spoiler--- çok kaliteli olmasına rağmen, hikayesindeki trajedi sebebiyle, tam olarak sevemediğiniz filmlerdendir codayi-i nadir ez simin. bir arkadaşım, babasına departed'ı izletmişti. klasik sinemadan anlayan bu yaşlı adam, departed'ın sıradışı sonunu izleyince "hadi be. böyle şey olmaz." diyip kızmıştı. benim durumum da buna benziyor. insan istiyor ki, trajediler yaşansa da, hikayelerin sonunda her şey tatlıya bağlansın.
bir cumartesi günü, öyle çok fazla şey beklemeden, eğer daha önce örneklerini hiç izlemediyseniz iran sineması'nı keşfetmek adına yapılabilecek en iyi şeylerden biri bu filmi izlemek. --- spoiler --- film genel anlamda, evrensel bir ahlak yasasının varlığını irdeliyor bana göre. vicdan nedir? sorusuna çok güzel cevaplar veriyor. oyunculuklar harika. bu arada dikkatimi çekti iran'da ne çok peugeot marka araç varmış yahu! --- spoiler ---
çok net ve abartısız söylüyorum arkadaşlar. şu boktan hayat, sırf böyle güzel bir filmi izleyebilmek için bile çekilir. 10 yıl boyunca bok gibi bir hayat yaşayacaksın ama 2022 yılında nadir ve simin'in ayrılığı kadar güzel bir film daha izleyeceksin deseler zerre gam yemem, çekerim çilemi. böyle filmler bu dünyaya zor gelir arkadaşlar, sıkıca sarılalım bu filme, izleyelim, önerelim, gerekirse kafalarına vura vura izletelim sevdiklerimize.
filmin tanıtımını okuduğumda hehh dedim kızım demagoji sosuna batırılmış, bol gözyaşılı bir film daha seni bekliyor. yanıldım tabi.. cok da iyi oldu.. yönetmen, hikayeyi o kadar duru o kadar süslemeden gercekci bir şekilde aktarmış ki -burada oyunculukları da es gecmemek lazım- izleyici olarak bir dakika bile hikayenin gercekliğini sorgulamıyorsunuz. daha da iyi olan, film boyunca seyirciye olan biteni tek bir kişinin bakış acısıyla değil her yönüyle gösterebilme gibi bence cok zor bir olayın altından başarıyla kalkmış yönetmen. bunu yaparken de bir değil birden fazla değeri sorgulatıyor izleyiciye.. büyük bütçeli ama zerre inandırıcılığı olmayan* hollywood masallarından sıkıldığınız yerde azıcık soluklanmak için mükemmel bir durak a separation.. --- spoiler --- nader'in hic sızlanmadan babası için katlandıklarına hele de banyo sahnesinde babasına sarılıp ağlamasına içim cız etti. sanırım ben de olsam sucluluğum kanıtlanmadan kan parasını ödemeyi kabul etmezdim. kibir değil bu, bir yaşamın yok olmasına sebebiyet verip vermediğini bilmek istemekle alakalı bence.. bir de hodjat rolündeki shahab hosseini'ye parantez acmamak ayıp olur. içinde bulunduğu çaresizliği, film boyunca sık sık dile getirdiği gibi kaybedecek hiç bir şeyi kalmayan adamın halini o kadar iyi oynamış ki.. termeh'in öğretmeniyle tartıştığı sırada 'bizler de sizin gibi insanız' deyişi, gözlerindeki o bakış bile canını yakıyor insanın.. --- spoiler ---
acayip bi senaryosu yok, bi baskı yok izleyicide, sıradan, samimi, ucu açık; bu yüzden etkili. benim görebildiğim mantık[korku, samimiyetsizlik, soğukluk vs] ve duygusallık [buraya da sevgi, kibir, bağlılık, savaşım, tutku gelebilir] çatışması iki ana karakterin arasındaki ve genç bir kızın [duygusal ergen] tercih yapma zorunluluğu filmi daha da dramatikleştiriyor. aslında diğer olay da dramatik; çaresizlik, korku, yoksulluk, bunların arasında bir erdem mücadelesi vs. sürekli gel git vardı filmde, kim doğruyu söylüyor, hangi taraf mağdur sürekli o tansiyonu çok sıradan bir şekilde en üst düzeyde tutup finale kadar muazzam taşımışlar, tebrik ettim valla. en sondaki, mahkeme koridorundaki mimikler bile şahaneydi son ana kadar, sigara arası bile vermeden bi solukta aktı gitti film. --- spoiler --- velayet konusunda, anne babasının yanında kararını bir türlü açıklayamayan kız; "insan söyledikleriyle değil, söylemedikleriyle insanlaşır" * --- spoiler ---
--- spoiler --- sinopsis ya da tretman okumak gibi bir alışkanlığım yok. bu sefer de okumadım. filmin adı a seperation olunca, hikaye iran'da geçince, ve ilk sahnedeki diyalogları seyredince "bir başka kızım olmadan asla mı?" diye sordum. sonra ters köşeye fena yattığımı farkettim. --- spoiler --- son yılların en iyilerinden, belki de en iyisi. muazzam oyunculuklar, muazzam bir kurgu, son derece etkili bir hikaye. çok beğendim. bir fırsat verirseniz siz de çok beğeneceksiniz.
açıkçası aldığı ödül ve övgülere bakarak; iran rejimi eleştirisi, iran'da eşcinsellik, kadınlara uygulanan baskı vs. konularını işleyen bir film bekliyordum. iranlı bir "batılı"nın iran'a bakış açısıdır diye düşündüm. işte siz de benim gibi düşünüyorsanız, düşünmeyin. bu filmi izleyin. son olarak sözü tam olarak hatırlayamacağım galiba ama ortega gasset şöyle söylüyordu:"bir sanat eseri ne kadar milli ise o kadar evrenseldir"
üniversite hazırlıklarının kararttığı 2011 senesinde istanbul film festivaline geç uyanmıştım. 2011'in en iyilerinden olan bu filme de geç uyanmış oldum böylece ki, filme bilet bulamamıştım. neyse ki, hızlı yükselişi onu golden globe ve oscar sahibi de yaptı ve bilinirliği arttı. bu da torrent'te seeder sayısını arttırdı afedersiniz. ve izledim, ihya oldum, düşündüm, mest oldum, hatırladım gözlerim yaşardı. oyunculuklar... özellikle nadir... bravo! ayrıca, filmi izleyen ve tavsiye ettiğim kiminle konuştuysam film hakkında, "çocuğun yerinde olsan anneyi mi seçerdin babayı mı?" diye sordum ve hiçbirinden net bir yanıt gelmedi. bende de belirgin bir yanıt olmadığını farkedince havada kalıyor gibi duran filmin son sahnesinin aslında toprağa kök salmış sapasağlam bir gövde olduğunu anladım: iki taraf da ne yeteri kadar iyi, ne de gözden çıkarılabilecek kadar kötü. kızın kendinden emin hali de tamamen bir çocukluk ayrıntısı. hiçbir şey o kadar kolay değil çünkü. özellikle böyle bir seçim yapmak... eğer ayrılan anne ve babadan birini seçmek zorunda kalsaydım ve kriter olarak oyunculuk alınabilseydi, seçimim bir adım öndeki nadir olurdu. yani peyman moadi. oyunculuk dışında seçimimi kolaylaştıracak hiçbir kriter yok çünkü.
the stoning of soraya'nin asla olamayacagi kadar duru ve manali bir film. misal.
ayrıntılarıyla etkileyici olan filmdir.
abartısız, iddiasız, günlük hayatın orta yerinden bir film. kendisiyle ilgili her türlü önyargıyı yıkıp geçiyor (ister iran yandaşı olun ister düşmanı). benim en zor izlediğim filmdir kendisi, yaklaşık bir ayda bazen üç dakikasını bazen 10 dakikasını seyredip bir hafta ara vererek seyredebildim. çünki inanılmaz sıkıldım filmi seyrederken. yanlış anlaşılmasın filmin suçu yok sıkılmamda, o kadar gerçek, sahici, sert ve keskin ki. --- spoiler --- termih yani hanım kızımız bence babasını seçecek, hem annesinin dönmesine bir ümidi olacak hem de babasının suçlu olduğunu düşündüğü için özür gibi olacak. o son sahnede termihin gözlerinden yaşlar süzülürken ben de ağlayacaktım, orda olsam o kıza sarılıp üzülme diyecektim, o derece yani --- spoiler ---
filmde peugeot arabaların sanal reklamı yapılıyor zannediliyor. lakin peugeot iran orta sınıf arabasıdır. üstelik peugeot'nun tahran'da büyük bir fabrikası var. bu fabrika ile iran'da bulunan toplam 3 adet peugeot fabrikası bulunmakta. haliyle sokaktaki iki arabadan biri peugeot oluyor. http://en.wikipedia.org/wiki/peugeot_pars
iran sinemasina ilgi duymami saglayan super film.
izleyenlerin izlemeyenlere filmi etkili kılabileceğine inandırabileceği çok keskin sahneleri olmayan, ama insanın bağrında kocaman bir sancı bırakan yapım.bu sancıyı takip etmek bulup yok etmek belki de filmi bu yok edişi gerçekleştirmenin verdiği mutluluk ile kapatıp izlememek tek temenni oluyor.ama film size sancıyı-kederi alıştırıyor. iran sinaması'nı biliyordum,ama keskin bir senaryo,muazzam oyunculuk, <e yani pes< dedirtiyor ziyadesiyle insana.
bir ayrı film. ayrı bir film. bir film ayarı. hepimize...
dün gece izleyip de, neden bu zamana kadar beklediğim için kendime kızdığım film. her yaştaki (doğmamış bebekten, yetmişindeki dedeye kadar) problemleri damarınıza kadar hissettirip, kendine çeken bir şaheser film. filmin diğer bir özelliği ise, seyirciye filmi hissettirmek için abartı acıtasyon veya saçmalamalara yer bırakmadan, kendi akışında size bin türlü duyguyu yaşatıyor. kendime not: yönetmen asghar farhadi'nin diğer filmleri de izlenek.
konusu, kurgusu, senaryosu, diyaloglari vs. uzerine cok ugrasilmis bir film belli, cikan sonuc da muazzam olmus. kesinlikle izlemeli, izletmeli.
iran sinemasi taş arslan / shir sangi filimi ile dikkatimi cekmisti. bugune kadar iran sinemasinda seyrettigim filmlerin tumu dram uzerine kurulu, ic burkan ve hirpalayan cinsten. bunu cok iyi yapiyor iranli yonetmenler. ic karartici bir hikaye ama sonuna kadar seyrettiriyor. bu film de oyle. lafi uzatmadan, bu filmle javier bardem'in oynadigi biutiful filmi arasinda anlatim bicimi bakimindan ciddi benzerlikler goruyorum. bir de kizlari cok seker.
--spoyler--- ağır spoyler içerir ona göre okuyun; ya da ekime kadar okumayın... iran’lı orta direk bir ailenin dram bile diyemeyeceğim sıkıcı, olağan hikayesini anlatan gereğinden fazla uzun sikimsonik bir film. “ah ayıldım, bayıldım, ruhuma dokunda, insanlık hede hödüsü, etik değerlerin ve dinin sıradan insanlar üzerindeki izdüşümü, son senelerde seyrettiğim en iyi film, izlerken orgazm oldum, titreyerek boşaldım…” ve bunun gibi yazılmış onlarca entry’e kanıp hayatınızın 2 saat 42 dakikasını bu filme ayırmayın, gidin bu güzel havada yürüyüş falan yapın en azından kendinize bir faydanız olsun. bir kere mirim, bunun neresi dram amına koyiiimmm.. tuzu kuru iranlı burjuva ailesinin bir kız çocuğu var, ana baba ayrılacak, bir de alzheimer hastası bir babalık.. vah vah.. ulan memlekette nereye elini atsan dram, hem de bunun 10 katı 100 katı dram.. her gün sokakta gördüğün insanların çoğunluğun suratında dramın binbir hali mevcut, o kadar uzağa gitme; mahallendeki çöpü karıştıran çingeneden, bakkal amcaya kadar bir sürü insan hayvanlık sınırında yaşıyor, borç batağından millet birbirini doğruyor, uyuşturucudan alköle, televizyondan bilgisayar oyunlarına kadar her birimiz en az bir şekilde gerçeklikten kaçmanın yolunu arıyor, unutmak istiyor; kalkmış bizim a-b grubu ekşiciler, sıradan bir dramsıyı yere göğe konduramıyorlar. çok affedersiniz, sikiim dramınızı be ya.. yok efendim, bakıcının kocasının “biz de insanız” edebiyatı çok dokunaklıymış.. ulan senin “biz de insanız” üzerine kurulmuş bir arabesk kültürün var, bunca zaman burun kıvırdığın… yok efendim, “kız ağlarken ben de ağladım”mış; babasını yıkarken ağlamışmış; aferim madalyayı hakkettiniz, iyi bok yediniz de ağladınız, üj bej timsah gözyaşını döktünüz de rahatladınız, hadi şimdi yaz tatili planları yapalım.. ulan bir gerçek olun be… öyle yorumlar gelmiş ki, sanırsın iran sanat tarihi fakültesini bitirmiş üzerine iran film ve edebiyat fakültesi çift ana dal.. olmadı yalansın amk. açık, mert ve korkusuz ol. kimsenin söylemediğini söyle. “sıkıldım amına koyim iğrenç bir filmmiş, tavsiye edenin de azına sıçiim” de, sayfalarca methiyeler düzeceğine. bak kardeşim şimdi bir konuya açıklık getirelim, bu filmdeki tek suçlu, evdeki alzheimer pinpon amcanın oksijen ayarı ile oynayan piçtir. he evet bildin; raziye’nin koca gözlü küçük piçi… sen verdin gazı yaşlı bebeye, verdin oksijeni ayarsızca dayadın; adamın tüm fabrika ayarı ile oynadın; adam da zavallı aldı gazı, bastı çıktı gazete peşinde sokaklara.. iran’da trafiği de bilirim, yaya maya dinlemez kimse, verir tamponu azına ilk fırsatta, sonra da kaderiymiş der gidersin bok yoluna. sonra oldu mu sana orta direk bir iran dramı… oyunculuklara gelince benim göynümün oskarı mahkeme sahnelerinden birinde küçük kıza tecavüzcü coşkun gülüşü atan mahkuma gidiyor. ulan 2saat 42 dakika içinde bir tek senin ifaden gitmiyor gözümün önünden, pis sapık, hayvan herif.. pis… annesinin pisi. bu haftaki film eleştirimizin sonuna gelirken son sözüm şudur ki… bana kim tavsiye etti hatırlamıyorum ama elbet bir gün hatırlarım, elimden çekeceğin var.. seni kerata seniii… haftaya hayat trenine bambaşka bir bakış atacağız, bu sıcak yaz günlerinde sizleri hayattan soğutmaya devam edeceğiz sayın sikimin antenleri…
dindarlığını paraya satabilecek insanları da gösteren film olmuştur benim nazarımda. ayrıca hareketli kamera da on numara seçim olmuştur sevgili asghar farhadi.
bu zamana kadar hasbelkadar iran sineması izlemiş biriyim. fakat sıfatıma tüküreyim ki her seferinde "ulan şimdi bu film sıkar filmde de uyursam verdiğim para boşa gider, hem oynadığı salonu işin yoksa ara, ondan sonra yola çık -ki bu yola çıkma faslı da çok sancılı, zaten, ya çankırıdayımdır ve bu tip filmler ankara'daki kızılırmak sinemasında oynar, ya istanbuldayımdır ve karşıya taksim'e falan geçmem lazımdır bu tip filmleri izlemek için) işte saydığım bu gerekçeler yüzünden (yüce gönüllü yönetmenleri ve yapımcıları beni affetsin) iran filmlerini torent'ten indirip izlerim, hasbelkader yorumlarda bulunacak kadar da izlemişliğim vardır. benim iran filmlerini izlerken fark ettiğim şu oluyor, devletin kısıtlayıcılığı, toplumsal sosyolojik engeller sayesinde iranlılar müthiş film yapıyor. yani imkansızlıkların yaratıcılığı tetiklemesi durumu diye düşünüyorum. bir de şu var, geleneksel anlamda kemalist ideoloji sağolsun biz ortadoğulu yanlarımızdan o kadar nefret ettirilmişiz ki bir italyan filmini izleyip "aaa aynı aile yaşantıları falan ne kadar bize benziyorlar" " empatisi kurarken iran filmi izlenildiğinde görece kat kat daha bize benzeyen iran toplumunu görmezden geliyoruz. bu hastalıklı ve kibirli tarafımız avam kitlenin youtube'da "araplardan nefret ediyoruz, biz arap değiliz" yorumlarında bile ortaya çıkıyor, arap değilsin ama bal gibi ortadoğulusun işte. sen toplumda bir ortama girerken "selamun aleyküm" yerine "merhaba" diyerek o törpülediğini sandığın gerçek kimliğin, merhaba sözcüğünün de aslında "arapça" olduğunu bilmediğin gerçeğiyle maalesef bu riyakar çabanı dahada kötü bir cahillikle taçlandırıyorsun. film için ne diyebilirim ki, yalnız üzüldüğüm bir nokta oldu dün akşam incendies filmini izledim (elbette ki torent'ten) o film "okunabilirlik" yönünden elbetteki "codayi-i nadir ez simin" kadar zengin değildi ama bence vuruculuk, hikaye, anlatım bakımından oscar almalıydı, gerçi 2010 oscar'ını alan filmi de izleyip (nereden izleyeceğimi söylememe gerek var mı?) daha elle tutulur bir kıyaslama yapma imkanına sahip olabilirim sanırım.
bir zamanlar anadolu'nun yanında film bile sayılmayacak olduğundan oscarı hak etmiş film. hem oscarı yerden yere vurup hem de nuri bilge, başyapıtını bu ortalama filme kaptırınca üzülecek değilim. aslında film karşılaştırmak istemem ama yarıştıkları için gayriihtiyari oldu bu mukayese. neden ortalama bir film olduğuna gelirsek, benim için bunun iki sebebi var: özellikle sinefiller bunu anlayacaktır; izlerken çok tanıdık bir film hissi verir. bir lars von trier filmi mesela, veya kalpazanlar. aktüel kamera. olay odaklı hikaye. bir yenilik, ya da deleuze'ün deyişiyle bir sinema-fikir yok. film öznel çekimle başlar, seyirci hakimle özdeşleştirilir. o nedenle hakim filmin en baba adamıdır. nietzsche'nin kızıl hakiminden eser yoktur. özdeşleşme hollywood'un en sevdiği tricktir. ikinci sebep; hukuk, etik, vijdan sorgusuna girişirken en çok yaptığı şey egemen ahlakı yeniden üretmek. insanlar kötüdür ama o kadar da değil. zaafları vardır ama örneğin hırsızlık çok büyük bir ahlaki meseledir. hizmetçiyi bu nedenle severiz. bu nedenle dostoyevski'den sonra en çok nietzsche diyen demirkubuz'un neden filme bayıldığını anlayamadım. "çalmak ve öldürmek asıl doğaya uygundur" der çünkü nietzsche. ayrıca nietzche dostoyevski'ye, dehasının hakkını vermekle birlikte, hıristiyan köle ahlakının bekçiliğini yaptığını söyleyerek şiddetle karşıdır. "nereden nereye geldin" diyenler vardır. bunda filmin payı çoktur.
--- spoiler --- sonunda kızın annesini mi, babasını mı seçtiği bizlere gösterilmiyor ama bence yine babasını seçti... --- spoiler ---
ilk defa bir film hakkinda kelimeleri secemiyorum. konu basit gibi gorunse de islenisi ile on plana cikan bi film. diyaloglar o kadar yogundu ki her kelimede bir ayrinti gizliydi. pur dikkat izledim. karakterlerin yerine koymaktan kendimi sersem oldum. tam birini hakli bulacakken ters kose yatirdi beni. aldigi tum odulleri hakeden cok basarili bir film. yonetmenin tarzi ve goruntu kalitesi de muthisti. aglatmasa da icimi burktu gece gece.
filmin ismini ilk duyduğumda aklıma hemen ersen ve dadaşlar'ın bir ayrılık,bir yoksulluk ,bir ölüm şarkısı geldi.tesadüf ki film içinde üç konu da vardı ama ne ayrılık ne yoksulluk ne de ölüm etkiledi beni.ancak bir yaşlılık hikayesi vardı ki hakikatten çok etkileyiciydi.neticede insanı düşündüren,hüzünlendiren çok iyi bir dram filmi.
hikayesi basit, senaryo sade, olay örgüsü sıradan fakat katrilyon bütçeyle yapılamayan çarpıcı etkiyi yapabilmiş. demek ki asghar farhadi elinden her yönetmenin (tecrübelisi tecrübesizi) su içmesi gereken bir adam (bizimkiler dahil. demirkubuz'la ceylan dahil). sıradan diyaloglar var ama - bu yorumum için kusuruma bakman - adamın ta iliğini zaptediyor. oyunculuk bahsi: şahap hüseyni *(shahab hosseini) isimli aktörün (ilk kez izledim ya da hatırlamıyorum) vücut dili kabiliyetini oyunculuk tekniğinden anlayan profesyoneller ele alsın. çok şık.
--- spoiler --- iran'ı anlatan film. öncelikle oyunculukları çok beğendiğimi söylemeliyim. raziehi canlandıran sareh bayat gerçekten devleşmiş. nadir'in babasını sokakta arayışı ve hakime kocasını tutuklamamaları için yalvarışı esnasında üst düzey oyunculuk sergilemiş. aslında söylenebilecek her şey söylenmiş filme dair. evet suç, ceza, ahlak, inanış gibi yargıları sorgulatıyor. tarafsız kalmış yönetmen, iki kız dışında ki her karakter haklı ve bir o kadar da haksız .adaleti sağlamak çok da kolay değil rahatlıkla görebiliyoruz film boyunca. filmin görünmez başrol oyuncusu ki gerçekten hakkını vererek oynadığına inanıyorum nadir'in babası. iranı simgeliyor aynı zamanda. bir entryde daha geçiyor filmin ilk sahnesinde ki diyalog bunu gözler önüne seriyor. son olarak termeh'in kimi seçtiği gerçekten merak uyandırıyor. bence buna karar verecek olan kişiler bizleriz. boşanma yargıcını film başında da sonunda da görmüyoruz. çünkü yargıç biziz. ne hissediyorsak termeh'in kimi seçtiğine dair termeh onu seçiyor. benim gözümde ne yazık ki annesini seçti. ne yazık ki diyorum çünkü tüm inatçılığına, gururuna, suçsuz olma isteğine rağmen ve tamamen tarafsız bir film olmasına rağmen ben nadir'den taraftım. --- spoiler ---
açıkça dostoyevskiyan bir film: http://www.bakiniz.com/…dostoyevskiyan-bir-ayrilik/
nasıl ki "bir zamanlar anadolu'da" da nuri bilge ceylan türk toplumunun taşrada yaşayan kesiminin röntgenini çekmiş ve tüm gerçekliğiyle, olduğu gibi ortaya koymuşsa; "codayi-i nadir ez simin"de de asghar farhadi iran toplumunun iki kesimini (alt ve orta-üst olmak üzere)kendilerine has çelişkileri ve problemleriyle ele alıp nihai kararı bize bırakmış. izlerken sürekli birini suçlayıp, tüm yükü filmdeki karakterlerden birinin omuzlarına atıp farhadi'nin bizim üstümüze boca ettiği sıkıntıdan kurtulup, rahatlamak istesem de yapamadım. filmin en önemli özelliği bu olsa gerek. hem yargıç pozisyonundasınız hem de karakterler öyle gerçek ve öyle hayatın içinden problemleri taşıyorlar ki hiçbirini tam anlamıyla suçlayamıyorsunuz. filmi izlerken, bir roman okurken yaşadığım hisleri yaşadım. bu, hem senaryonun izleyiciyi tıpkı başarılı bir romanın yaptığı gibi, yavaşça için çekip, olayların orta yerinde bırakabilecek denli güçlü ve sahici olmasından hem de çok karakterli, çok sesli, çok çelişkili olmasından ileri geliyordu sanırım. bir roman okuduğum hissine kapılsam da izlediğim filmin kimin romanı olabileceğini hiç düşünmedim açıkçası. sonra buraya göz atınca, nasıl aklıma gelmediğine de çok şaşırdım: dostoyevski. kısacası, iran toplumuna yönelik bir dostoyevski romanı düşünün; şimdi onu yetenekli bir yönetmen sinemaya taşımış olsun. evet, sonuç mükemmel. tek handikapı, neyi anlatırsa anlatsın, bir film için hayli uzun olması.
iki saat boyunca arada kalma garantili etkileyici film. --- spoiler --- kimse tamamen haksız değil, kimse sadece kötü değil. herkes herkesten bir parça gibi. başroldeki anne baba bile, haklılığı ellerinde çok tutmadan birbirlerine paslıyorlar. burada da seyirci ve çocukları arada kalıyor. final sahnesinde cocuk gelip, hangisinin elini tutacak hiç bilemedim. çünkü hiç siyah ve beyaz yok bu filmde, herkes her şey gri. --- spoiler ---
özellikle dürüstlük ve ahlak, doğruluk ve yanlışlık konularını çok ince ve klas şekilde işlemiş bir filmdir, yanlış olan ne, kim nereye kadar ne kadar yanlış ya da doğruyu babanın evdeki yardımcı ile yaşadıkları olay üzerinden, bir babanın kızına karşı sorumluluk duygusu ve sevgisi teması ile de bağlayarak anlatması da ayrıca etkiliydi bence dürüstlük ve ahlak konularını tartışmak açısından...dürüstlüğü ve ahlakı nasıl tanımlarsın, çocuğunun gözünde yalancı, sahtekar olma riskiyle, onu kaybetme riskiyle de bu tanımlama çabasını nasıl yaparsın...üzerine bir de karı-koca arasında aynı tip bir doğru-yanlış olan konusunda uzlaşamama konusu da eklenince filmin tartıştığı konu ve bunu yansıtış şekli daha da kuvvetli olmaktaydı. özelde bu karı-koca, evlat-ebeveyn ilişkisi üzerinden giden bu konuyu bir de içinde yaşadığı toplumun bir izdüşümü, o toplumu tartışacak bir alan olarak da yansıtması da aynı ince klas işçilikti diye düşünüyorum. son olarakta asıl vuruculuğu bence özelde ve genelde yaptığı bu kavramlara ait tartışmanın aslında herkese, o filmi dünyanın herhangi bir yerinde izleyen herhangi bir izleyene de hitap edecek şekilde yansıtılmış olması, işte bu yüzden de çok gerçek bir film ve sağlam bir anlatıma sahip bu film. çok beğenmiştim izlediğimde, en son sahnesi de ayrıca güzeldi, film boyunca havada hep asılı olan o güvensizlik, belirsizlik, endişe, çatışma hissini en kuvvetli veren sahneydi belki de..
duygu sömürüsü yapmadan da insanın içine işleyebilecek kadar gerçek ve hüzünlü filmlerin yapılabileceğinin kanıtı olan film.
herkesin sorgusuz sualsiz derhal izlemesi gerektiğini düşündüğüm film. daha önce de izlemeye yeltenmiştim ne olduysa o gün kısmet olmadı, ,imdb'nin listesinde rastlayınca hatırlayıp izledim filmi. --- spoiler --- izlerken kesinlikle ben de iki arada bir derede kaldım. baştan beri oturduğu yerde herkesi dinleyerek bir karar vermesi gereken amca gibi olaya tamamen dıştan bakıp acaba ne oldu gerginliğinde dolaştım durdum. yer yer kadına inanmadım, yer yer adama. yine de ikisine de tam bir suçlu gözüyle bakamadım. oyunculuklara, doğallığa, hikayenin sağlamlığına hayran kaldım. koskoca filmde aklıma takılan tek bir şey oldu. şimdi bu kadın sabahın köründe evden çıkıp akşama doğru eve dönüyor. kocasına ne söyledi de o evden çıktı onu çözemedim. bir değil iki değil bi kaç gün geldi çünkü. bir de kız babasını seçti sanırım. --- spoiler ---
--- spoiler --- filmdeki anakarekterlerin neredeyse hepsi yalan söyleyebilmekte. sonra da kuranın üzerine yemin etme güvencesinden bahsedilmekte. filmin bir karesinde hz ali tablosu gördüğümü hatırlıyorum. çıkaramadım şu an o sahneyi. günlük yaşamında allah'çı olup, zorda kaldığı durumda da; - allah'ın üzerine yemin mi etmeliyim? + sanki allah'a inanıyorsun da! -"hayır, allah sadece senin gibiler için." diyor lakin sonraki sahnelerde ise kuranın üzerine yemin ettirecek kişi bu ama kendisi kutsal kitap adına hiç yeminde bulunmuyor. soruşturma memuru da konuyu değiştirin çabasında: -şu camı açsanıza. düşük yapan kadının çocuğu bile; "annen bebeği neden kaybetti " "karnı ağrıdı" cevabı verebiliyor. karın ağrısı çocuğa önceden hazırlanmış bir cevap ama sonraki sahnede ise annemle babam hiç kavga etmez ki dersen çocuğun kendi iradesiyle yalan söylediğini farketmek mümkün. --- spoiler --- --- spoiler --- alt kesim ile orta kesimin çatışması olarak da düşünebiliriz. alt kesim paraya ulaşmak için yalan söyleyebilirken (üstelik bunu yaparken allah'ı da kullanıyor), orta kesim ise mevcut rahatlığını-refah seviyesini korumak için yalan söyleyebiliyor. hem de biraz da olsa din ekseninden uzaklaşarak bunu yapıyor. bunu da şurdan anlıyoruz: allah aşkına bizi dinleyin, allah'tan korkmalısın diyen alt kesim, allah'ın üzerine yemin mi edeceğim bir de, allah sadece senin gibiler için diyen de orta kesim. filmin yarısında bu sahneyi görmek mümkün. --- spoiler ---
olayların sonucuyla değil gelişme süreciyle ilgilenen film. öyle ki film boyunca beklediğimiz pek çok şeyin cevabını alamamızın nedeni de bu aslında. "kötü olan kötüdür" mesajı filme çok homojen bir şekilde yayılmış. bence kelimenin tam anlamıyla olmuş film. kesinlikle izlenmeli.
iran sineması'nın ne kadar güzel ve başarılı olduğunu kanıtlayan filmlerden biri...sıradan gibi görünen bir ayrılığın yol açabileceği sorunların, bir olay örgüsü şeklinde anlatıldığı bu filmde her şey o kadar gerçek ve samimi ki, her saniyesi iran'ın sosyal yapısından, günlük yaşamından birer kesit...bana göre, iran filmerini diğer ülke filmlerinden üstün kılan gerçeklik bu filmde de fazlasıyla var...hem oyuncuklar, hem senaryo, hem de görüntüler öylesine iyi ki aldığı tüm ödülleri sonuna kadar hak ettiğini gösteriyor... siz de benim gibi dram delisiyseniz ve ayakları yere basan, gerçek olaylardan beslenen filmleri seviyorsanız izlemenizi şiddetle tavsiye ederim...tabi türkçe dublajlı olarak değil elbette...
çok özel, çok güzel bir film... bu kadar güzel bir senaryoyu, bu kadar güzel oynayan oyuncular ve bu senfoniyi yöneten yönetmene de ayrıca tebrikler... sinema, bu filmlerle büyüyecek ve sevilmeye devam edecek.. herkese anlatacağı bir öyküsü var bu filmin... çok ama çok özel bir film bu...
izlemeden önce hakkında bildiğim tek şeyin, geçen sene en iyi yabancı film oscarını almış olduğu olan film. --- spoiler --- filmin başında yine bir 'kızım olmadan asla' vakasıyla karşılaşacağımı düşündüm açıkçası, anne kızını da alarak, daha iyi bir yaşam için yurtdışına gidecek ya da kızını bırakıp gidecek sonra da kız anne-baba arasında kalacak sandım, filmin ilk açılış sahnesini izleyince. ama tahmin ettiğim gibi olmadı. iran'dan gitmek isteyen bir kadın, alzheimer hastası babasına bakmak için kalmak isteyen bir adam, onların kızları, hasta babaya bakan bakıcı kadın, onun kocası, kızı ve doğmamış çocuğu arasında geçen, her karakterin hakknı veren bir film izledim. beni en çok etkileyen noktalar, bakıcı kadının, adamın üstünü değiştirmek için telefonla onay aldığı sırada, karşısındakini ikna etmeye çalışması ve en son kurana el basması istendiğinde çocuğunun başına birşey gelmesinden korktuğu için gerçeği söylemesi oldu. bir de gerçi gösterilmedi ama bence kız, bütün film boyunca olduğu gibi sonunda da babasını seçti. --- spoiler --- filmin bence en büyük başarısı, size bunun aslında bir film olduğunu unutturabilmesi, sanki herşey yanınızda oluyormuş gibi seyirciyi içine almayı başarıyor. ayrı ayrı her karakterin yerine kendinizi koyacağınız ve bittikten sonra bile 'ben olsam ne yapardım acaba?' diyeceğiniz bir film sanırım izlemeye değer.
filmden artakalan acı gerçek: herkes haklı olduğu şey uğruna savaşıp yaptığı hataları görmezden geldiği sürece ortada kalan ve her daim ezilen günahsız çocuklar olacaktır. bu bir film de olabilir aynı zamanda gerçek bir savaş da.
diğerleri film ise bu film değildir, ilk defa bir film bana sonundaki yazıları bitene kadar beklememi sağladı, ilk olarak kız annesini seçer ve baba babasından çok kızını sever ikinci film için asghar farhadi bu kadar ipucu yeter diyor filmi bekliyorum. aday göstermeden bütün ödülleri verdiğim.
iran filmlerini severim zaten. ama bu film için sevmek biraz göreceli ve taraflı kalır. filmin en büyük hakkı seyredilmektir, o yüzden seyredilmesini öneriyorum --- spoiler --- film, sınıf farklılıklarını gösteriyor, dinin insanların hayatındaki yerinden bahsediyor, insanların ne yalanlar söyleyebildiğini ayrıntılarıyla birlikte gösteriyor ama sonunda hiç bir şekilde ne sınıf farklılığının sorgulandığı, ne de dinin belirlediği ahlak normlarının sorgulandığı bir film olmadığını görüyorsunuz. evet, film, tam da gerçek insanların, gerçekten başlarına bir sıkıntı geldiğinde neler yapabileceklerini irdeliyor. film gerçek insan için, yani hayata bir tek var olmak için geldiğini bilen insan için, dinin, allah'ın, inancın, sınıf farklılıklarının, eğitim farklılıklarının hiç birinin, hiç bir yerde işlemediğini gösteriyor. ve öyle de naif işlenmiş, hiç bir şeyi kör gözüne parmak yapmıyor. bir sistem eleştirisi denilebilir belki ama ben filmin 'insan'ı anlattığını düşünüyorum. zaaflarıyla, korkularıyla, güçlü-güçsüz dengesiyle... --- spoiler ---
özetle güzel bir iran filmi. o kadar günlük hayatın içinden ki sanki nader'in evinde geçen sahneleri izlemiyoruz, evdekilerden birinin az samimi olduğu bir tanıdığıyız ve olaylar yaşanırken eve konuk olmuşuz, sadece şahit oluyor, olayların yarattığı gerginliği iliklerimize kadar hissediyor ancak hiçbir şekilde dahil olamıyoruz. oyuncuların sergiledikleri performans ders niteliğinde. razieh karakterini canlandıran oyuncunun imdb profiline bakmadan profesyonel oyuncu olduğuna inanamadım. http://www.imdb.com/name/nm4299147/ bakmakla yükümlü olduğu yaşlı adamı ararken gözlerinde biriken korku ve telaşı uzunca bir süre unutamayacağım. kocası hojjab karakteri ise deliliğin sınırında yaşayan bir karakter olarak resmedilmesi nedeniyle dostoyevski romanlarından transfer edilmiş bir karakter gibi.. özellikle sinirlendiğinde kendini tokatlaması, kapılara kafa atması oldukça güzel hazırlanmış bir ayrıntı. oyuncu da güzel canlandırmış. sonuçta öyle sahneler hakkı verilmediğinde oyuncuyu maymun, sahneyi hiç edebilir. her ne kadar filmin bir mesaj verme kaygısı olmasa da benim için filmin mesajı (biraz da filmde anlatılan hikayeye çok yakın bir olayı birebir yaşayan bir yakınım olmasından dolayı) nader ve simin arasında geçen şu diyalogda gizli; nader: hayatın boyunca sorunları çözmek yerine ya kaçtın ya da ellerini kaldırıp teslim oldun. bu ülkeyi neden terk etmek istediğini söylesene. kalmaktan korkuyorsun. zor zamanlardan geçen bir ülkeden kaçmak isteyenler (simin), kaçmak istediği halde kaçamayanlar (nader; zira 18 ay önce vize işlemlerini başlatıp sonradan çark etmiş) ve fırsatını bulsa 1 saniye beklemeyecek ama kaçamayacak olanlar (hojjab ve ailesi), yani geride kalanlar. bu olgu üzerine birçok film izledim, ama bu film bu olguyu en basit haliyle anlatıp anlattıklarını en derinlere işleyen filmdi. edit: anlatım tarzları, çekim teknikleri, hikayeleri veya sergilenen oyunculuklar açılarından filmler arasında analoji kurmaya çalışmak güzel bir beyin jimnastiği ancak filmleri karşılaştırmak abesle iştigal, farkındayım. ama yine de bizim sinemamızdan bu film kadar iyi birçok film, bu filmden daha da iyi birkaç film rahatlıkla sayılabilir. bu açıdan entry'mi bu filmin ulaştığı izleyici sayısına ve dolayısıyla beğenisine bir gün bizim filmlerimizin de ulaşabilmesi dilekleriyle bitiriyorum.
(bkz: #28806961)
sanki bir ailenin yaşamının bir kesitini gizemli kameralar ile bize izletiyorlarmış hissine kapıldığım film. sanki kameranın arkasında yönetmeni, ışıkçısı, kameramanı vesairesi yokmuş gibi. sanki kamera yokmuş gibi. sırf bu samimiyeti ve sadeliği için bile izlenebilecek bir film... holivudun o caf caflı jürüli mürili, adliyeli, satılmış avukatlı, politik filmlerden biraz uzaklaşmak için... kalabalık bir şehirden sıkılıp kaçarak, sakin bir doğa evinde bir hafta sonu geçirmek gibi codayi-i nadir ez simin. --- spoiler --- ayrıca filmdeki ailenin 11 yaşındaki kızı termeh (sarina farhadi) aslında filmin yönetmeni asghar farhadi'nin öz kızıdır. --- spoiler ---
yayında ve yapımda emeği geçenler mevzuya ve karakterlere o kadar tarafsız kalmış ki; insanın izlerken bir ananne edasıyla müdahale edesi geliyor, "söylesene oğlum, yapma desene kızım" diye.. vardır tabii elbet eksiği de, beni aşar.. cüz-i kanaatimce şurası böyle olsa daha iyi olabilirdi diyebileceğim hiçbir şey yok, çünkü orası öyle olsa başka yerden ahengi bozulur, öyle pürüzsüz işte.. bir de abartmayı hiç sevmem(!) razieh* karakterini oynayan abla; oyuncu falan değil.. öyle oyunculuk mu olur lan?? "oyna!!" demişler, ablam yaşamış..
izlerken beyin gerektiren ender filmlerden. iran sinemasının güzelliklerinden birisi. o kadar yoğun ve dolu dolu bir film ki izlediğinizde üzerinize bir kasvet çöküyor. insanların din, prensip ve daha iyi yaşam adına neler yapabileceğini, nelerden vazgeçebileceğini anlatıyor ama her seferinde bunları ikili kombolar şeklinde yapıp, birine cevap vermeyerek izleyiciyi dumur halde bırakıyor. şu filmde emeği geçen herkes hayatta istediği her şeyi elde eder diye dua ediyorum. filmin bir tanecik tatlısı da razieh'in kızı.
filmdeki en güzel detay şüphesiz ki şu; --- spoiler --- nader mahkemede babasının artık konuşamadığını söylerken, simin buna karşılık olarak zaten önceden de çok konuşmadığını söyleyerek ona çıkışır. nader ise babasının en azından 1-2 kelime konuştuğunu ve bunun kendisini mutlu ettiğini söyler. o 1-2 kelimenin 2'si de simin'dir. --- spoiler ---
ruhuna orospuluk islemis bir keva$enin masum insanlari birbirine dusurup hayatlarini sikertmesiden ibaret bir film. benim boyle esim olacak, yurtdisina siktirterek gonderirim. dogura dogura spastik bi kiz dogurmus zaten. !! spoyler anasi gibi orospu ruhlu spastik kizcagiz butun film ben cok zekiyim ve magduru oynadi. seyirciden puan kazanmaya calisti. ama serefisz calinan parayi annesinin aldigini ve nakliyecilere verdigini soylemedi. babadan ogula nesil bunlar.
dostoyevski film çekse böyle bir şey çekerdi herhalde dedirten film. 2 saat boyunca sanki film izlemiyorsunuz da olaylar yanı başınızda gerçekleşiyor, siz de tanık oluyorsunuz. en az rolü olandan başrole kadar oyunculuklar muhteşem.
duyguların saf olarak ve dolaysız şekilde seyirciye yansıltıldığı çok başarılı bir film. iran hakkında anaakım medya hariç hiç bir bilgisi olmayanların kesinlikle izlemesi gereken film. filmin konusu ; iran'da orta gelirli ve kültürlü bir ailenin , eşlerden birinin ülkeyi terk etmek istemesi ve kızının velayetini almak istemesi üzerine açtığı boşanma davası ve devamını konu alıyor.
--- spoiler --- bir boşanma, boşanma nedeniyle ortada kalan bir kız çocuğu, yaşlı ve bakıma muhtaç bir adam, hamile bir kadın, hamile kadının geçim sıkıntısı nedeniyle yüklenmek zorunda kaldığı ağır sorumluluk, bu sorumluluk nedeniyle onu baskı altına alan dini inançlar, karnındaki çocuğu kaybetmesi, işsiz kocası,...gibi sömürülmeye sonuna kadar açık birçok konuyu bir arada işlerken en ufak bir sömürüye kaçmadan anlatan, tüm bunların yönetmen ve oyuncular tarafından oya gibi işlenerek aktarıldığı film. bir filmi izledikten sonra evinizi filmdeki ev, çevrenizdeki insanları da filmdeki insanlar gibi görmeye başladıysanız bir süreliğine, o film başarılıdır. bu film çok başarılı, çok çok başarılı. --- spoiler ---
