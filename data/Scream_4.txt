bu filmle scream serisinin iyice boku çıkmıştır, bizzat tablo cinayet işlemeye başlar...
reason 2 5in bizlere sundugu yenilik, cok fonksiyonlu bir sound destruction unit. 10 farkli distortion opsiyonuna sahip, her turlu efektin olmazsa olmazi, liam howlettin** soundina ait butun sirlari ortaya cikariyor.
asla çekilmeyecek olan serinin adını taşıyan bir isim. kazaa da scream 4 adıyla dolaşıyor ancak değil final stab adlı başka bir film. alakası yoktur.
(bkz: http://www.imdb.com/title/tt1262416/)
mayıs 2010 da çekimlere başlanacağı açıklanan, şimdiden sabırsızlandıran serinin dördüncü filmi. yönetmen yine wes craven olacak..filmin başka bir adı da scre4m olacakmış..üç ana karakter sidney, gale ile moron dewey yine var tabii..serinin bu dördüncü bölümü son olayların 10 yıl sonrasında geçiyor..filmin senaryosunu önceki bölümleri de yazan kevin williamson yazacak..hatta scream 5 de çekilebilirmiş. çığlık çığlığa yazıyorum bunları.
lauren graham* de kadroya katılmış. çekimler 28 haziranda başlıyormuş. marielle jaffe adında seksapeli kuvvetli bir hatun kişi de kadroya dahil olmuş, tanımam etmem ama tanımak isterim. http://bit.ly/9htg5p
wes craven'in yönettiği ve david arquette, neve campbell, courteney cox ile emma roberts'ın oynadığı scream serisinin son halkası. filmin nisan 2011'de vizyona girmesi bekleniyor. bakalım serinin bu son filminde çocukluğumuzda aldığımız ''çığlık'' tadını bulabilecek miyiz? bu da filmin resmi sitesi: http://www.scream-4.com/
scream 4 your life olacaktir, olabilir. olsa da olur olmasa da olur.
ilk fragmanını yayınlamıştır: http://www.youtube.com/watch?v=rktbzvq_m1c fragman fena gözükmemektedir. ilk başta çalan telefonun meşhur zili ile ghostface'in "welcome home sydney!" deyişi beni benden almıştır. serinin önceki bölümlerindeki karakterler full devam ama yeni tipler de göze çarpmakta. film bize bu yeni karakterlerle birlikte yeni "kurallar" da sunuyor. fragmanda görülen son model cep telefonları ve yeni teknoloji de cabası. serinin ilk bölümleri gösterimdeyken anaokulunda olduğu için izleyemeyenlere scream efsanesini yepyeni kurallarla yeniden karşınızda. her şey bir yana gasteci gale'i samanlıkta basmışlar.
yeni, daha eğlenceli bir fragmanı çıkmış olan gerilim filmi. aylardır dedikodusu yapılan pek çok oyuncu fragmanda görülebilir, önceki fragmanda görülmeyen adam brody bile. http://www.youtube.com/watch?v=kd-g8qxj5jq
burdan bu filmin kadrosuna seslenmek istiyorum : " korkmuyoruz ulan yapmayın artık!"
ghostface maskesinin bıçakla metafor oluşturduğu 6. posteri yayınlanmıştır.
şu sıralar vizyondaki korku filmi eksikliğini giderecek olan, gerilim yönünden umutlu olduğum wes craven filmi. --- korkulu tanıtım --- kişisel gelişim kitapları yazan sidney prescott, kitabının tanıtımı için woodsboro'ya geri döner. nihayetinde evlenen şerif dewey ve gale ile tekrar iletişime geçer. kuzeni jill ve teyzesi kate'i de ziyaret etmeyi eksik etmez. ne acıdır ki sidney'in yeniden ortaya çıkması hayalet maske'nin geri dönmesine sebep olur. sidney dahil tüm kasabada tehlike çanları çalmaktadır. --- korkulu tanıtım ---
imdb puanı 2,1 bile olsa ayakkabılarım loblarıma vura vura gideceğim serinin 4. filmi. az kaldı vizyona. sayın okurlar, referandumdan sonra artık türkiye'nin gündemi umrumda değil. benim gündemim "scream". aynı 90 lara, çocukluğuma geri dönüş gibi lan. bundan iyi zaman makinesi mi olur? moron dewey, canım sydney, hırsküpü gale... hepsi bizi bekliyor 2 hafta sonra. yönetmen wes craven (allllah upuzun ömür versin, [babaanne efekti]) sinema dergisine şunları muştulamış: -henüz 5 ve 6.filmler için senaryo yok. -kan var ama aşırıya kaçmadık. -mizahi durumlar da var ama abartmadık. -filmde bol bol twitter, internet, çok fonksiyonlu telefonlar var. -filmin 3 boyutlu olmasını hiç istemedim. 2d korku filmleri için daha iyi.
yarın gösterimde olacak. hayırlısı.
ilk imdb puanları düşmeye başlamıştır. şu an 7,5 lerde seyretmektedir. güzel.
gece onikide boş bir sinema salonunda seyredilebilecek bir filmdir. öyle haftasonu akşama doğru, dolu salonda seyredip de "hiç korkmadım. tamamen geyik bir film." denmemeli.
harikulade bir film yapmış yine wes craven. dönmüş kendine vurmuş sonra klişeleri almış evirmiş çevirmiş yüzümüze çarpa çarpa "bu iş böyle yapılır" demiş. beşincisi kesin gelir yaptıkları bu atakla ve ben yine gider izlerim. --- spoiler --- kirby (hayden panettiere)'nin korku filmlerini bir solukta sıralayıverdiği sahne takdire şayandı doğrusu. --- spoiler ---
benim için gerilim filminden çok aksiyon hatta yer yer komedi arasında gidip gelen wes craven tarafından harikulade yönetilmiş filmdir. güzel vakit geçirilir.
(bkz: bu sefer korkutmadı)
scream serisini sevenlerin ve korku fanatiklerinin bayılacağı bir film olmuş scream 4..eski korku filmlerine yaptığı müthiş göndermeler, gerilimli sahneler, yeniden bir araya gelen oyuncular, yer yer mizahi anlatım ve sürpriz bir son. kesinlikle 2. ve 3. bölümlerden daha iyi. 8/10 notunu verdim. teşekkürler wes craven. çok hafif spoiler artılar: -filmin çok enteresan olan ilk 10 dakikası. -filmde anlatılan korku filmleri muhabbetleri. saw 4'ü yerden yere vurmaları süperdi. klasik korku filmlerine de bolca değindiler. koltukta eridim, bittim. -bütün oyuncuların geri dönmesi. sidney'in hiç yaşlanmaması. gale'in iyicene güzelleşmesi. -filmin çekimlerinin (aşırı beyaz) aynı 90 lı yılları andırması. -katilin kim olduğunu anlamanın mümkün olmaması. -su gibi akan kan ve bol cinayetler. özellikle dolap sahnesi inanılmazdı. -ghostface in süper telefon muhabbetleri ve oyunları. -sürpriz bir son. eksiler: -gale ve dewey'in filme pek bir katkılarının olmaması. sadece görünmek için gelmişler sanki. esas yük sidney'de yine. -katilin cinayet gerekçelerinin inandırıcı olamaması. -yer yer mantık hataları. çok hafif spoiler
bunun 2. ya da 3. filmini üniversitede öğrenciyken muğla zeybek sinemasında bir arkadaşımla seyretmiştim. daha önceki filmi bize geyik geldiği için bu film de doğal olarak geyik geliyordu ve millet çatır çatır ölürken, biz gülmekten ölüyorduk. sinemadakilerin ters ters bize bakmaları dolayısıyla biraz zorlama da olsa kendimizi tutmuştuk.
kesinlikle harika bir devam filmi olmuş. 2 ve 3 ten daha iyi olduğu kesin ve hatta aşağıdaki spoilerda geçen son yapılsaydı 1'den bile daha iyi derdim. --- spoiler --- yahu, şimdi buraya yazacağım şey filmin sonu. biliyorum, dayanamayacak ve okuyacak olan korku filmi tutkunları olacak. o sebeple içim el vermiyor yazmaya. bu kadar güzel bir filmi sizin için mahvedemem, yüreğim el vermez. böyle bir şey yaparsam ne cehennemde ne de cennette yatacak yerim olmaz... --- spoiler --- her neyse, çok güzel bir film, gidin ve izleyin...
10 sene boyunca bu filmi nasıl yeniden diriltebilirim diye düşünen wes craven'ın harikalar yarattığı yeni scream filmi.adam yapmış diyorum başka bir şey demiyorum korku türünün yeni kurallarını öyle bir ezberleyip filmine uyarlamış ki eğer sıkı bir korku takipçisiyseniz yüzünüzde devamlı bir gülücükle izleyeceksiniz. artılar: - gerçekten filmin başlangıcı hem klişe hem orijinal olmayı aynı anda başarabilmiş nasıl yapıyor bilmiyorum - oyunculuk yine kendine has gerçekçilikte aradan geçen on seneye rağmen eski oyuncuların da aynı kalabilmesi beni şaşırttı. - senaryoya çok değinmek istemiyorum gerek diyaloglar gerek hikaye kurgusu gerekse sonuyla beni benden aldı. - yönetim ve kurgu olarakta sınıfı geçmiş scream serileri arasında ilk filmle yarışacak tek film. - sürpriz oyuncularda çok isabet seçilmiş özellikle günümüz gençliği arasında yabancı dizilerin popülaritesi göz önüne alınırsa ne demek istediğimi anlayacaksınız. eksiler: - bazı mantık hataları söz konusu,spoiler vermemek için değinmeyeceğim ama korku filmlerinde bu hatalar çokta göze batmıyor. - daha çok amatör çekim görmeyi isterdim belki devam filmlerine saklanıyor. - sonu gerçekten güzel ama sanki daha da güzel olabilirdi. sonuç: scream serisine ve korku sinemasına aşık kitleyi kalbinden vuran bir film özellikle yeni dönem remake korku filmlerinden rahatsızsanız filmi izlerken wes craven'ın beynine hayran kalacaksınız...
soundtrack albümü de ortamlara akmıştır. şarkı listesi şu şekilde: 1 the sounds - something to die for 2 ida maria - bad karma 3 the novocaines - cup of coffee 4 the chain gang of 1974 - make my body 5 marco beltrami - don't mess with the original 6 the sounds - yeah yeah yeah 7 6 day riot - run for your life 8 raney shockne - axel f 9 locksley - on fire 10 say hi - devils 11 stereo black - denial 12 marco beltrami - jill's america 5/10... biraz daha zorlarsan 6/10
ülkesi abd de ilk haftasonunda 19 milyon dolarlık çok iyi hasılatıyla ilk filmi bile gölgede bırakmıştır. imdb puanı ise 7.7 ye fırlamıştır.
filmin ilk dakikalarında "scream 4 diye geldik, adamlar yanlış mı yazdı acaba ya, bu bildiğin scary movie 5" diye kendime sordum valla. böyle bi girizgah beklemiyordum. gerçi ilerleyen dakikalarda da aralara komiklikler serpiştirmişler. zaten klasik bir scream filminden farklı olan tek şey de buydu. gerisi yine bildiğiniz gibi. film boyunca kimin öleceğini, kimin kalacağını, sıranın kimde olduğunu çok rahat bir şekilde tahmin edebiliyorsunuz. ama hakkını da yemeyeyim, şimdi söylersem öküz gibi spoiler vermiş olurum, katilin kimliği biraz şaşırtıcı oldu açıkçası. sonuç olarak, genelin aksine ben filmi beğenmedim. gerçekten korkmak için bu filme gidecek olanlar varsa boşuna gitmesinler.
yer yer kahkahalar attıran bir film olmuş. eğlencelik, güzel. --- spoiler --- bana göre en bomba sahnesi; fuck bruce willis! --- spoiler ---
gitmeden önce ilk 3 filmi izleyip öyle giderseniz daha çok zevk alırsınız. ben izlememiştim ona rağmen hatırladığım 2-3 yer yakaladım izlemiş olsam daha çok dokundurma vardır daha fazla bir şey demeyim spoiler olur. --bakın gitmeden okumayın sakın yani küfür edersiniz-- --- spoiler --- sidney'nin manyak kuzen inanılmaz how i met your mother'ın robin'ine benziyor. ayrıca güzel film yani zaman geçiriyor sonu falan da baya iyi o kadar konuya hakim olan kıvırcık çocuk öleceğini bilir yani sonuçta konuya hakim. bu arada o kuzen ne manyak kızmış be kardeşim en son olmeyip bir anda ortadan kaybolacak diye düşündüm de olmadı belki 5. filme yol olurdu. --- spoiler ---
ilk scream 1996'da benim için tam bir fenomendi. bir yandan teenage slasher kavramıyla dalga geçerken, öte yandan halloween, friday the 13th, a nightmare on elm street...vb kült filmlerin adını sık sık anarak bir nevi bu janra saygı duruşunda bulunuyordu. sonra 1997'de scream 2 ve 2000'de scream 3 birbirlerine yakın zamanlarda gösterime girmişlerdi ve alelacele çekildikleri, ilk filmin mirasını yedikleri çok belliydi. açıkçası sinemaya scream 4'ün son iki filmden sonra serbest düşüşün çakılma noktası olacağını düşünerek gittim ve ne mutlu ki yanılmışım. hatta alakasız olacak ama rocky serisinden sonra bir serinin 4. filminin ilki kadar keyif vereceğini düşünmezdim. söyleyebileceğim tek olumsuz şey ise, çoğu olumlu eleştiriye rağmen sidney ve gale'in bu işler için artık yaşlandığını görmek oldu. yani o kadar sabi, sübyan koşuşturmacası içinde artık hafiften "dur çocuğum koşma, bir yerine bir şey olacak" diyen abla ve teyze gibi duruyorlar maalesef. filmin detaylarına girmeyeceğim, gidin, görün ve keyif alın bence.
biraz koltukta hoplarız umuduyla gidip, harika bir finalle adamı derin düşüncelerle başbaşa bırakmayı başaran bir wes craven harikası.
korku filmi kliseleriyle cok saglam dalga gecen ciddi anlamda cok cok cok iyi bir film.
şaşırtmacalı ve güzel bir film. beklentisiz gittim ama ince çalışılmış saygı görmek için.
wes craven'ın yıllar sonra bile aynı güzellikte tekrar çekmeyi başardığı serinin son filmi. ayrıca izledikten sonra şunu anladım ki craven, biz internet gençliğinin birer ruh hastası olduğunu düşünüyor. http://oncewestern.blogspot.com/…1/04/scream-4.html
ilk öldürülen teşhirci hatun için (bkz: marielle jaffe)
benim için serinin orjinalinden bile daha güzel olmuştur. bütün o göndermeler, eski karakterlerin birazcık bile değişmemesi onları yeniden görmek özlemişiz baya. serinin en çok keyif veren filmi olduğu kesin gidin izleyin gülün, gerilin iyi vakit geçirin harika olmuş. son olarak; --- spoiler --- don't fuck with the original!!! --- spoiler ---
filme cok begenmek amacli gitmistim dolayisiyla pek begenemedim. genel anlamda tabi ki yeterli bir film ama aksiyon ve korku anlaminda bence izleyiciye sundugu pek fazla bir sey yok. zaten filmin sonunda cevremizdeki siradan insanlardan birinin katil olarak cikacagini biliyoruz, ama bu arkadaslar nasil oluyorda eline bicagi kapip, maskeyi takip marvel heroes gibi hareket ediyorlar orasini bir turlu anlayabilmis degilim. --- spoiler --- sidney'in hastane odasinda gerceklesen final sahnesinde artik her sey bitti derken, sidney sok cihazina half life'da duvardaki first aid kitten saglik cekme sesine benzer bir sesle 1,21 gigawatts !?! enerjiyi yukledi ve elinde iki secenek vardi. ya zaman yolculugu yapacak ya da zaten kendisini goremeyecek olan jill'i (sesi de mi duyamadin be) kizarmis pilice cevirecekti. oyle de yapti ve jill'in biraz irkilip, firlamasi beklenirken sadece sac kismindan birkac saniyeligine yandigina delalet olarak siyah dumanlar cikmaya basladi. tabi jill sudan cikmis baliga doner simdi diye beklerken crank*'daki chev chelios abi gibi bunu kendi rizasiyla yapmiscasina zinde bir sekilde ayaga kalkabildi. ve bende scream 4 nedense bu sahnesiyle birlikte kekre bir child's play filmi tadi birakti.bir an gozum yatagin altini, havalandirmalari falan gozler oldu herhalde bizim chucky'de yoldadir birazdan cikar gelir diye bekledim. ama yanilmisim, oysa iyi bir ikili olabilirlerdi... --- spoiler ---
serinin ilk filmlerini bilip sevenlerin bayılacağı, ilk filmi sevip de ikinci ve üçüncüden haz etmeyenlerin de pek seveceği, scream serisiyle ilgisi olmayanların bile izlerken (başına büyük beklentiyle değil de hafif bir korku filmi beklentisiyle oturmuşlarsa eğer) çok eğleneceği, seyirciyi sürekli yerinden sıçratıp çığlıklara boğabilen, iki dakika sonra da kahkahayla güldürebilen bir film olmuş scream 4.
1997'de 15 yaşındayken izlediğim serinin ilk filmi hatrına bugün serinin ilk filmini de izlediğim kişiyle birlikte gittiğimiz film. biraz nostalji yaşamak istemiştik. tatmin olduk mu olduk cumhurbaşkanımız kadar olmasa da ... (bkz: ben tatmin oldum)
ilk filmin anisina ve duydugum birkac iyi yorum icin gidip, izledigim ve "2. filmden sonra bu sevdadan vazgecmelilerdi" diye dusunmeme neden olan vasat film. imdb puani nasil boyle yuksek, anlayamadim. ilk filmin yerini asla tutamaz, film sirasinda neve campbell i gorunce aklima the craft geldi, "keske onu gostermeye baslasalar, ne guzel olur" diye hayallere daldim. --- spoiler --- ben sunu anladim ki; gerilim-korku filminde espri yapmaya calismayacaksiniz, komik olmayan esprilere (celiskili oldu sanki?) hic yanasmayacaksiniz. ortada ciddi bir durum var; gencler oluyor! komedi filmi mi bu?! filmden ciktigimda kulaklarimdan dumanlar cikacak sekilde sinirlenmistim. --- spoiler --- katili soyleyeyim mi?
böyle kadroyla bu kadar berbat bir film çıkarmak ayrı bir beceri ister. umarım devamı gelmez.
ortaokul arkadaşlarımla izlemediğim sürece bir şey ifade etmeyeceğini düşündüğüm seri filmi. evet yaşlanıyorum ve yazarak arkamda kanıt bırakıyorum!
tam da "4 mü? suyunu çıkardılar, işi ticarete döktüler." derken şaşırtmış, beklenenden iyi olmuş filmdir. korku filmi takipçisi değilim ben aslında, ortaokul yıllarında "arkadaşlar arasında karizma sahibi olmak için korku filmi izleyen" insanlar vardı ya, ben onlardan biriydim işte. (gerçi o zamanlar sevdiğimi sanıyordum ama neyse.) çığlık da çocukluğumun efsane filmlerinden biriydi dolayısıyla. pokemonlar falan gibi bir şeydi benim için.4. filme sırf o günlerin hatrına gittim, beklentilerimi pek yüksek tutmadım, belki de o yüzden beğenmişimdir bu kadar. bu film kendisi başta olmak üzere tüm korku klişeleriyle bir güzel dalgasını geçiyor. "kesin şimdi şu ölecek, az sonra telefon çalacak, katil bu çıkacak" diye bilmiş bilmiş konuşup filmi küçümsemek amacıyla izleyen tiplerin çenesini daha ilk dakikalardan itibaren kapatmayı başarıyor. daha da detaya in derseniz: --- spoilerın daniskası --- -en katil olamayacak insanın katil çıkacağını bildiğim için filmin sonlarına doğru sidney'in kuzeninden şüphelendiydim. tipini de gözüm tutmadı zaten. ayrıca o kendi kendini yaralamaya çalıştığı sahnelerde gülmekten karnım ağrıdı, cidden ölecek, tüm yaptıkları boşa gidecek sandım bir ara.. -gale'den daha parlak bir başarı beklerdim, şerif yardımcısıyla atışmaları eğlendirse de biraz pasifti, neyse ki filmin sonunda "benim omzumdan yaralandığımı nerden biliyor" diye klişesini patlatıp kendini affettirdi. ayrıca courteney cox güzel kadın be.. -polislerin arabadaki muhabbeti filmin en güzel sahnesiydi bence. filmlerdeki polislerin öldüğü durumlar: emekli olmadan bir önceki gün ölürsün, çaylaksan, karın hamileyse ölürsün, nöbet arkadaşın senden daha yakışıklıysa ölürsün, bruce wills değilsen ölürsün! -gay olduğunu iddia ederse hayatta kalacağını düşünen sinemacı çocuk da bayağı iyiydi. -mary mcdonnell büyük sürpriz oldu. sidney'nin kuzenin annesi kate rolünde çok az sahnesi vardı gerçi ama "kimse bana yaralarımı sormuyor." deyip yine yapacağını yaptı.* yine öldü garibim.. :( --- spoiler --- son olarak şunu demek istiyorum, size belki psikopatça gelebilir ama 90'lı yıllarda çocuk olan kuşağın büyük çoğunluğu için ghost face tanıdık, sıcacık bir yüzdür adeta, denk gelirse izlenir, sokakta görülse selam verilir. bırakın 4'ü, 5'i, 6'sı da çıksa meraktan gidilir, izlenir. yadırgamamak lazım.
korku filmi sevenlerin görmesi elzem filmlerden biri. wes craven lan bu boru mu. entel festivalciler zaten ugramasin bu filme.
muhtemelen diğer korku filmi klişeleriyle dalga geçip klişe olmamalıyız! şeklinde çekilmiş ve klişelerin babasına sahip olmuş filmdir. yine de scream'dir, slasher sevenlerin baş tacıdır. ki courteney cox a.k.a. monica geller'ı tekrardan izlemek, benim gibi bir çok friends hayranını mutlu etmiştir diye düşünüyorum.
beklentinize ve önceki filmlerle ilişkinize göre değeri değişen film. öncekileri beğenip yıllar sonra scream'i yad etmek için gidiyorsanız beklediğinizi alacağınız bir film. herkes kaldığı yerden aynı performansı yakalayıp sürdürmesini bilmiş. yok, hiçbir scream filmini izlemediyseniz ve hayalet suratla ilk kez tanışacaksanız da... valla bilemedim şimdi ne işiniz var ki sizin bu filmle?
courteney cox bariz guzellesmis, ultra cirkin bir hatundu scream 1'de. julia roberts'in akrabasi olan kizda da potensiyel var. scream serisine yakisan ve devamlilik konusunda basarili bir film.
dün akşam ki geniş aile dizisinde yeni reklam yasası sayesinde bolca reklamı yapılan film.
scary movie'le yarışacak abukluktaki 3. filmin ardından ilaç gibi gelmiştir... aradaki farkın filmin, 3. filmin senaristi ehren kruger tarafından değil 1. ve 2. filmin senaristi kevin williamson tarafından yazılmasından kaynaklandığını düşünüyorum...
serinin diğer filmleri sevildiyse mutlaka izlenilmesi gereken film.eğlenceli,komik,kanlı,seksi.
ilk filmleri izleyip sevenlerin mutlaka izlemesi gereken bir film olmuş. --- spoiler --- önce oynayanları görüp, kristen bell, lucy hale, aimee teegarden gibi isimleri görüp oha oha nidalarıya gittik ama hepsinin 5dkda ölmesi inanılmaz üzdü tabi. yinede eğlendik, beğendik. en güzel sahnede kuşkusuz kristen bell'in anna paquin'e bıçak saplamasıydı herhalde. --- spoiler ---
(bkz: olmamış) yani gerçekten olmamış. boşuna para vermeyin, dvd çıkınca alır izlersiniz. insan gülüyor bildiğin! zamanının ötesinden: insan korku filmine gittiğini anlamıyor. zira korku filminde gülünmez di mi! paranız madem bu kadar bol, gidin bi daha izleyin!
söylenildiği kadar kötü olmayan, güzel bir kurgusu olan film. scream 1 ile kapışır kalite olarak. korktuk mu çığlık attık mı hayır ama kendi başına değerlendirirsek gidip seyredilir tarzı bir film. hiç olmazsa courtney cox'u görmüş olursunuz. öte yandan çok kısada olsa kristen bell'i görmek gayet güzeldi.
ortalama üstü bir korku filmi olmuş. türün ve de serinin meraklısı olmamama rağmen ben bile sevdim filmi. çünkü; hem bilinen korku filmi klişelerinin hemen hemen hepsiyle dalgasını geçiyor, hem de buna rağmen kısmen de olsa, klişelerden uzak kalmayı başarabiliyor. orijinal tarafları da var yani filmin. daha detaya inersek; --- spoiler --- açılış sahnesi çok iyiydi. bir süre; hangisi gerçek, hangisi film anlayamıyorsunuz. onu çözmeye çalışırken de, hızlı bir başlangıçla aksiyonun içinde buluyorsunuz kendinizi. daha ilk dakikadan insanları filme bağlamak için çok iyi bir başlangıç. zekice. ayrıca; film boyunca alttan alta devam eden 'korku filmi geyikleri' ve özellikle iki polisin bu konu üzerine konuştukları sahne de çok hoş. seyirciyi hem her an bir yerlerden eli bıçaklı bir adamın fırlayabileceği düşüncesiyle diken üstünde tutuyor, hem de sürekli korku filmi klişeleriyle dalga geçerek; 'bu izlediğin sadece bir film' diye bağırıyor film. yalnız, böyle filmlerin en önemli merak unsuru olan 'katil kim' olayının biraz bokunu çıkartmışlar. tamam, her film seyircisini ters köşeye yatırmak ister ama bunlar bu olayı abartıp; sırf seyircinin katili tahmin etmesi mümkün olmasın diye, hiç olmayacak birini katil yapmışlar. bir kere o kızın katil olup, bir sürü insanı öldürmek için gerekli motivasyonu yok. tamam, kuzenini kıskanıyor falan ama kendi halinde, halim selim bir kız sırf kuzenini kıskanıyor diye tutup da o kadar adamı öldürmez. hadi motivasyonu falan geçtim, teknik olarak o cinayetleri işlemesi de mümkün değil. fizik olarak çok güçsüz zaten kız; bıçağı o kadar kuvvetli saplaması, insanlarla boğuşması falan mümkün değil yani. ha, diğer geek elemanla beraber yapmışlar kabul ama onun bile fiziği o kadar atraksiyon için yeterli değil bence. ama bu tarz mantık hatalarını bir kenara bırakırsak, iyi bir film işte. ayrıca, sarışın şerif yardımcısı da favori karakterimdi. o kadar tekinsiz bir rol çizmiş ki, hem sempatik görünüyor hem de her an her şeyi yapabilirmiş gibi geliyor insana. (bkz: wear a vest save your chest) --- spoiler ---
bir taşla iki kuştur, ikisi bir aradadır. scary movie ihtiyacını da gidermiş.
ilk üç film gibi kendisiyle dalga geçen ve izlediğimiz şeyin sadece bir film olduğunu sürekli ve açık açık söyleyen film. filmin başındaki şu dialog da bunu gösteriyor zaten; --- spoiler --- chloe: did that surprise you? rachel: why? chloe: because you talk too much! now shut the fuck up and watch the movie. --- spoiler --- yani madem filme geldin, e ilk üç filmden de nasıl bir şeyle karşı karşıya olduğunu biliyorsun, mantık aramaktansa otur da izle şu filmi diyor kendisi. ayrıca ilk film kadar iyi olmadığını da kabul eden bir film*, ama çok iyi bir devam filmi olmuş. sidney, gale ve dewey artık bu işler için biraz yaşlanmış, pasif görünmüş olsalar da bu film, 2. ve 3. filmlerden daha iyi olarak başarılı olmuştur bence.
eğlenceli olmuş bu seferki seri. açıkcası ben hiç korkmadım. ama çerez niyetine izlenmeli. güzel sahneleri var. filmin girişindeki dilemma iyiydi! --- spoiler --- sidney teyze, dewey bildiğin amca olmuş! --- spoiler --- http://www.sinemazingo.com/…sefer-guldurdu-scream-4
90larda 7-8 yaşında tanıştığımız scream serisinin muhteşem comeback'i. vasat bir film beklerken; ilk filmden bile daha çok beğendim. ayrıca filmde saw, hostel vb.. kendini korku filmi sanan iğrençliklere çok sağlam göndermeler var. belki yeni nesil o tarz korku!? filmleriyle büyüdüğü için fırlayan bağırsaklar, göz çıkaran çiviler falan görmek isteyip de hayalkırıklığına uğramıştır. 80lerin sonunda 90ların başında çocuk olmuş herkes izlemeli. olmuş bu film.
--- spoiler --- emma roberts'ın katil performansıyla insanı gerim gerim gerdiği filmdir. --- spoiler ---
son zamanlarda en çok güldüğüm filmlerden olduğunu söyleyebilirim. bu filmin sçama olmasıyla alakalı falan değil. sürekli korku filmlerine, devam filmlerine, kendi filmlerine ve diğer pek çok klişeye sert göndermeleriyle beni koca salonda tek başıma kahkahalara boğdu. suspiria'dan tutun da saw serisine, ölmeyen polis bruce willis'e kadar eğlence dozunu arttıran diyaloglar vardı. oyunculuk performansları çok iyi değil belki ama amaç o değil zaten. şaşkınlık yaratmayı başaramayan ve belki biraz sünen sonu sıkıcı olsa da ben bu filmde eğlendim. çok kişinin tercih etmeyecek olmasını anlasam da şans verilirse değerlendirecek bir film bence. *
her ne kadar usandırıcı gibi görünse de, yine de izlenebilen bir wes craven klasiğidir.
kadrosunda lucy hale veya kristen bell varken travesti tipli bir kadının başrol oynadığı film. ayrıca gerçekten korkunç bir şey varsa o da hayden panettiere'in saçlarıdır.
wes craven in gene yarattığı klasiği insanlar etkilenmesin diye bol mesaj vererek sonlandırdığını düşündüğüm film. diğeri ne derseniz elm sokağı yeni kabus filmidir. (bkz: new nightmare) bu film kesinlikle gülmek içindir.testere ve sonrası vahşet filmlerini izlemiş bünyeler için 90 ların korku klasikleri zaten beş para etmeyeceğinden wes amca bu seferki harbi taşşak muhabbeti olsun demiş.sikiyim seni bruce willis bence en baba espriydi.ayrıca sondaki espri mesaj karışımıda baya güzeldi ama onuda izleyip görün artık.
kendi kendinin parodisini yapan filim olmuştur. uygulamadada çok başarılı olmuştur. bir dakka dahi sıkılmadım dikkatim dağılmadı filim boyunca.
expendables izlerken mesela benzer bir hisse kapılmıştım. yani tamam hepsi kendilerince bir ton ekşın filminde oynamış adamlar, toplanmışlar, yine salt ekşın, saçma bir konu olacak belliydi, öyle de oldu. millette de "e ne bekliyordun ki" olayı oluştu. şimdi bunda da kaç filmdir hep süpriz son, hep ölenler, sonda göte gelenler filan biliyorduk, yine oldu. yine adamlar çıkıp "e ne bekliyordun ki" diyorlar. e be dayı o zaman açıp eski filmleri izleseydik. yeni bir şey göremedik. zaten ilk filmin de olayı korku filmi klişeleriyle dalga geçmekti. yine parti vardı, yine kurallardan bahsediliyordu. ha genel olarak yine de beklentiyi aşan bir film, 2-3 ile kıyaslamak bile günahtır ama var olmasa, kimse niye yok ki acaba diye düşünmez. türü seven hayranı olur, expendables ile aynı kefeye koyarım o açıdan, hatta koydum bile. bence yakıştılar uzaktan bakınca.
filmde kesinlikle mantık hatası vardır zira jill karekterini oynayan emma roberts'ın o topuklu ayakkabılar ile nasıl yürüyüp bu kadar çevik olabildiğine insanın aklı şaşabilir. --- spoiler --- katil olan kişiler psikopat sürtük jill ile baştan çıkardığı pornocu tipli sinemasever oğlan. --- spoiler ---
sinema eleştirmeni olsaydım bu filmi şöyle özetlerdim. "suyunun suyu."
imdb'de janri icin bir de komedi deseydi e hadi eyvallah diyecektim de; ne lan bu. les absurdluk dolu. gerilim/korku filmi sever biri olarak bildigin "kotu" diyebilecegim bi film. neresinden tutup "surasindan kotu" demeye de gerek yok; kulliyen kotu.
bunu da 15 yaşımdaki ortamımda izlemiş olsam muhakkak çok sever, benimserdim. ama malesef 27 yaşımda görünce sadece beğenmekle yetindim. son kısmı biraz saçmalamış da olsa ilk filmin havasını yakalamayı başarmış. belki bu zamanın 15liklerinin hayatında da yer eder.
scream serilerinin asıl amacının parodi olduğunu bilmeden, bu ne yea güldüren korku filmi mi olur diyen klasik film cahili hışmına uğrasa da, hakkında yapılan bunca olumlu yorumu anlamlandıramadığım film. bu tarz filmleri ilk defa izleyenler için eğlenceli olduğu kesin lakin ilk scream serisi teen-slasher sinemasını yeniden canlandırması, beklentilerin ötesinde olan sürpriz finali ile devrim niteliği taşımaktaydı. bu film ise (bkz: don't fuck with the original) kısmını uygulamaya çalışsa bile ghostface tarafından öldürülen karakterlerin klişe kaçma yöntemleri, tür sinemasına yeni bir şey katmaması ve gerçekten ghostface'in öldürme sebeplerinin arkasında süper mantıksız bir hikaye örgüsünün bulunması ile - her ne kadar yer yer hoş diyaloglar barındırsa da - kendi çöplüğünde boğulan bir film olmuş. 5/10
heroes'in claire'ı, battlestar galactica'nın laura rosling'i, friends'in monica'sı ve the o.c.'nin seth cohen'ini izleyebildiğimiz filmdir ayrıca.
bir cuma akşamı klasiği olsun, bir korku sineması izlencesi yapayım dedim... çığlık şüphesiz ki biz 80'ler sonu 90'lar başı gençliği için yeri çok özel olan bir korku filmi. ardından gelen 2. ve 3. filmleri hepten komediye kaydığı halde aslen ilk filme olan bu gönül bağı yüzünden izlendi. aynı şekilde bu 4. film de. son iki filmin halinden serinin gidişatı belli olduğu için oturup ciddi ciddi korkmayı beklemedim elbette ama cidden bu seri neden inatla devam ettirildi, neden bu hallere sokuldu anlamak benim için bir hayli zor. çünkü şu sürekli ilginç bir şekilde gözden kaçırılan bir detay sanıyorum ki, teen slasher filmleri ve korku sinemasıyla dalgasını geçip saygı duruşunda kusur etmemesine rağmen bir nevi parodisini yapmak haricinde ilk çığlık aynı zamanda gerçekten de korkutan bir filmdi. her şeyi dört dörtlük düşünülmüş, çok orijinal bir yapımdı. haliyle parodinin parodisine dönüşmüş, suyunun suyu çıkmış bir hale gelmiş olsa da ben yine de az da olsa korkup gerilebilmeyi istiyorum bu serinin devam edip giden filmlerinde. zira bu aslen bir korku filmi. çığlık 4 bir-iki eski anıyı canlandıran sahnesi haricinde yine zerrece korkutamamış olsa da en büyük artısını süresi boyunca bir an bile olsun insanı sıkmamasıyla alıyor. keyifle izlemekse evet, gayet keyifli bir film. ilk 1 saat kadarı da 2. ve 3. filmlerden kesinlikle daha iyi ve bunca sene sonra yine bir heyecan yaratacak gibiydi ama sonrası her geçen dakika daha bayık, daha tepetaklak gitti. en can sıkıcı yanı yeni nesil korku filmlerinin boktanlığıyla dalga geçerken izleyicinin içini bir hoş eden bol kanlı ölüm yöntemleri sunmasıyla dalga geçtiği filmlere benzemiş olması. testere paçavrası başta olmak üzere 2000'ler korku sinemasını "korkutucu" bir şekilde ele geçirmiş, hiçbir amacı olmayan kan banyolarının boktanlığını olması gerektiği gibi teslim edip sözde onları eleştirirken kendi hikayesi de aynı derecede anlamsız bir motivasyona dayalı ve bol kaseden kan revan içeren bir film. sydney dahil olmak üzere ilk üçlemenin müthiş üçlüsü bu filmde resmen konu mankeni. gale pek bir halta yaramadığı gibi dewey 10 yıl içinde daha da bir şapşallaşmış. sydney desen götünü kaldıracak hali kalmamış. hepsini görmek çok güzeldi de bu kadar abuk sabuk ve etkisiz elemanlar olarak görmek hiç değildi. yeni nesile yeni kurallar vs. diyerek attığı adımda kirby'nin evindeki bütün sahnelerin cascavlak parlaklıkta olması inanılmaz itici olmuştu. 2000'lerde ne kadar karanlık o kadar iyi modası var zira. daha da sayılır elbet bir şeyler. sydney'nin sondaki repliği aslında filmin ironisini çok güzel ortaya döküyor : "don't fuck with the original!" belki bu noktada birilerinin de wes craven'a aynı şeyi sorması lazımdı : "why do you fuck with the original over and over and over and over again??"... yine de meşhur olabilmek için yapmayacağı olmayan, korku filmi diye testere, hostel, srpski film vs. gibi ruh hastalıklarını kendilerine eğlence olarak alan, insani değerlerden ve insanca hislerden giderek uzaklaşmış / uzaklaşmakta olan internet çağı gençliğini bildiğin ruh hastaları yerine koyup sırf o mesajı vermek için şu filmi çekmiş olması bile craven'a saygı duymaya yeter. ah bir de bu yeni revizyonda scream'i tekrar ilkindeki gibi korkulabilecek bir yapıya getirip mesajından gayrısını da ciddiye alabileceğimiz, motivasyonunu senaryoya daha iyi yedirebilen bir film yapsaymış. scream'in bizlerdeki kredisi sonsuz olsa da muhtemel bir scream 8'de world of warcraft tarzı bir bilgisayar oyununun içinde kurban yakalayan bir ghostface görmek istemem. maalesef ki serinin gidişatı tıpkı a nightmare on elm street ve child's play serilerinde olduğu gibi o noktaya işaret ediyor. 6/10
