yeni nesil çinli yönetmenlerin önde gelenlerinden zhang ke jia'nın ilk filmi (1997). filmle aynı adı taşıyan baş karakter xiao wu, yaşadığı az gelişmiş kasabada yankesicilik yaparak "geçimini sağlayan", pislik ama bir şekilde sevilebilir, olmadı anlaşılabilir bir genç. onun etrafından çin'in sosyal gerçekliğine tanıklık ediyoruz uzun süre. bir yandan da xiao wu'nun özüne yaptığı yolculuğu, artık o her şeyinden arınmış, kendisiyle yüzleşmiş şekilde çırılçıplak kalana kadar, kör gözüne parmağım göndermelerden (memnuniyetle ve neyse ki) temizlenmiş halde izliyoruz. zhang ke jia'nın nerelere geleceğinin habercisi.
