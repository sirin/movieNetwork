charles dickens in romanlarindan biri... yazar bu kitabinda bir antikacidan ve dukkanindan bahsetmistir..
henüz okumadığım bir charles dickens romanı. adını 16.yydan kalma portsmouth street, londrada bulunan bir antika dükkanından alır, bu dükkan elan bir turistik obje haline gelmistir. önce tefrika edildikten sonra kitap olarak yayımlanan* bu roman zamanında çok sevilmiş, ancak günümüzde viktoria dönemi duygusallığının faillerinden olduğu gerekçesiyle sıkıcı bulunmaktadır. gazeteci, denemeci, yazar ve diğer yayın dünyası sorumsuzlarının çabalarıyla şair, romancı, oyun yazarından ziyade vecize yazarı olarak tanınan oscar wilde bu konuda da bir özlü söz deyivermiştir, "küçük nella'nın ölümünü gülmeden okumak için taştan bir kalbiniz olması gerekir". işte oscar wilde'ın bir vecizesini dahi yazdım. *.
kurgu, tasvir, betimleme derken hayranlıktan yorulacağınız yanlış hatırlamıyorsam 600 den fazla sayfaya sahip charles dickens eseri.. akıcılığından ötürü iki günde bitirebilseniz de bu romandaki kötü karakterli cüceyi öylesine tasvir eder ki etkisinden kurtulmak zaman ister..
charles dickens'ın 1841 yılında edebiyat dünyasına kazandırdığı harikulade romanıdır. klasikleşmiştir ama klişelerden uzaktır.
"antikacı dükkanı", charles dickens 'in 1840'ta yazdığı romanı, bir zamanlar çizgi filmi de yapıldı...küçük nell ile dedesinin yaşadığı zor hayat anlatarak, yaşadığı zamanda zor şartlarda hayatını sürdüren ve çalışan çocukların durumlarına dikkat çekmek istemiştir.
boş yere uzatılmış akıcılığı baltalayan tasvir ve olaylarla doldurulmuş yaklaşık 600 sayfalık roman. romanda adı geçen cüce (quilip) de türk filmlerinde sıkça rastlanan abartılmış kötü karaktere büründürülmüştür: insan özünde kötü olabilir ama yemeği yerken veya içkiyi içerken pis bir şekilde yiyip içmesi gerekmez. --- spoiler --- roman, bir dede ile torunun başından geçen olayları konu almaktadır. dede borçları ve içine düştüğü durumdan dolayı bulunduğu evi terkedip biricik sevdiği torunuyla yollara düşer. romanın bir 300 sayfası bu yol hikayesini anlatır. sanıldığının aksine dede ve torunun başından fazla macera geçmez, büyük bir kısmı gittiği yoldaki manzaraları ve bulunulan ortamı betimlemeyle geçmektedir. yazar, romanın geri kalan 200 sayfasında da dede ile torunun geride bıraktıklarının başından geçen olayları uzun uzadıya anlatmış, okuyanı yormuştur. romanın son 100 sayfası da dede ile geride kalanları tekrar buluşmasını anlatmaktadır ki bu kısım gayet akıcıdır, sonunda da insanın içini burkan bir biçimde bitmiştir. evet, romanda ilginç hikayeler vardır ama beklendiği kadar çok öykü, insanların düşünceleri vb. şeyler yoktur. ayrıca romanda dede ile torunu başından geçenler anlatılırken hikayenin heyecanlı yerinde kesilip bir başkasının hikayesine atlanılmış bu da okurun merakını kursağında bırakıp, iyice okunmaz bir hal almasını sağlamıştır. --- spoiler ---
dickens'in gençlik döneminde yazdığı bu roman klasiklerin bir okuyucu için ne büyük bir nimet olduğunun en güzel örneklerinden biridir. zaten bütün charles dickens romanları böyledir: okunmayı bekleyen yüzlerce harika sayfa ve siz varsınızdır sadece, başka her şey anlamını yitirmeye mahkumdur.
ölümünün 100. yılı 1970 senesi charles dickens yılı imiş onun anısına bu kitap yayınlanmış.. 1970'den reklamı... http://www.oguztopoglu.com/…-yl-antikac-dukkan.html
behlül toygar tarafından türkçeye çevrilmiş bir 1963 baskısını bugün halk kütüphanesinden aldım. şimdiki tercümelerde bir sayfada ekseriya, itiyad, nahif, seciye, nedamet ve benzeri daha nice kelimeyi bir arada okumak ne mümkün! iki ciltlik bir ziyafet beni bekliyor. (bkz: bakırköy rıfat ılgaz ilçe halk kütüphanesi)
