shakespeare'in en machiavellist oyunu.tahta oturmak için her türlü kötülüğü yapan,bu amaçla aralarında öz kardeşi olmak üzere 17 kişiyi öldüren kaos yaratığı kralın öyküsü.
looking for richard da al pacinonun başarıyla canlandırdığı ve incelediği karakter.
richard christy'nin 3. kopyası olay şudur ki, 1. richard tomlar üzerinde çalışır, 2. richard zillerle ilgilenir, 3. richard ise bass drum üzerinde tepinir. ancak chuck schuldiner bu kadar richard'ın kendilerine yetmediğini belirterek klonlanmak üzere 7 richard daha sipariş etmiş, kendisinin ölümü üzerine siparişi teslim almaya giden jon schaffer ise bir klon ordusuyla karşılaşmıştır. (bkz: clone wars)
supergrass'in 1997 tarihli ikinci albümü in it for the money'de yer alan üç numaralı şarkı.
sinemada ian mckellen tarafindan oynanmis karakter
(bkz: üçüncü richard)
shakespeare sayesinde gerçek tarihteki tıpkı oyundaki gibi kambur ve eli sakat olarak tanınmıştır.. halbuki bunu doğrulayan bir kanıt yoktur... richard iii'ün yaptığı bütün kötülükleri herkes bilse de, kimse ölüm korkusundan sesini çıkaramaz... bu gerçek de shakespeare'in oyunlarının bugün bile korunabilmesinin arkasında yatan sırlardan biridir çünkü bunun gibi olaylar hala yaşanmaktadır dünyamızda... herşeye rağmen kabus gördüğü bölümde, richard iii'e acımamak da elde değildir çünkü yaptığı bütün herşeyi kabul etmekte ve kendisinden nefret ettiğini bile kendisinden saklamaktadır.. bütün bu olayların ana sebebi ise sevgisizliktir...
karısının etkisinde kalmadan da iktidar için katil olabilen bir tür macbethdir. ian mckellen'ın dört dörtlük performansıyla hayat bulmuştur. *
shakespeare'in kötü bir insan olduğunu düşündüren karakter. zira kötü bir adamı bu kadar iyi anlatabilmek için içindeki kötülüğün güçlü olması lazım.
beşinci edward'ın iki oğlunun suçlu olduklarını falan iddia edip, onları tower of london'a kapatmış ve tahta geçmiştir. onları tower'da öldürtmüştür. bosworth field savaşı sırasında henry tudor'un ordularının elinde ölmüştür.
her ne kadar kambur olarak resmedilmişse de, portrelerindeki kamburun sonradan eklendiği açığa çıkmıştır. buna rağmen kambur olarak bilinir. kendisi hakkında bilgili olanlar tarafından çok haksızlıklara uğradığı söylenir, kendinden sonra tahta geçenler sırasında richard'ı kötüleme moda olduğu için yapmadığı bissürü şeyi bile üstüne yapıştırmışlardır zavallının. (bkz: çok bilenin yalancısıyım)
dokuz eylul universitesi guzel sanatlar fakultesi ogrencilerinin carsamba ve cuma gunleri yanilmiyorsam ki cuma gunleri kesin alsancay suat taser sahnesinde fevkalade sergiledikleri oyun.. oyunun dekoru kostumleri de yerli yerinde cunku arkasinda tamer karadagli sponsorlugu var..helal olsun diip burdan alkisliorum tamer beyi.. bu arada suat taser sahnesi alsancak stadinin oralarda deu mimarliga yakin.. gitmek isteyen olursa yardimci olabilirim..
shakespeare'in ingiliz tarihiyle ilgili dörtlü oyun grubunu tamamlayan, 1593 yılında yazıldığı tahmin edilen ve henry vi'nın tarih açısından bir devamı sayılan oyunu. üçüncü richard her yönüyle elizabeth çağı'nın machiavelli anlayışına uygun düşen, gerektiği yerde tilki kadar kurnaz, gerektiği yerde aslan kadar güçlü olmasını bilen, kendini insanlık sınırları dışında gören bir karakterdir. amacına ulaşmak için hiç çekinmeden her türlü yola başvurur, yalan ve ikiyüzlülük ustaca kullandığı silahlarıdır. tek tutkusu ingiltere tahtına oturmak ve kendinden daha biçimli yaratılan halka hükmetmektir. üstün zekası ve taktikleriyle savaş zamanında bir kahraman olan richard, barış zamanında kendini işe yaramaz hisseder zira kambur bedeni ve sakat eliyle adeta bir biçimsizlik abidesidir. aşk ve romantizm ona göre değildir. -buna ragmen kral beşinci edward'ın eşi lady ann'e kur yaptığı sahne o kadar dokunaklıdır ki, richard'ın ask icin dogduğunu sanırsınız.- "richard richard'ı sever. yani ben benim" diyerek bencilliğin sınırlarını zorlayan üçüncü richard, işlediği onca cinayet sonucu elde ettiği tacı reddederek, dünya işlerinden elini ayağını çekmiş dindar bir kişi imajı çizer ve böylece dini ve dürüstlüğü de bir araç olarak kullanarak machiavelli'nin öğretilerine ne kadar bağlı olduğunu gözler önüne serer. oyun boyunca ölümüne sebep olduğu karakterlerin tümünün geçmişte hataları mevcuttur. masumiyet timsali, güzeller güzeli lady ann dahi, kocasının ölümünden sonra richard'ın aşkına inanıp onunla evlenerek nemesis'in listesine girmiştir. richard her ne kadar bir cani gibi görülse de asıl görevi nemesis'in intikam elçiliğidir.
supergaz supergrass sarkisi got it today, what a day, thanks a million! spent too much time wondering why i got a feeling, i know you wanna try to get away, but it’s the hardest thing, you’ll ever know! waited in line, a terrible time, over to near you, fading away, nothing to say, you’re all that i’m hearin’, i know you wanna try to get away, but it’s the hardest thing, you’ll ever know! try to get you, try to get you! try to get you, try to get you, try to get you, try to get you! i know you wanna try to get away, but it’s the hardest thing, you’ll ever know! i know you wanna try to get away, but it’s the hardest thing, you’ll ever know!
(bkz: crookback dick)
(bkz: my kingdom for a horse)
1995'te richard loncraine'in yönettiği, senaryosunu ian mckellen'in yazdığı, başrollerde yine ian mckellen'ın, anette bening, kristin scott-thomas, robert downey jr ve maggie smith'ın bulunduğu ve shakespeare'in modern bir biçimde yorumlandığı film. tudor hanedanı'nın lanetli olarak andığı, tarihin en kötü adamlarından biri olan 3. richard, adı geçen filmde, ian mckellen'in vücudunda hitler ve mussoloni benzeri bir faşist kılığına bürünür. film çok başarılı bulunmamış olsa da, oyununun etkili bir biçimde yansıttığı gereksiz iktidar kavgalarını başarılı bir biçimde yansıtması ve çete, mafya gibi güncelliklerini koruyan kavramların ele alınışı biçimi, filmi hem shakespeare hem de enfes oyuncu kadrosu hatrına izlemeye değer kılmakta kanaatimce. sir ian mckellen'ın eline koluna kurban olurum bu arada.
efendim simdi bu sarkinin adi ne alaka richard iii deyu merak eden olabilir, olay soyleymis: bu haylaz supergrass'cilar sarkilari hazirlarken bunlara yok john, yok george, yok richard diye isimler koyarlarmis*. iste mevzubahis sarkinin adi da burdan hareketle richard iii kalmis, bakmislar shakespeare'e gonderme falan, karizmamiz olur hesabi degistirmemisler. iste bu sarkinin ardindaki yuzyillardir merak edilen sir da budur sevgili sozlukculer, gun gecmiyor ki insan yepyeni bir sey ogrensin, degil mi?
bir shakespeare oyunu. orjinali "the tragedy of king richard the third"dür.
bir yerde richard'ın kötülüğü; platon'un devlet(619c)'de dediği gibi " seçtiği[prohairesis] hayatın sonuçları üstünde durmaya vakit bulamamış; seçtiği hayatta kendi çocuklarını yemek ve daha başka korkunç şeyler olduğunu görmemiş" bir kişinin kötülüğüdür. çünkü richard'ın oreksis'i hatta bunun kardeşi akıldışı iştah kör arzu demek olan epithymia'sı bunları görmesini engelliyordur. richard, oyunun bir yerinde kendi kendisiyle konuşur/hesaplaşırken prohairesis ile oreksis arasında gider gelir, sonra vicdanı yaltaklanmayla eşdeğerde tuttuğunun işareti olarak vicdanın binbir çeşit dili vardır dedikten sonra yine devlet'teki, "herkes kendine düşen sırayla kader'in kendini bağlayacağı hayatı seçecek. iyiliğe gelince, onun sahibi yoktur, kim iyiliğe ne kadar verirse , o kadar iyilikten payı olur(617e)" cümlesini doğrularcasına kendine döner: " ah ödlek vicdan, niçin işkence ediyorsun bana? mavi ışık: geceyarısının ölü rengi. kaskatı kesilmiş bedenimi kaplayan soğuk teri duyuyorum ve titriyorum. ne? kendi kendimden mi korkacağım ben? burada başka hiç kimse yok: richard, richard'ı seviyor, ben, benim. burada bir katil mi var? hayır. evet. bir katil var, ben. öyleyse kaç. kimden? kendimden mi? ne fikri? niçin? niçin öcümü almıyorum: ne ben mi? kendi kendimden öç almak mı? hayır, ne yazık ki kendimi seviyorum. niçin seviyorum kendimi, peki? kendi kendime karşı yaptığım iyi bir eylemden ötürü mü? yo, hayır. ah, ne yazık, kendimden nefret ediyorum. kendi işlediğim iğrenç, kötü davranışlardan ötürü. sefilin biriyim ben! ama hayır, yalan söylüyorum. değilim. çılgın, kendinden iyi biçimde söz et! çılgın, kendi kendine yaltaklanma! vicdanın bin bir çeşit dili var, bunların her biri kendi farklı öyküsünü yineliyor, her öykü bir hain diye yargılıyor beni. yalancı tanık. tüm sınırların ötesinde, yalancı tanık. katil; acımasız katil, tüm sınırların ötesinde acımasız katil: tüm sınırların ötesnde işlenen çeşitli günahlar, tümü de: 'suçlu! suçlu!' umarsızım... beni seven tek bir yaratık bile yok: ölecek olsam, hiç bir ruh acımayacak bana. niçin acısın ki, ben kendim bile içimde acımanın zerresini bulamıyorum?" richard'ın kötülüğü, aristo'nun dünyevi prohairesis'i ile platon'un eskatolojik hatta theodiseyen prohairesis'i arasında mekik dokuyan bir kötülük. ama en nihayetinde oreksis'ine yenik düşüp buna kapılıp gitmesinin bir sonucu gibi durmuyor da değil hani... arzu*lar şelale, richard-ian shakespeare- şahane.
richard'in tahti ele gecirme arzusu goz onunde bulunduruldugunda macbeth'e benzetilebilecek, fazla populer olmayan oyun. oyunun en etkileyici ve akilda kalici kismi kuskusuz richard'in giris konusmasidir. richard, son derece cirkin ve sakat olmasina, "i am determined to prove a villain" diyerek tavrini ortaya koymasina ragmen, zekasina ve insanlari kendine inandirma gucune hayran biraktirir. butun olumsuz ozellikleri kendinde toplamis ama kendinden nefret ettirmeyen bir karakterdir. bu acidan da aslinda iago'ya benzetilebilir.
tarihin en iğrenç iftiralarından birine kurban gitmiş, genç yaşında savaş meydanında alçakça katledilmiş yiğit bir kraldır. kule'deki* prensleri onun öldürttüğü iddiası artık neredeyse tamamen çürütülmüştür. en son 1997'de amerikan yüksek mahkemesi'nden 3 yargıç sembolik bir yargılama yapmış eldeki tüm delilleri, arşiv belgelerini, inceleyerek "it was more likely than not" bir şekilde genç kralın bu işe alakası olmadığına karar vermişlerdir. tüm deliller bu işin altında tudor iblislerinin kralık katillerinin yattığını göstermektedir. eldeki orjinal tablolarının tamamına tudor hanedanı sırasında, kralı kambur ve şaşı göstertecek eklemeler yapılmıştır. günümüz teknolojisi ile özel ışık altında bakıldığına tablolardaki tahrifatlar net bir şekilde görülmektedir. kendisi ayrıca savaş meydanında ölen ilk ve son ingiliz kralıdır. adam olarak az sayıda olan ordusunu motive etmek istemiş, ileri atılmış ancak atı çamura saplanınca inerek ayak üzeri savaşmaya devam etmiştir. bu sırada üzerine çullanan bir sürü kişi tarafından poleaxe kullanılarak öldürülmüştür. cansız bedeni çırılçıplak soyularak savaş meydanında dolaştırılmıştır. krala duyulan kin bunla da bitmemiştir. tudor iblisleri mezhep değişiklikiği sırasında (reformation) kendisinin mezarını açarak kemiklerini çöpe atmışlardır. halen mezarı bilinmeyen tek ingiliz kralıdır.
trabzon devlet tiyatrosu tarafından gayet başarılı bir şekilde sahnelenen oyun. oyunculuklar, kullanılan dekorlar,ışıklar,müzikler…gidilesidir,seyredilmesi tavsiye edilesidir. --- spoiler --- ama bir oyuncu vardı ki takdire şayan oyunculuk sergiledi bana göre. o kişi de tiyatronun tavanına yerleştirilen çarmıhta yaklaşık iki buçuk saat asılı kalmak suretiyle iii. richard ın yaptığı son savaşın ardından nasıl acı bir hezimete uğrayacağını anlatan tasviri tüm oyun boyunca canlandıran oyuncu arkadaştı.saatlerce orada kımıltısız şekilde durup yüzündeki acı ifadeyi oyuna aktarmak kolay bir şey olmasa gerek.zaten adı üstünde sanatçı kardeşim boru değil.inanılmazdı.oyun sonunda ayrıca bir alkışlandı zaten. --- spoiler ---
the old vic tarafından 18 haziran-11 eylül 2011 tarihleri arasında sahneleneceği duyurulan, yönetmenliğini sam mendes'in yapacağı ve kevin spacey'nin rol alacağı oyundur. oscarlı bir yönetmen ve iki oscarlı bir oyuncu... "ah keşke!" dedirtir...
kalan son biletlerden nasiplenip yarın akşam the old vic'te sam mendes&kevin spacey'den izleyeceğim shakespeare oyunu.
http://www.ntvmsnbc.com/id/25235765/
ntvmsnbc tarafından, türkiye'de sergileneceği duyrulan oyun. söz konusu haber için şöyle de bir okuyucu yorumu mevcut: "peki oyun ingilizce mi olacak? yani türkçe olacağını pek zannetmiyorum?"
(bkz: üstyazı)
öğrenci biletinin 40 tl olduğunu görmemle sevinçten havalara uçtum. 5 ekim'den 9 ekim'e kadar izleyebileceğiz canlı canlı kevin spacey'i. yer: harbiye muhsin ertuğrul sahnesi 5 ekim carsamba : 20.30 6 ekim persembe : 20.30 7 ekim cuma : 20.30 8 ekim cumartesi : 20.30 9 ekim pazar : 20.30 1. kategori : 400 tl 2. kategori : 350 tl 3. kategori : 300 tl 4. kategori : 200 tl 5. kategori : 100 tl öğrenci : 40 tl çok soru geldi, bu yüzden buradan söyleyeyim. biletler eylül ayında satışa çıkacak. facebook'tan da takip edebilirsiniz: http://www.facebook.com/…nt.php?eid=104821192953603
açıklanan fahiş bilet fiyatlarıyla beni benden alan oyundur. hadi en fazla 200 civarı tahmin ediyordum da 400 tl nedir ya? öğrenci olmayanların para bastığını farzetmişler herhalde. yıllardır kevin spacey'yi sahnede izlemenin hayalini kurarım; sonunda adam nerdeyse ayağımıza geldi ama fiyatlar the old vic temsillerini de katlamış. biletlerin önce iksv üyelerine satılacağını, sonra genel satışın yapılacağını öğrenmem de üstüne tuz biber ekti. ama bütün bunlara rağmen şartları zorlamaz mıyım? sonuna kadar...
öğrenci biletlerinden nasiplenmenin, son derece zor olduğunu ön gördüğüm, bir iksv organizasyonu daha. sahneye kaç km uzakta oturtulacağımızı bile boş verdim. 100tl lik biletlerden de alabilirdim ama lale kart muhabbeti var tabi. lale kartlılardan kalacağını hiç sanmıyorum uygun biletin. yani ya öğrenci biletini kaparsın bilmem kaç kişilik öğrenci güruhu içinde, bin takla ve çaba sonucu ya da işine gelirse 400 lirayı bayılırsın. nasıl canım sıkkın anlatamam sözlük.
an itibariyle genel satışa çıkmadan en uygun kategorideki (ki 100tl) tüm biletlerin tükenmiş olduğunu ve 6-7 ekim seansları için hiç yer kalmadığını öğrenmiş bulunduğum oyun. insan bazen şu memlekette bu kadar sanat seviliyorsa neden bu haldeyiz diye düşünüyor. alınabilecek en uygun kalan bilet 280 tl ve bunun haricinde yer yok. biletix zaten çalışmıyor da lale kart çağrı merkezinden bilet alamamak şaşırttı. eyy sanat sevicileri, sanatı sevin tamam da bunca sanat sevgisine bu memleketin hali ne?
kendisi için hiç bir bilet yoktu beyaz lale karta bakıp ağladık. kapı önünü mü denesek naapsak.
yalnızca kodaman insanların toplanacağı etkinlik... hadi o fiyatları bir kenara bırakıp, parayı verecek olsak bile seyredemeyeceğiz... ey iksv çok ahlar aldın, bu kadar insanın hevesine kursağında bıraktın ne diyeyim bravo...
gitmekten herhangi bir şekilde vazgeçmiş sözlükçülerin 5. kategori biletlerine talip olduğum etkinlik. hemen tükeniyor efendim durduramıyoruz.
deli gibi izlemek istediğin oyun/du. ancak bana, bu ülkede halka ve öğrenciye değer verilmediğini gösteren, hatırlatan(!) oyun oldu. oysa ben sabah sabah kalktım, heyecanla bekledim. tamam internetim kesilmiş olabilir tamam saat 11'de biletix'in sayfasına ulaşmış olabilirim tamam lale kart sahibi de olmayabilirim ama 425 lirayı bir oyuna veremeyecek olma durumunu ben yaratmıyorum. sıradan bir öğrenciyim, üniversitesini bitirip tekrar konservatuvar okuyacak kadar gözünü karartmış bir sanatseverim. yine anladım param kadar konuşacaktım, bana verilen şans kadar konuşacaktım. tamam arkadaş ben üzerine 1000 lira daha koyar canlı canlı izlerim hem bir yurt dışı görmüş olurum fena mı?
genel satışa çıkmasaymış da olurmuş dedirten oyun. biz iksv olarak kendi aramızda kart sahipleriyle bir etkinlik yapacağız deselerdi de, kartsız ve vodafone bilmemnesiz olanları ümitlendirmeselerdi.. pes diyorum ve evet sinirliyim sözlük.
(bkz: #25328579)
5. henry devlet tiyatrosunda 8 tl ise 3. richard 24/5 hadi 1/5te benden, 5 tl olmalıydı...
hani boyle cok istedigin bir sey sacma sapan seyler yuzunden olmaz da kendini teselli etmek icin o seye bok atar, ama o sacma sapan seylere takdir-i ilahi der, gecer gidersin ya... iste ben su anda atis hedefimi gelenekselin disina cikartiyorum. yillardan 2011'dir ve bu oyun iksv ve beyinsizlik abidesi satis sistemi yuzunden izleyemeyecegim oyundur.
fiyatlardan dolayı izleyemeyeceğim ama allahtan ömür gedik ile ferhat göçer en önden izleyecekler de değerli yorumlarını okuyabileceğim. bildiğiniz gibi ömür sinemada olduğu kadar tiyatro konusunda da çok değerli görüşlere sahip. o yüzden çok üzülmüyorum. bir de oyundan çıkan insanlara mikrofon uzatıp yönetmenin hatta yazarın adını soracağım, %80 civarında kevin spacey yanıtı bekliyorum. "ona gittik canım biz" diyecekler doyum olmayan muhabbetlerinde. iyi eğlenceler.
11 eylülde lalekart sahibi olmayanlar için genel satış yapılacak dendi, ama öğrenci biletlerinin ana gişeden alınması gerektiği de eklendi. gişenin de pazar günü çalışmadığı gibi bir yazı vardı sitede. ben de apar topar dün sabah gittim. aldığım cevap ise "biletler dün bitti" oldu. hepsini lalekartlılar mı bitirdi, yoksa dün gişeyi mi açtılar bilemedim. madem lalekartlı öğrenciler bitirecek, twitter'dan o duyuruyu neden yaptılar onu hiç bilemedim. ama bildiğim bir şey var, duyduğum andan beri manyak gibi takip ediyordum bu etkinliği, bitmek bilmeyen kevin spacey aşkımla. yazık oldu. lalekart çıkarıp çıkarmama arasında gidip gelmekteyim şu an. deselerdi önceden lalekartsız izleyemeyeceksiniz bunu, hiç düşünmeden çıkarırdım. ama kaçan bir iii. richard geri gelir mi, gelmez. kederliyim sözlük.
pahalı bir kültür sanat aktivitesi. yetersiz bakiye ile yaşamaya mahkum edilen yurdum insanının kitap alması bile zor iken, böyle bir aktivite ise lükse kaçacak sanırım. ilk gösterim biletleri kategori olmadan 400 tl! üzgünüm be sözlük.
bir oyuna 400 tl verip izleyecek kadar deli değilim açıkcası. o paraya bir sene boyunca bir sürü oyun izlerim. zira öğrenci bileti bulmak mümkün değilken 400 lira oyuna vermek akıl karı değil. yok lale karttı yok zart zurttu adam kayıran zihniyete yazıklar olsun.
(bkz: kurban bayramı geliyor)
hurriyet'te soyle bir sey var: http://www.hurriyet.com.tr/pazar/18758234.asp "spacey, sakat bacağı ve bastonuyla aksi bir ihtiyarı canlandırıyor" koskoca richard'a biraz ayip olmus ama bayagi guldum sabah sabah.
ingilizce yerine türkçe üst yazı olması büyük hayal kırıklığı olacaktır, eğer bahsedildiği gibi öyle olursa.
birisi çaktırmadan bootleg'ini çekerse dünyaya iyilik yapmış kadar bonus sevap points toplayacaktır sanırsam.
sözlükçülerin elindeki 5. kategori biletlere ve ögrenci bieltlerine talibim (2-3 adet). neden hiçbir haber kanalında ya da sosyal paylaşım sitesinde ismini cismini duymadık merak ettim acıkcası biletixin sitesinde de görmek icin kırk takla atmanız gerekiyor.
8 ekim cumartesiye ek gösterim koymuş iksv. öğrenci bileti için de daha çok yer varmış salonda. biletlerin pıtpıt bittiğini görüp, gayet yüksek fiyata bilet almış öğrenciler de aptal zaten. teşekkürler iksv..
biletini satmayı düşünenlerin irtibata geçmesini dilediğim, kevin spacey'i canlı izlemenin kaçırılacak bir fırsat olmadığını düşündüğüm oyun.
eğer elindeki bileti bana bedava vermek için can atan birileri olursa, zevkle gidip izleyeceğim oyun.
numarasız biletler satılmaktadır, evet. ancak öğrenci bileti almak isteyenler 5-6 arası orada olup gişede sıraya girerlerse şanslarını arttırabilirler. zira sadece 25 tane öğrenci bileti satıldı, gerisi duyduğuma göre 200'den gitmiş. onca uğraşların sonuncunda izleyebildiğim, hayran kaldığım oyun. bir ara uzunca bir şeyler yazılacak buraya galiba.
lale kartım olduğu halde iksv'nin kazığını yediğim oyun. kart sahiplerinin bilet almaya başladığı gün iksv'nin ayağına kadar gidip, hedeflediğim 200 tl'lik bileti almaya çalıştım. ancak ön satışı biletix'den yapmayan iksv'nin nedense bu sefer biletleri internet üzerinden satacağı tutmuştu, tabii zaten sınırlı sayıda olan 200'lük biletler de tükenmişti. oradaki ekrandan görebildiğim kadarıyla ister 200'lük alın isterse 300'lük, gösteriyi anca arkalardan izleyebiliyordunuz. yani adam gibi bir yer için 400 tl'yi bayılmanız ya da yerinizin her daim garanti olduğu hiçbir boktan anlamayan bir celebrity olmanız gerekiyordu. gençler için yapılanlar güzel olsa da kart için her yıl hatırı sayılır bir para veren biz enayi.. pardon sanatseverlerin sabrının zorlanmamasını tavsiye ediyorum. hayır, bir kaç ay sonra kart yenilemesi için arayacaksınız da... bu arada dünyada hiçbir gösterinin bu parayı hakettiğini düşünmüyorum. tamamen kevin spacey ve sam mendes için verilen bir bedel gibi gözüküyor. elbette o da olacak ama bu kadarı sıradan insanlar için biraz fazla gibi geldi bana. yok, günlük kazancınız 400 tl ise gidin tabii, ben de olsam saçarım.
kevin spacey'nin, performansıyla harikalar yarattığı oyundur. yaklaşık üç buçuk saat süren oyunda gözünüzü bir an olsun richard'ı oynayan spacey'den alamıyorsunuz. gerçekten de her hareketi bir oyunculuk dersi niteliğinde. reji için sam mendes'den daha fazla dahiyane fikirler bekliyordum. açıkçası beklentimin biraz altında kaldı diyebilirim. dekor ve ışık tasarımı ise oyunun yorumu göz önünde bulundurulduğunda gayet başarılı. ayrıca oyunculardan chuk iwuji (buckingham)'nin de hakkını vermek lazım... uzun sözün kısası, the old vic theatre'dan ne bekliyorsanız veriyor bu oyun. (her gün old vic'te oyun izliyormuşum gibi konuştum yahu! şayet öyle olsaydı kurmazdım bu cümleyi.)
keşke şehir ve devlet tiyatrolarında oyun çıkaranlar biraz feyz alsa dediğim oyun. shakespeare dendiğinde şaşaalı dekorlar ve ağdalı oyunculuklar gerekmediğini net bir şekilde gözler önüne seren bir oyun. kevin spacey'nin richard yorumu muhteşem. üç kağıtçı bir heriften gözünü iktidar hırsı bürümüş bir psikopata dönüşümünü net ve sade bir şekilde yansıtıyor. sam mendes'in rejide kullandığı küçük küçük detaylar izlemeyi daha keyifli kılıyor. kısaca dekor, müzik, reji, ışık, oyun, oyuncular muhteşemdi. gönül isterdi ki iksv bilet konusunu bu kadar sıkıntılı bir hale getirmeseydi festival dahilindeki diğer oyunların fiyatında tutsaydı ve lalelere güzellik yapıcam diye sıçıp batırmasaydı.
sade dekor, keyifli oyunculuk, yoruma gerek duymayacak güçte metin, ışık, müzik vb. her şeyi ile aldığı tüm alkışları sonuna kadar hak etmiş bir oyundu. (o kadar para bayılınca her şey alkışlanacağından belirtme ihtiyacı duyuyorum bunu.) memleket tiyatro sahnesini ziyaret etmiş ünlü simalardan bir diğeri olan john malkovich'e kıyasla şahane bir performans sergiledi kevin spacey. tabii ki aksak ayak usual suspects'i hatırlatmıştır pek çok kişiye ancak abartılı tragedya oyunculuğu takdire şayandı. ingilizce shakespeare oyunu izlemek de mutluluk vericiydi. (vesileyle her türlü festivalde organizasyonda ve benzeri lale kart sahiplerine çemkirenleri ne kadar komik bulduğumu belirtmek istiyorum. kültür sanat vakfına destek olmak için yıllık 200 tlden imtina ettiğiniz gibi bir de bok atıyorsunuz ya, çok komik buluyorum bunu. ayda 15 tl gibi bir şey yapıyor sanırım, şahsen öğrenciliğimden beri para biriktirerek her yıl destek olmaya çalıştım kendi çapımda. kart da bu destek karşılığında verilen bir ayrıcalık. bangır bangır her yerde duyurusu yapılan oyunun/filmin biletini kapıda almaya çalışıp alamayınca almış olanlara çemkirmek çok enteresan bir davranış. cumartesi gecesi rezervasyon yaptırmadığı restorana giden insanın yer bulamayınca oturanlara çemkirmesine benziyor.. lcv (rsvp) ve rezervasyon kültürünün oluşmasına da daha var memlekette elbette. görecek miyiz medeniyeti bir gün bakalım...)
cumartesi aksami gosterimine en on siradan 16 numarada ( siranin tam ortasindaki koltuk oluyor ) biletimin oldugu ama en onde oturmak istemedigim icin biletimi merdivenlerde oturan bir genc grubuna verdigim oyundur. o kadar da soyledim kevin e bana arkalardan koridorda yer ver diye. tutmus tam karsisina oturtmus beni. gittim arkalarda bir yerde merdivene oturdum. yanimda da tiyatro sanatcisi ayten uncuoglu oturuyordu. bilet kevinden olunca pahaliymis ucuzmus hic sallamadim. gittim izledim. bu aksam da bir iki arkadasimi daha goturuyorum. onlarda izlesinler. oyuna gelince tiyatro sevenler icin on numara bir oyun ama ben zaten tiyatro sevmem. cok kiriyorlar kendilerini.
adını sol frame'de görünce çıktığını sandığım.... pardon pardon pardon (bkz: diablo iii)
kevin spacey'inin 3 saatlik oyunculuk dersi diyebiliriz kisaca. ozellikle oyunun ikinci yarisinda saha kalkan bir performans sundu izleyenlere. dekor, isik, kostum, muzik, reji sadeligin nasi kocaman etkisi oldugununun ispatiydi adeta. kevin spacey'i kadar belki de daha fazla sam mendes'e gitmeli alkislar.
garip bir seyirci grubuna sahipti bu oyun. oyun arasında "hiçbi şey anlamadım yaea" diyen bir çoğunluk vardı. e be yavrum, shakespeare okusan anlamak için uğraşman gerekiyor da; sen hem bilmediğin oyunu takip edeceksin, hem ingilizce oyun izlemeye alışacaksın, hem kurguyu şıp diye çözeceksin. kolay mı o öyle ya. verdiğin paraya, harcadığın zamana yazık hem. gelmeden önce 1-2 gününü ayırıp okusan zevkten zevke koşacaksın halbuki. oyun çıkışında yanımdan geçen bir kadın "karakteri çok içselleştirememiş" dedi mesela, o kadar çok iyi biliyoruz ki her şeyi; kevincim yıldızın parlasın demediği için sevindim. ya da demiştir belki ben duymamışımdır. onun dışında ikinci yarı boyunca sevgilisinin omzunda yatan- genellikle uyuklayan abla da oyun sonunda zıplayarak alkışlayınca anladım ki, anlıyoruz biz bu işten. genel olarak tek karakter bazlı olan oyun; böyle güzel nasıl ezberlemişler, o ayak nasıl öyle duruyor, oha çok iyi lan, lisede o shakespeare dersini iyi ki almışım, shakespeare insan mı, orjinal shakespare izliyorum, keşke hiç bitmese diye düşünürken bitti aslında. oyunun parçası olan insanların şimdiye kadar yaptıkları işlere bakınca da götümüz yine yere düştü. sade dekor-müzik dışında kostüm uyarlaması da çok etkileyiciydi. iksv bilet satışında büyük ayıp etti, başta bitti dedi yeni gösterimler açtı falan ama en büyük ayıp her zamanki gibi davetiye olayında yapılmış. çok fazla davetiye dağıtılmış yine alakalı alakasız bir sürü kişiye. sanat, ünlü olmanın tekelinde tabii.
ben hiç ama hiç tiyatro oyunu syretmemişim. cem yılmaz gösterisi gibi aslında. aklınızda kalan tek şey oyunculuğun büyüleyici olması: http://nediycem.blogspot.com/…landrcnn-iktidar.html
sanırım altyazılı bu oyun. yani ya da türkçe oynanıyor olmalı. yoksa bu kadar ünlü, bir tiyatro oyununu ingilizce anlayamaz gibi geliyor bana yoksa şüphen mi var?
sahnenin ustunde projeksiyon ile sahnenin onunde ince ekran televizyonlar la altyazi gecilen oyun.
kevin spacey'nin de sam mendes'in de 400 yıl önce yazılmasına rağmen zamanı aştığından, kaddafi ve mübarek gibi diktatör figürlerin hala var olmasının şaşırtıcı bir durum olduğundan dem vurduğu oyun, dönüp de kendi ülkelerine söz söyleyemeden..
çok fazla tiyatro izleyen birisi değilimdir, ama richard iii gerçekten de akıl almaz, izlediğim en mükemmel oyundu. lale kartımız olmadığı için iksv binasında, sırada beklediğimiz saatlere kesinlikle değdi. ama tabii keşke daha insancıl bir şekilde bilet satışı olsaydı, kuyrukta bizler gibi bekleyip de bilet alamayan onlarca kişi vardı. 3 saati aşkın sürede, sahnede kevin spacey harikalar yarattı. finalde resmen kendini aştı. aldığı oscarlar azmış bile, canlı gözlerimizle şahit olduk resmen. oyun sade kostümleri ve dekoruyla hiç göz yormuyordu. şunu da belirtmeden geçemeyeceğim oyunun müzikleri muhteşemdi. kayıttan olmayıp, enstrümanlarla insanı resmen özellikle savaş sahnelerinde havaya sokup, gaza getiriyordu. tek kusur bulabileceğim şey ki o da kusur sayılmaz aslında; keşke finalde oyuncular sahnede alkışlanırken sam mendes de çıksaydı. biliyorum saçma ama şahsen gözlerim hep onu aradı ama kevin spacey'i canlı izlemek kesinlikle paha biçilemez.
trabzon devlet tiyatrosunun 2010-2011 sezonunda sahneye koyduğu oyun. şöyle güzel bir fragman da hazırlamışlardı oyun için http://www.dailymotion.com/…ichard-fragman_creation
ek gösterim haberini alır almaz biletix'i filan boşvererek direkt iksv binasına 2-3 saat mesafede oturduğumu da hesaba katarak şişhane'deki iksv binasından öğrenci bileti almak için planlar yaptım. sabah 10da satışa çıkacaktı biletler, demek ki 6da ilk otobüsle yola çıkarsam kuyruğa girebilecektim. uyuyakaldım. 8de uyanabildim. yıkıldım. kalktığımda neredeyse ağlayacaktım sinirden. ama yine de her zaman en az 2 buçuk saat süren yolu 1 saat 15 dakikada gitmeyi başardım (şu an bir işim olsa o kadar kısa sürede beceremem, o derece şanslı tesadüflerle hızlandı yolculuk, mesela kapıya çıkar çıkmaz otobüs geldi, otobüs kısa yoldan gitti, hiç metrobüs beklemedim, hiç metro beklemedim). saat 9.20de rahat rahat sıraya girmeyi beklerken.... önümde en az 200 kişinin olduğunu görünce yıkıldım. sürekli kuyruktaki insanları saydım, neyse ki kişibaşına bir tane bilet veriliyordu en azından sağlıklı bir tahmin yapabilecektim. ve öğrenci bileti olarak satılacak biletleri genel biletlere oranlayınca önümdeki 140 ila 150. kişilerden itibaren bilet kalmasının mümkün olmadığını farkettim. yine yıkıldım. ama yılmadım, bekledim. sevdicek hem bölümü* hem de kevin spacey ve sam mendes'e duyduğu büyük hayranlıkla ben ise hem aynı isimlere hayranlıktan hem de amatör tiyatroyla uğraştığımdan çok istiyorduk oyunu görmeyi. kuyrukta arkadaşlar edindim 2 saat boyunca. sürekli kuyruğun önlerinden havadisler almaya çalıştım. nihayet an geldi, kuyruk ilerlemeye başladı. insanlarımızda beni en çok uyuz eden şey olan "gel gel önüme geç kanka bekleme sen tanıdıksın" kibarlığı(!) yüzünden önümdeki iki yüz kişi birden 250-300 oldu. yılmadım. insanlar biletlerini göstere göstere geçmeye başladılar. önümde 100 kişi kaldı. sonunda gişe göründü fakat birden insanlar geri dönmeye başladı. "bilet bitmiş" diye sesler çıkmaya başladı. önümdeki 100 kişiden adam akıllı itiraz eden sadece iki kişi çıktı diğerleri dağıldı ve gişe görevlisi iksv görevlisini çağırdı. bir-iki telefon konuşması ve pazarlıktan sonra biletin bitmediği hatta 30-40 tane daha bilet olduğu anlaşıldı. gişe tekrar açılacak oldu. bu arada önümde 10 kişi kaldı. gişe açıldı, 10 kişi önümde paşa paşa biletini aldı, ben de rahatça ilerleyip iki tane öğrenci bileti aldım. bilette yazan "sıra:3 koltuk:9" yazısını görünce "herhalde arkadan saymışlar koltukları" diye eğlendik sevdicekle ve o günü beklemeye başladık. arkadan 3. sıra da olsa ölümüne mutlu olacağız zaten, düşünmedik bile biletin yerini. gün geldi, salon göründü. kapıdaki hemen herkes tanıdık ya televizyondan ya sinemadan. normalde sokakta görsem konuşmak için kırk takla atacağım insanları hiç umursamadan içeri girdim.*** 3. sırayı sordum. görevli bayan bize bir tarif etti ki aklımı çıldıracaktım orada o an. zaten heyecan dorukta, orijinal dilinde kevin spacey'den şekspir izleyeceğim, bir de bunu önden 3. sırada yaşayacağım. üstelik öyle bir yerleşim var ki salonda, 3. sıra tam olarak santimle ölçülmüş gibi sahne hizasında. 9. koltuk da tam ortası oluyor. delireceğiz ama sevdicekle sağdakilere soruyoruz 500 lira vermişler soldakilere soruyoruz 400 lira+hatırlı tanıdıkları kullanmışlar filan öleceğiz mutluluktan. oyun başladı efendim. zaten kevin spacey'nin açılış monoloğundaki ufak değişiklikler ve arka plandaki güncel olaylardan görüntüler az çok anlattı 3. richard'a nasıl bir yorum kattığını ekibin. ağzımın suları aka aka izledim ilk perdeyi. yalnız bootleg olayına giremedim, bir kaç tane fotoğraf çektim, kevin abiyle gözgöze gelince bıraktım telefonu elimden. perde biterken kevin spacey ön sıralardan bir seyirciyi basbayağı işaret ederek çıktı sahneden. hemen 15-20 görevli koşturdu, salon kapıları kapatıldı filan. meğer kamerayla çekim yapan varmış, sahneden onu görmüş kevin spacey. duyuru yapıldı "benzeri bir durum oyuncular tarafından farkedilirse temsil iptal edilecek" şeklinde. bulunamadı çekimi yapan kişi. büyük ihtimalle bulundu da utandırılmadı onca kişinin içinde. 2. perde yine su gibi aktı geçti. oyuna yorum yapacak cüretim yok. sadece şu kadarını diyeyim, bu oyun bu kadroyla tiyatronun nirvanasına ulaşmış. müzikler olsun, dekor olsun, kostüm vs olsun, yorumlama olsun. zaten oyunculara diyecek bir şey yok. bir insana bu kadar mı oturur bir rol? yemin ederim sahneden inse kevin spacey "ben aslında 3. richard'dım, bunca yıl sizi kekledim ölümsüzüm olm ben" dese inanırdım o derece.* oyundan aklımda kalanlarsa; girişteki tiradın "....but i-that am not shap'd for sportive tricks!"** şeklinde vurgulu olan yerleri, tabii ki efsanevi "a horse! a horse! my kingdom for a horse!" tiradı, henry tudor rolündeki oyuncunun sahnede düşeyazması, lord stanley'nin oyunculuğu, lady anne ile richard'ın sahnedeki diyaloğu, tüm oyuncuların sahnede davul çalarak yaptığı ayinsel tören ve oyuncuların üstündeki mükemmel gri üniformalardı benim adıma. en önemlisi ise, oyunun yapısı dolayısıyla* richard seyirciyle sık sık diyaloğa giriyordu. bazen direkt bana baktığını bile gördüm kevin spacey'nin, daha nolsun??* sonuç olarak, biletler bitti diyerek sıradan ayrılanlar hayatlarının hatasını yaptı. bekleselerdi onlar izleyecekti. dünya gözüyle kevin spacey'i 10 metre mesafeden birebir etkileşimle görmek zaten çok zor, iksv bunu herkes için daha zor yaptı. bi de, nasıl oldu da ben 400 liralık biletlerin arasındaki iki tane 40 liralık bileti buldum, o bambaşka bir şans zaten. bu da böyle bir anımdır. edit:yazarken bu kadar uzun görünmüyordu yahu*
(bkz: humpty dumpty) (bkz: #27688935)
tudor hanedanı kaynaklarını kullanan shakespeare, gerçek richard'la pek de örtüşmeyen ama kesinlikle ondan çok daha ikonik bir karakter yaratmıştır. hasan ali yücel klasikler dizisi versiyonu, oyunu bitirdikten sonra okunmasını tavsiye edeceğim, süper bir giriş bölümüne sahiptir. koca koca soyluların kellelerinin çiçek koparır gibi koparıldığı bu oyunun zirveye ulaştığı an ise şudur, --- spoiler --- richard, gloucester dükü: - ne haber, ne oldu? halk ne diyor? buckingham: - kutsal meryem hakkı için, dilsizdiler sanki, tek kelime etmediler. richard, gloucester dükü: - peki, edward'ın çocuklarının piç olduklarına değindin mi? --- spoiler --- (bkz: henry iv/@deliogul)
sinemada iki büyük aktör tarafından canlandırılmıştır. oyunun ünlü açılışını yorumlayışları, 1955 - laurence olivier - http://youtu.be/px5hvnwovle 1995 - ian mckellen - http://youtu.be/dsggjxzw1eq?hd=1 baron olivier'in filmi bu seneki londra film festivali'nde gösterildi. ciddi kıskandım; tabi ki gidemedim. her aktörün yorumu farklı olsa da, richard iii şöyle başlar, "now is the winter of our discontent made glorious summer by this sun of york; and all the clouds that lour'd upon our house in the deep bosom of the ocean buried. now are our brows bound with victorious wreaths; our bruised arms hung up for monuments; our stern alarums chang'd to merry meetings, our dreadful marches to delightful measures. grim-visag'd war hath smooth'd his wrinkled front, and now, instead of mounting barbed steeds to fright the souls of fearful adversaries, he capers nimbly in a lady's chamber to the lascivious pleasing of a lute. but i-that am not shap'd for sportive tricks, nor made to court an amorous looking-glass- i-that am rudely stamp'd, and want love's majesty to strut before a wanton ambling nymph- i-that am curtail'd of this fair proportion, cheated of feature by dissembling nature, deform'd, unfinish'd, sent before my time into this breathing world scarce half made up, and that so lamely and unfashionable that dogs bark at me as i halt by them- why, i, in this weak piping time of peace, have no delight to pass away the time, unless to spy my shadow in the sun and descant on mine own deformity. and therefore, since i cannot prove a lover to entertain these fair well-spoken days, i am determined to prove a villain and hate the idle pleasures of these days. plots have i laid, inductions dangerous, by drunken prophecies, libels, and dreams, to set my brother clarence and the king in deadly hate the one against the other; and if king edward be as true and just as i am subtle, false, and treacherous, this day should clarence closely be mew'd up- about a prophecy which says that g of edward's heirs the murderer shall be. dive, thoughts, down to my soul. here clarence comes."
