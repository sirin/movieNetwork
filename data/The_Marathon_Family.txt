ko to tamo peva filminin yönetmeninden, 1982 yapımı yine komik ve bir o kadar absürt bir sırp filmi daha! --- spoiler --- mezarcılık ile uğraşan topalovic ailesi -ki öyle bir aile ki 6 nesil bir arada yaşamaktadır- en yaşlı üyesi pantelija, 150 yaşını geçkin olduğu halde ölmüştür. geriye kalan, birbirinden çakal 5 nesil, türlü atraksiyonlarla baba mesleğini ayakta tutmaya çalışmaktadır. fakat, ne var ki ailenin en genci -ve en safı-, bili piton denilen eşkıyanın yaşlı kızına aşık olmuştur ve onunla evlilik hayalleri kurmakta, babasını delirmektedir. bu mafya kılıklı bili piton, topalovic ailesi için iş yapmakta, geceleri mezarları kazıp, daha çürümemiş olan tabutları çıkarmakta ve topalovic uyanıklarına satmaktadır, paraları da kırışmaktadır. fakat, uzun süreli alacağını alamayan piton, topalovic'lerden intikam almak için yanıp tutuşmaktadır. --- spoiler --- bu duygu ve düşüncelerle, filmimiz devam eder, görkemli bir finalle sona erer...ve özellikle de balkanlara aşina olanları hayran bırakır! ingilizce, "the marathon family" olarak da aranabilir.
bir taraftan çok eğlenceli bir neşeli günler hikayesi. bir taraftan sinema üzerine bir ağıt. şahane oyunculuklar ve ilginç hikaye eski film görsel estetiği ile birleşince kusturica öncesi yugoslav sinemasının boş beleş olmadığını anlıyoruz. yönetmen slobodan sijan, senarist dusan kovacevic. ara ara sıksa da -ki o da sanırım çeviride kaybolan esprilerden kaynaklanıyor- çok hareketli balkanlara veya sırplara özgü bir mizah fırtınası esiyor. konusunu okumak bile filmi izlemeye oturmak için yeterli. öte yandan filmin başındaki yugoslavya kralının 1934'te öldürüldüğünü gösteren newsreel neydi niyeydi? --- spoiler --- film bir taraftan da sessiz filmin ölümü, sesli filmin vahşi doğası ile ilgili. 1934. sesin sinemada kullanılmaya başlaması. ve bunu bir suikast olarak gösteriyor film. sessiz filme bir övgü niteliği var filmin. mezar kazıcı ailenin sessiz film karakterleri gibi oyunculukları, tabutçu ailenin ise ilk sahneden itibaren bağıra çağıra kavga etmeleri, yaşayan en büyük dedenin bir korna ile anlaşması hep bu çatışmayı gösteren mizansenler. oysaki sesli film sessiz filme çok şey borçludur. ancak bunu ödemez ve onu öldürür. ona doğru düzgn bir cenaze töreni hazırlamadan dibine dinamiti vurur. filmin sonunda sesli film ailesinin en genç ve vahşi ferdinin karesinin yakılması da yönetmenin tercihini gösteren bir karedir. --- spoiler --- doğru imajlarla okununca bu okuma da pek mümkün. bu tarzını da sevdim filmin. 3.25/4.00
sinema tarihine geçmeyi belki de her aileden daha çok hakeden maraton ailesinin hikayesini anlatan filmdir. mizahı, ölüm ile iç içeliği, şiddeti, küfürleri, cinselliği ve tabi ki absürdlüğü ile, kısacası her haliyle bir balkan sineması filmidir. o yüzden de çok güzeldir.
