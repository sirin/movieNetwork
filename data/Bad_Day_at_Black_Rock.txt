düzgün giyimli bir adam kuş uçmaz kervan geçmez bir vahşi batı kasabasında trenden iner, hane sayısı 5'i 6'yı geçmeyen kasabanın sakinleri 4 yıldan beri ilk kez kasabada durmaya tenezzül eden trenden inen adama bir bufalo şaşkınlığıyla bakakalırlar. sonra adam bişeyler araştırmaya girişirken kasabalı işkillenir, bir artistleşmedir başlar. şimdi bu, biraz shane'i anımsatan ama klasik intruder/stranger temalı filmin bir western olduğunu yukardaki gibi bir sinopisten anlayabiliyoruz ama işin ilginci bu gayet de western denebilecek film ikinci dünya savaşı sonrasında geçiyor ve yirminci yüzyılı nadiren gören western kronolojisini biraz esnetiyor ama henüz duymamışsanız duymuş olun, inanmadıysanız allah inandırsın buradan felaket bir öykü çıkıyor, sadece öykü mü, resmen bir başyapıt peyda oluyor. (bkz: hüseyin peyda) tabi trenden inen adam spencer tracy, kasabadaki kadrodaysa insanın hırt ambiyanslı bir western çekerken ihtiyacı olacak herkes yani robert ryan, lee marvin ve ernest borgnine, hatta amerikan anadolulusu, dürüst amerikalıyı canlandırma hususunda veteran aktör walter brennan olunca işin rengi değişiyor, insan imdb'deki puanı ne acaba diye meraka düşebiliyor. spencer tracy bir şeyler araştırmaya girişiyor demiştik, zamanında yöreye komako adında bir japon yerleşmiş 40'ların başında. filmden öğreniyoruz ki pearl harbor baskını gerçekleşince amerika'da yaşayan japonlara karşı bir dalga yükseliyor, etraflıca bir mesele olsa gerek ama bizim 6-7 eylül olaylarına benzetilebilir belki, dışardaki bir mülkümüze zarar geldi ve alın madem gibi. derken bu komako pearl harbor baskını sonrasında birden kayıplara karışıyor. o sırada zaten devreye spencer tracy giriyor ve filmi izlemeye başlıyoruz. spencer tracy savaşta yer almış bir kolu sakat bir adam ve janti kılığıyla küçücük kasabada dolaşırken kasabalıları huzursuz ediyor. çünkü küçük yerde en ufak bir olayın sorumlusu bile kaçamaz, metropoldeki gibi acaba nereye kaçtı gibi sorular sorulamaz, kovalamacalar olmaz, sadece düello olur. ve küçük kasabalarda failler bellidir ve bu fail tüm şehri de dize getirdiyse orda omerta vardır. yabancılar istenmez, onlarla konuşulmaz. yönetmen john sturges, misal atom egoyan'ın the sweet hereafter'da aczle yapmaya çalıştığı şeyi yapıyor burda, küçük şehrin muhafazakarlığını, zenofobisini, ketumluğunu 40'lar taşrasında geçen uluslararası bir meselenin içinden anlatıyor. gerçi şerif basiretsiz, telgrafçı satılıkken ve bir yabancıya yardım edecek kimse yokken birden ahlakı hortlayan kasabalının öyküsü denebilir buna ama bu elbette bir kusur sayılmaz, high noon kadar olmasa da eleştirel dozu yüksek bir film bad day at black rock. hem kaliteli bir western, hem cepheden uzak iyi bir ikinci dünya savaşı filmi.
bir tane bile yakın plan yok. spencer tracy tek kollu ve bu garip. "bak ahbap biz bu kasabada yabancılardan hoşlanmayız" filmi. güzel.
geçen gün izlediğim ve izlerken gülmekten yarıldığım supernatural dizisinin 3. sezon 3. bölümü.. sanırsam stargate sg 1 için window of opportunity ve x files için jose chung s from outer space için neyse bu dizi için de bu bölüm öyle.. gerçi daha ilerleyen bölümlerini izlemedim daha, aynı kalite devam ediyor olabilir.
gösterişsiz, sade ama vurucu bir film. gerilimi bu kadar iyi, adım adım yükselten, heyecan verici az sayıdaki filmlerden biri. sean pean'in u-turn filmindeki kasabadan biraz daha iyice bir kasaba bu. en azından kötüler belli.
bu filmde spencer tracy oynadığı john j. macreedy karakteriyle cannes film festivalinde en iyi aktör ödülünü kazanmıştır.*
çok kısa süren bir film olmasına rağmen güzel bir çalışma çıkmış ortaya. özellikle filmin açılışındaki trenin çekimlerini çok beğendim.
