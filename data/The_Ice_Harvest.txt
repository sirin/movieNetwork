john cusack, billy bob thornton, connie nielsen'ın başrollerini paylaştığı film.
bu filme sadece komedi demek biraz eksik olur sanırsam. daha çok kara mizah demeliyiz. her ne kadar posterlerinde john cusack ve billy bob thornton boy gösterse de filmi daha çok john cusack sırtlıyor ve filmdeki hikaye daha çok john cusack'in oynadığı karakter olan charlie'nin hikayesi. billy bob thornton daha az gözükmekte film boyunca ama özellikle filmin ortalarına doğru bir sahnedeki performansıyla adamı dakikalarca gülme krizlerine sokuyor. the ice harvest charlie (john cusack) ve vic (billy bob thornton) patronlarından 2 milyon 167 bin dolar (yamulmuyorsam) çaldıktan sonraki noel akşamı ve gecesini anlatıyor. çoğu zaman insanı kopartan sahnelere sahip olan film aynı zamanda gerilim öğeleri de barındırmakta. hikayesi yüzeysel bir komedi filminden öte olarak seyirciyi meraklandırmakta ve iyi saklanmış sürprizler barındırmakta. spoiler vermeden özet geçmek gerekirse beni uzun zamandan beri en çok güldüren film oldu ve bunun yanında sıkmayan bir hikaye sundu. beklentilerimin çok üstünde çıkmasıyla beraber sadece billy bob thornton'ın golf sopası performansı ve oliver platt'in sarhoş rolü için bile görmeye değer. aynı zamanda (bkz: as wichita falls so falls wichita falls)
başındaki "a harold ramis film" yazısını kaçırdıysanız baştan sona coenlerin işi diye seyredeceğiniz bir film. ek olarak sürekli karlı dış mekanlarda geçen ve bol cinayetli sahneleri gördükçe fargo'yu seyreder gibi oluyorsunuz. seyirciyi gayet iyi kavrayan, sıkıcılıktan uzak, ideal bir suç/komedi filmi.
(bkz: kara komedi)
