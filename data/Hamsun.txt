hayatımda okudugum en iyi kitabın yani açlık'ın ve dünya nimetleri'nin norveçli yazarı. onbir yıl sonra gelen edit: baktım da, herkes "açlık romanını okurken daha bi yiyesim geldi buzdolabına saldırdım" minvalinde yorumlar yapmış. şaşırdım. ben açlık'ı okurken daha çok kusma ve öğürme isteği oluşuyordu. çünkü iştah açmanın yakınından bile geçmiyordu burada anlatılanlar. onca entryde kimse bahsetmemiş, ben anlatayım: ---spoiler--- kitabın kahramanı çoğu zaman aç gezen, parasızlık dibe vurunca kaldığı bir göz odadan da atılan, geçim kaynağı yazdığı makaleler olan bir genç adamdır. yazı yazacak kağıdı ve kalemi bile zar zor bulmaktadır. o kadar açtır ki, kendi parmağından kendi kanını emerek hayatta kalmaya çalışır. o kadar açtır ki, sokakta bulduğu bir portakal kabuğunu kemirir, ve o kadar açtır ki, cebi para gördüğünde bir lokantada oturup keyifle sipariş ettiği et yemeğini midesi kabul etmez, kusar. kahramanımız okadar açtır ve fakat o kadar idealist ve gururludur ki, bir kasaba girer, (olmayan) köpekleri için birkaç kemik rica eder ve bir kuytuda o kemikleri kemirerek karnını doyurmaya çalışır. o kadar gururludur ki, aşık olduğu kızın karşısında bu sefaletinden utanır, tükürüğüyle pantolonunu ıslatıp rengi solmamış gibi göstermeye çalışır. açlık sınırının da ötesinde dolanmakta olduğu için, en sonunda canına tak eder, bir geminin mürettebatına yazılarak idealist yazar hayallerine veda eder... ---spoiler---
ikinci dünya savaşı'nda hitler'le görüşmeye giden, bu yüzden ülkesinde nazi olmakla suçlanan, nazi olup olmadığı halen muğlak yazar.
yazarin ne kadar iyi yazdigini okuyanda hem fiziksel hem de psikolojik etkiler dogurmasina bagli olarak olcen bir kriter olsaydi kuskusuz knut hamsun bu listenin en tepesine konurdu.. aclik'i yazarak okuyan insanin, ne kadar tok olursa olsun, mide kazintilariyla mutfaga kosmasina sebebiyet verebilen baska biri var midir acaba..
vaktiyle hans christian andersen ile istanbul'a yaptiklari geziye dair de 'istanbul'da iki iskandinav seyyah' isimli bir kitabi da bulunan, okunasi norvecli yazar kisisi. (bkz: henrik ibsen)
norvecliler bu amcayi bir hareketinden dolayi (sanirim norvecle ilgili bir aciklamasindan dolayi) butun kitaplarini bahcesine atarak protesto etmistir.
açlık ve göçebe’nin yazarı knut hamsun, 1899’da istanbul’u gezer ve gördükleri yüzünden kafayı yer. yıllardır ‘zalim sultan’ın hristiyan çocuklarını akşam yemeğinde afiyetle yediğini okuyan yazar, gördüğü cennet manzaralarıyla büyülenir.
ilerlemiş bir yaşta naziler’e verdiği desteğin ancak bir tür delilik olabileceği gerekçesiyle evine kapatılmış, ardından bir psikiyatri kliniğine yatırılmış. üstelik, 1920 nobel edebiyat ödülü’ne karşın.
uzun zamanlar 1888de osloda dogmu$, 19 $ubat 1952de olmu$tur diye bildiğim üstün yazar.. amma velakin doğum tarihi 4 ağustos 1859'muş.. çevreye verdiğimiz yanlış bilgilerden ötürü özür dileriz..
doğduğu gece norveç edebiyatının kralı henrik ibsenin kabuslarına giren yazar. o gece ibsen rüyasında dişlerinin döküldüğünü görür.çünkü o saat,kendi tahtını sarsmaya aday knut hamsun annesinin rahminden dünyaya büyük ve önüne geçilemez bir açlıkla düşüvermiştir.
tasvir ettigi güclü iskandinav kadini saygi ve hayranlik uyandirmis, daglarda gecen öykülerin arasina serpistirilmis sehir gezilerindeki norvec sehri bergen bir gün mutlaka gidilecek sehirler listesine eklenmistir.
thomas bernhard'ın ses taklitçisi'ndeki kıpkısa -fakat yumruk gibi- ilk öykünün adıdır, "hamsun". çok başka bir yerden, bir ihtiyar yurdu çalışanının gözünden bakar, norveç'in en önemli yazarı knut hamsun'a.
nobel edebiyat odullu norvecli yazar. en cok bilenen eserleri aclik, ucari ve gocebedir. 1859 yilinda dogan hamsun, cok uzun bir yasam surmus ve 93 yasinda olmustur. hitler ordularinin norvec'e girisinde kendisini desteklemistir. ancak bunun yalnizca ideolojik bir tercih olmadigini "aclik" romanini okuyan insanlar rahatlikla anlayabilir. gencliginde bir kaybeden oldugu zamanlar abdye gitmis, soforlukten tarim isciligine kadar bircok iste calismistir. 30'lu yaslarinda marie hamsunla evlenmistir.
okunduğu zaman çağının ötesine gecmiş bir yazar olduğunu hissettirebilen büyük norveçli. victoria adlı romanından aşk hakkında bir cümle sizi kendine doğru çekecektir. "birisi aşkın ne olduğunu sorarsa aşk, güllerin arasında esip kesilen bir rüzgardır sadece. ama bazen de ömür boyu süren, ölüme kadar devam eden, koparılması imkansız bir mühür mumudur aşk. tanrı aşkı çeşit çeşit yarattı; aşkın devam ettiğini veya sona erdiğini gördü."
franz kafkanın pek sevdiği bir yazardır bu; öyleyse biz niye sevmeyelim, saymayalım?
norvecli bir arkadasimin beni son kez gordugunde kendisini hatırlamam icin bana anı olarak en ünlü eseri aclik kitabını verdigi nobel odullu yazar; kitabı aldıgımda "bu yazar kim ola ki?!" diye sormama ragmen cok sonra bu hediyenin degerini anlayacaktim. cem yayinevinden de cıkmıs olan aclik kesinlikle tavsiye olunur
victoria isminde acıklı -ve çok güzel- bir aşk öyküsünün yazarıdır. okurken çok ağlamıştım açıkçası, ama benim ruh halimden de kaynaklanıyor olabilir. dili yalın ve anlatımı çocuksu gelmişti, beğenilmişti tarafımdan.
roman uzunluğunda şiirler yazar diyebiliriz kendisi için.."göçebe" en güzel olanıdır kanımca..etkiler insanı,yalnızlığını azaltır,garip bi mutluluk bile verir..okumakta fayda var...
tüm dünyada ve özellikle kendi ülkesi norveç'te, bugün bile sadece edebiyatçı kimliği ile değil dünya görüşü ve politik eğilimleri ile de en çok tartışılan yazarlardan biridir knut hamsun. açlık, düğüm, göçebe, dünya nimeti gibi muhteşem romanlar yazmasına ve o dönemde övgüye boğulmasına ve hatta 1920 yılında alıdığı nobel edebiyat ödülüne rağmen, nazilerle işbirliği yapması edebiyatçı olarak kazandığı saygınlığa büyük gölge düşürmüştür. bu yüzden yazarlığından çok, ömrünün son çeyreğinde nazi rejimine gösterdiği sempati ve 1920'de aldığı nobel edebiyat ödülünü ünlü nazi propaganda bakanı joseph goebbels'e ithaf etmesi ile hatırlanır. norveç'te caddelere, parklara henrik ibsen ya da bjornstjerne bjornson gibi diğer ünlü norveçli edebiyatçıların adları verilip anıtları dikilirken hamsun bu onurdan yoksun bırakılır. walter baumgarten'ın poezinin bolşevizme karşı mücadelesi adlı yazısında hamsun'a verilen nobel ödülünün iç yüzü ve nazi rejimi ile ilişkisi oldukça ayrınıtılı bir şekilde verilir. bu metinde ve hamsun'un hayatını ele alan diğer metinlerde, hamsun'un nazi rejimine ve faşizmin dünya görüşüne duyduğu yakınlık, ideolojik olmaktan çok çağdaş batı kültürünü temsil eden ülkelere duyduğu tepkinin sonucunda şekillenmiş bir milliyetçilik olarak nitelenmiştir. ne olursa olsun, yazarlık kariyerinin başında açlık romanında anlattığı karaktere benzer günler geçirirken bile, kimseninkine benzemeyen, tamamen farklı bir yazma biçimi denemeyi kafaya koyan hamsun'un, ayrıksılığının edebiyattan farklı konularda, yanlış politik tercihleri yüzünden oluşması edebiyat dünyası adına büyük kayıptır.
neo-paganizm'in 20. yüzyıldaki en güçlü kalemlerinden sayılan norveçli yazar.
dibe vurmuş bir insanın ruh halini en olmadık şekilde betimleyebilmiş üstad. *
bir romanı bitirmeden hakkında söz söylenemeyeceğini öğretmiş yazardır. " göçebe" yi okumaya başladım, bir düş kırıklığı, bir yavanlık... kitap hakkında demediğim kalmadı. yarısından sonra ise hayran olmuştum ustalığa ve yalınlığa. knut hamsun dan belki öğretmeyi hiç hedeflemediği bir şeyi böylece öğrenmiştim.
açlık- sult adlı herhangi bir sıfatla tanımlanması zor eserin nobel ödüllü yazarı. böyle bir yazı ustalığının gösterildiği pek az kitap vardır heralde. son derece sıkıntı verici bir konuyu delilik noktasından yakalamak ve onu büyük bir yetenekle sürükler hale getirmek her yazarın başarabileceği bir şey değildir. maksim gorki tarafından "avrupa'nın en büyük sanatçısı" olarak tanımlanması tesadüf değildir. bunun yanında nazi sempatizanlığı ve ülkesinin alman tehdidi altında olduğu bir dönemde almanya'yı desteklemesi sanat camiası tarafından dışlanmasına neden olmuş. ancak pek çok sanatçı da hamsun'un bu sempatizanlığının sebebini çağdaş batı uygarlığını temsil eden ülkelere karşı duyduğu tepkiden kaynaklandığını ileri sürmüşlerdir. bu faşizan tavrı ise bir yazar olarak dehasına gölge düşürmüyor.
açlık romanı ile 1920'de nobel edebiyat ödülü'nü alan norveçli sanatçı.
http://www.cemaat.com/?q=node/2806
bulunması zor bir çok kitabını timaş yayınlarının basmaya başladığı muhteşem yazar
açlık romanını bizzat aç kalarak,açlık sayıklamaları içinde,kopenhag'a giden bir vapurun küpestesinde yazmaya baslayan nobel ödüllü norveçli yazar.maksimum doyumu alabilmek için illa da behçet necatigil çevirisi.
açlık romanı kesinlikle okunması gereken yazar..öyle bir açlık betimlemesi vardır ki açlığı bütün bünyenizde hissettirir..okurken sürekli midenize bıçak saplanır,gözleriniz dolar..bir insanın açlığı bu kadar iyi betimleyebilmesi için bunu yaşamış olması gerektiği kanısındayım.gerçekten çok başarılı bir roman..
göçebe nin nobel ödüllü yazarı olarak yer etti hafızamda. 'bir tutuklu atlı arabada dar ağacına götürülmektedir, oturduğu tahtanın çivisi bir yerine batarsa hafif yana çekilir. evet şimdi daha rahattır…' bu ifadesinde kısaca hayatı bulmuştum. ölümün kaçınılmazlığı karşısında sonsuz rahatlık telaşımız... bazı yazarlar vardır kastlarını yüzlerce sayfaya yayarlar. okursunuz, okursunuz ve en nihayetinde 'adam harbi yazmış be' dersiniz. hamsun kısa cümleciklerle vurup geçen bir yazar. pat diye önünüzde yukarıdaki gibi bir örnek! sonra geri kalanı okumasanız ne çıkar!
(bkz: istanbul'da iki iskandinav seyyah)
ikinci dünya savaşı'nın sonunda, almanları överek onlarla açıkça işbirliği yapması nedeniyle ihanetle suçlandı. ancak yaşlılığı dolayısıyla suçlamalar sukut etti. bununla birlikte yine de yargılandı ve 'nazi rejiminden yararlanmış' olmakla suçlanarak 65.000 dolar para cezasına mahkum edildi.
tanrı zeus'a inanan insan tanrı hamsun'a da inanmalı. "derken bir iki güzel tümce uç verdi içimde." uç vermek fiilini cümle içinde daha güzel kullanan çocuk buraya gelsin.
insanın anlaşılmazlığını, yaşadığı çelişkileri ve doğasında olan kararsızlığını en güzel şekilde anlatan; eserlerinde karmaşıklığın aslında basitlikte gizli olduğunu gözler önüne seren; başkalarının sayfalarca yazı yazarak anlatamadığı duyguları bazen tek bir satırda en iyi şekilde ortaya koyabilen; insan doğasına en objektif şekilde yaklaşmayı başabilen; aşkı yargılayıcı unsurlardan arındırarak ele alabilen; yalnızlığı en yalın ve sert haliyle ifade edebilen dahi yazar. bana kalırsa gelmiş geçmiş en büyük yazar.
1884 yılında amerika'da iken kendisine çok hızlı ilerleyen bir verem teşhisi koyulmuş ve fazla ömrü kalmadığı söylenmiş. birkaç ay sonra kendi ülkesinde, kristiania'da* ölmek istediği için gemiye binmiş ve doktorların da anlayamadığı çok enteresan bir şekilde bu deniz yolculuğu sırasında iyileşmiş. ölüm tarihi ise bundan tam 68 yıl sonrası yani 1952'dir.
tam dibe vurdugum yillarda, dibe vurmamda buyuk yardimlari olan bi sahsin beni tanistirip zorla kitabini okuttugu bir yazardir. iki kez okudugum tek kitabin sahibidir. (bkz: aclik)
gençlik yıllarında çok ciddi manada parasız kalmış ve açlık çekmiş olağanüstü yazar. belki de aç bir insanın duygularını o kadar gerçek aktarabilmesinin nedeni bu olabilir. ama bana göre en büyük başarısı, hayatı şaşırtıcı incelikteki detaylar kullanarak anlatırken insanı sıkıntıdan boğacak gereksiz hantallıklara ve laf kalabalığına hiç prim vermemesidir. toprak yeşerince yi okumak bunu görmek için yeterlidir. minyatürü yapılmış bir hayat düşünün. her şeyin ufaldığını, maketler haline geldiğini, gelmiş geçmiş tüm düşüncelerinizin, tüm duygularınızın, hatta sizin unuttuklarınızın ya da üstünde durmadıklarınızın bile birisi tarafından özetlenip önünüze konduğunu düşünün. yaşamı bir adamın, bir kadının, bir çocuğun gözünden bu kadar basit cümlelerle hatta bazen tek bir cümle ile anlatmak herkesin harcı olamaz.
look back on happiness romanini "i have gone to the forest" cumlesi ile acmayi uygun gormus olan yazar. bazilarinizin - onlar kendilerini biliyorlar - uzak durmasinda fayda var. (bkz: oyle boyle degil)
yazım tarzıyla, etkili ve derinlemesine bir anlatım için sayfalarca süren betimlemelere, tahlillere gerek olmadığını göstermiştir. olaylar üzerinde fazla durmayıp, bunların etkilerini, karakterlerinin yaşamlarındaki değişimi diğer yazarlardan daha çarpıcı şekilde dile getirebilmesi onu bu kadar çekici kılıyor belki de. ''isak belki daha yarım mil gitmemişti, çiftlikten ayrılalı ancak bir saat olmuştu. inger, on dakika içinde çocuğu doğurdu ve boğup öldürdü...'' (bkz: markens gröde)
bukowski der ki dünyanın en böyyük yazarı. mutad bir hayata hasrettendir. bence ishaka özenmiş.
norveçli olmasından dolayı isminin nasıl okunduğunu bilemediğimiz yazar. sahi, norveçliler nece konuşuyorlar ki? bir de bu bu adamın adı nasıl okunuyor, 10 yıldır merak ediyorum. sonradan not: maşallah, 93 yıl yaşamış kendisi.
eserlerinde bireyin iç dünyasını anlatır. tasvirlere fazlasıyla yer verir. eserlerinde, kendi hayatının, yetiştiği çevrelerin derin izleri görülür.
güzel ama pek bilinmeyen bir baska kitabi icin: (bkz: dügüm)
1859-1952 yılları arasında yaşamış norveçli varoluşçu özellikler barındıran efsane yazar. nordland’da ona göz açtırmayan dindar bir amcanın baskısı altında geçirdiği zor bir çocukluktan sonra, 15 yaşındayken evden kaçmıştır. her türlü işe girip çıkarak, en iğrenç koşullarda çalışarak norveç’i baştan sona dolaşmıştır. daha sonra parasızlığın ve maceraperestliğin etkisi ile amerika’ya göçtü ancak o dönemki amerikanın da pek iç acıcı olmaması nedeniyle oldukça yoksul bir hayat sürdü. o sırada okumaya çok meraklıydı eline ne geçerse okudu. özellikle fyodor mihailoviç dostoyevski ve friedrich nietzsche ’den etkilenen hamsun, insanların psikolojik tahlilleri ile dostoyevski’yi andırmaktadır. avrupa’ya döndükten sonra kopenhag’a yerleşti ve eserlerinin büyük bir kısmını orada meydana getirdi. yaşamın insanları getirdiği pathetic durumu, insan ruhunun en ince noktalarını, insanın bilinçaltındaki fırtınaları çarpıcı, dokunaklı ve gerçekçi olarak yansıttı. özellikle rind meşrep, toplumdan kopuk, tüm baskılardan sıyrılmış yalnız adamların yaşamını yüceltti. roman ve hikayelerinde kendi yaşamından alıntılar ve izler sezilmektedir. zaten bu kadar dokunaklı eserler vermek için bunların büyük bölümünü yaşamak gerekir herhalde. roman kahramanları genelde fakir bir balıkçı, gariban bir köylü, bir dilenci, başıboş bir serseri, ya da hayat ve toplum tarafından dışlanmış bir entelektüeldir. hamsun bu kahramanları o kadar özgün o kadar derin anlatır ki, o kahramanların nabzı sanki sizin kalbinizde atar. özellikle sult yani açlık romanını okuyupta bir iki damla da olsun gözyaşı dökmeyecek bir insan yoktur herhalde. ne kadar duygusuz umursamaz olsa da...
açlık'ı yazarken kitabın ismini kendi sefaletinden çıkarmıştır; romanı götürdüğü politiken gazetesi yazı işleri müdürü bu yazarla karşılaşmasının trajedisini yıllar sonra şöyle anlattı: “ondan daha düşkün bir başka insan pek az görmüşümdür. düşkünlüğü elbisesinin yırtık pırtık oluşundan ötürü değildi yalnız. ya o yüzü! çok uzundu müsvedde, kendisine geri veriyordum ki birdenbire kelebek gözlüğü gerisinde gözlerini, gözlerindeki ifadeyi gördüm. geri çeviremezdim, hiçbir şey diyemedim…” http://www.radikal.com.tr/…10.03.2011&categoryid=40
doğduğunda knut pedersen, ilk yazılarında knut hamsund, sonraki yazılarında ve öldüğünde ise knut hamsun adlarıyla anılan yazar. nobel ödüllü yazar, yazılarını bir süre knut hamsund imzası ile yayınlatır. bir gün, matbaada yapılan bir yanlışlık sonrası yazısı, knut hamsun imzasıyla basılır. o günden bugüne üstat bu isimle anılır.
kitap okumaktan beni tiksindirmiş yazar. öyle ki onun kitabını yarıda bıraktıktan sonra başka kitaba başlayamadım. bunalıyorum resmen. açlık romanında çizdiği yaşam şekli ve standartlarıyla okuyucuyu fazlasıyla zorlayan bıktıran yazar.
açlık romanında insani duyguları bu kadar iyi betimleyebilmiş, çeresizliğin verdiği histeriyi direk okuyucuya hissettirebilen ve durumu içinde yaşatabilen yazar.
pek talihli bir yazardır, zira türkçedeki kitaplarının pek çoğu usta şair behçet necatigil'in güzelim çevirisiyle yayımlanmıştır.
bir bakımdan da pek talihsiz bir yazardır. o güzelim romanlara ve muhteşem ötesi şiirsel behçet necatigil çevirilerine karşın pek okunmamıştır ülkemizde...
ismini ilk duyduğumda her nedense çinli sandığım bir yazar. hele hele "açlık" adında bir romanı olduğunu öğrenince, eh açlık gibi şeyler hep "doğuya ait" şeyler olduğu için, bu romanın asya'da geçen bir felaketi anlattığını sanmıştım. ama durum hiç de öyle değilmiş. insan o romanı okurken bazen çok acıkıyor, bazen de romanın "gerçek tadını" almak için biraz aç bırakıyor kendini. karnınız gurladıkça romanın anlam evrenine daha iyi giriyorsunuz.
göçebe adlı eserini, her yalnız insanın, yalnızlığı sevenin ve yalnızlığa yeni adım atmış her insanın okuması gerekir. kitaptan küçük bir alıntı. "işte ormanlara gittim. bir şeye mi kırılmıştım, insanların kötülüğü pek mi üzmüştü beni? hayır! ama ormanlar bana gelmiyorsa ben onlara gitmeliyim. evet, öyle!"
açlık romanını okurken, yemek yemeye utandığım olaganüstü gerçekçi ve insanın içine oturan cümleler kuran yazar. ha tabi behçet necatigil in çevirmiş olmasınında katkısı büyüktür zannımca.
açlık romanını okurken nedense daha çok bi acıktığım sürekli bi şeyler yediğim kitabın yazarıdır.
harp zamanı, insanlar savaştan başka birşey düşünmezken, o yine de doğaya döndü yüzünü, doğada didinen çiftçilerin bize küçük gelen devasa mutluluklarını anlattı. bizim dertlerimiz, tasalarımız çok büyüktür her zaman. mutluluk ise ulaşılamazdır bize göre. dünya nimeti adlı kitabından bir alıntı: "nice yüzyıllardır ataları buğday ekiyorlardı. yumuşak, rüzgarsız bir akşam vakti huşu içinde yapılan bir işti bu; en uygunu mümkünse belli belirsiz serpiştiren, incecikten bir yağmur altında yapılmalıydı; hele yaban kazlarının gökyüzünden geçtikleri sırada! patates yeni bir üründü; onda sırlı bir taraf, dini bir taraf yoktu. toprağa dikilmesini, kahve gibi yabancı diyarlardan gelen bu patateslerin; bu güzel bu mükemmel ama şalgam soyundan olan bu besin maddesinin toprağa konmasını kadınlar ve çocuklar seyredebilirlerdi. buğdaysa ekmek demekti; buğday ve buğdaysızlık, hayat ve ölüm demekti. ısak, başı açık ve isa adına tarlada yürüyor, buğdayını ekiyordu; elleri olan bir ağaç kütüğü gibiydi, ama ruhuyla bir çocuk. tohumu her serpişinde olanca kollayışını kullanıyor, gönlünde bir hoşnutluk, bir kulluk hissediyordu. işte, şimdi buğday filizlenecek, çok taneli başaklar haline gelecektir; dünyanın her yerinde buğday ekilirken bu böyle olur. doğu'da, amerika'da, gudbradstal'de... ah, şu dünya ne kadar büyüktü; ısak'ın tohum ektiği şu minicik tarla ise herşeyin merkezi oluyordu. elinden buğday yelpazeleri açılıyordu. bulutlu ve uygundu gökyüzü; incecik, toz gibi bir yağmur yağacağa benziyordu."
türkçe'de olmayan birçok eseri bulunmaktadır. tiyatro eserleri dışındaki bu eserlerinin çoğu şöyledir: ny jord (ing. shallow soil) svermere (ing. dreamers) ringen sluttet (ing. the ring is closed) børn av tiden (ing. children of the age) segelfoss by (ing. segelfoss town) august (ing. august) livets spil (ing. the game of life) ved rigets port (ing. at the gate of the kingdom) den sidste glæde (ing. the last joy) konerne ved vandposten (ing. the women at the pump) men livet lever (ing. the road leads on) paa gjengrodde stier (ing. on overgrown paths) bunların türkçe'ye çevrilmesi için artık bir behçet necatigil maalesef ki yok. hatta bu eserlerin bir kısmı ingilizce'de de yoktur: redaktør lynge siesta aftenrøde. slutningspil munken vendt. brigantines saga i kratskog stridende liv. skildringer fra vesten og østen sproget i fare hatta bu yukarıda ingilizcesi bulunanlardan bazılarının baskısı da yoktur. işte böyle hamsun'um. thomas glahn'dan knud pedersen'e doğru olgunlaşan bir tanecik yazarım. böyle mi gözden yiteceksin bilemiyorum ama, norveçli yetkililer bunun için bir şey yapmalıdır. yapıyorlar da aslında, gylendal sanırım yayınevinin adı, 2008 yılında knut hamsun samlede verker adı altında 3 koleksiyonluk bir seride toplu eserlerini basmıştır. vaktiyle param yoktu alamadım. ama oslo üniversitesi kütüphanesinde hemen hepsinin anadilindeki eski baskılarını kopyaladım. iş bunları çevirmeye gelince, kafam copyright ve kaynaklar konusunda rahatken, gelgelelim norveççem zayıf, ingilizcesi olmayanı nasıl çevireceğim ve de ben behçet necatigil gibi muhteşem bir şair de değilim. ama denersem herhalde ölmem. bunu edvarda için deneyeceğim. çünkü ringen sluttet. hatta çağımızda düşünürsek bir yayınevine de ihtiyaç yok, hele de public domain eserlerde. bir blogda da gayet yayınlanır diye düşünüyorum.
charles bukowski bu elemandan nasıl etkilendiğini, "kahramanın yokluğu" adlı kitabında şöyle anlatmıştır: "... gelişen ve genişleyen bir adam olarak knut hamsun'un eserleri geliyor aklıma. ilk kitabı açlık en ilginci olsa da, sonra yazdığı kitaplara daha büyük hayranlık uyandırır, çünkü gelişimi hissedebilirsin; beyaz havayı, vadileri, kadınları, acıyı, mizahı ve samimiyeti. ikinci bir knut hamsun olacağımı sanmam, fazlasıyla tembelim; öğleden sonraları evde aylaklık edip tavana bakmayı ya da sakalımı sıvazlamayı severim..." bukowski'nin tüm kitaplarını okumuş ve hayran kalmış biriyseniz ve "ne okusam lan şimdi ben?" gibi bir durumun içindeyseniz knut hamsun'u okumaya başlamak sizin için bir seçenek olabilir.
kendisi charles bukowski'yi etkilediği gibi, john fante'ye de ilham olmuştur. açlık'taki üslup ve karakter ile bandini öyküleri arasındaki yakınlık hemen göze çarpıyor.
tam tamına 60 yıl önce bugün aramızdan ayrılan norveçli yazar. öyle bir yazardı ki bir an kendinizi yazdıklarına kaptırdığınızda oslo'da karl johans caddesinde, oslo üniversitesi'nin bahçesinde kimbilir belki de kraliyet sarayının arka bahçesinde hissedebilirdiniz bedeninizi.
oraokuldayken bir gazetenin dağıttığı (yamulmuyosam sabah) açlık isimli romanını yazın evde bulup okuduğum yazar. o zaman böyle sürekli kitap alabileceğimiz dükkanlardan mahrumduk, internetten satış filan da yok. halk kütüphanesinden alırdık romanları. yazların çok sıcak geçtiği memlekette kütüphaneye gitmeye üşendiğim için üç kez okumuştum. böyle de bi anımdır.
açlık adlı kitabını yaşayarak yazmış olan yazar. kaybedeniz biz, sefiliz diye yeraltı edebiyatı yapan onlarca süprüntünün anasını bile sikebilecek tarzda sefalet yaşayan bir adam. ayrıca yaşadığı dönemde sultan abdulhamid ile röportaj bile gerçekleştirmiş olan insan. ayrıca seviyoruz.
şurda güzelce özet geçilmiş kendisi: http://hamsunsenteret.no/en/knut-hamsun "today hamsun is read as one of the most talented writers from the end of the 19th century. his sensitive portrayals of love, his vitality and irony, his satirical critique of civilisation and humoristic descriptions of everyday life, and his enthralling way with words have drawn readers from all over the world."
galatasaray başkanı sayın ünal aysal'ın da hayranlık duyduğu büyük yazar.
utanıp sıkılmasam "en büyük hamsun başka büyük yok" diyeceğim. insanların dışarıdan görünen yaşamını dümdüz bir şekilde anlatırken, bir anda öyle büyük, öyle kederli, ama yine de arkasındaki ince, sinsi gülümsemeyi her an hissedebildiğiniz öyle cümleler kuruyor ki, amatör olarak uğraştığım yazıyı hayatım boyunca bırakmak gibi düşünceler içinde kalıyorum. "knut hamsun yazmışken ben neden üzerine bir şeyler yazayım" diyorum. bildiğim bütün büyük varoluşçu yazar ve filozofların dünyaya atılmış olmakla, bir varlık inşa etmekle ilgili söylediklerini, varlıkların sonundan, yani yaşlılıktan anlatışına bir bakın: "insan yaşlandı mı hayatı paylaşmaktan el çeker, artık yalnız anılarla beslenir. gönderilmiş mektuplara benzeriz: görevimiz bitmiştir, yollandığımız adrese gelmişizdir. üzerimizde yazan şeylerle ister sevinç, ister keder yaratalım, istersek hiçbir etki bırakmamış olalım, böyledir bu."
şerefsizin önde gidenidir. öyle ki, neredeyse "edebiyat" akımını bitirmiş, söyleyecek söz bırakmamış, "insan ilişkileri denen yalanlar yumağının içine sıçayım" demiş, ve bizim hepimizin yüzüne kocaman bir tokat atmıştır. gece gece ağza sıçandır. buyrun: "önlerinden geçtiğim yerleri tanıyorum; ağaçlar, taşlar eski yalnızlıkları içinde; ayaklarımın altında yapraklar hışırdıyor. monoton esiş, tanıdık ağaçlar ve taşlar beni aşıyor; garip bir şükran duygusuyla doluyorum; her şey benimle dost oluyor, kaynaşıyor, hepsini seviyorum. oracığa oturmuş, kendi işlerimi düşünürken yerden kuru bir dal kaldırıyor, elimde tutuyor, seyrediyorum. dal çürümüş enikonu, kabuğun zavallılığı bana çok dokunuyor, kalbimden bir merhamet dalgası geçiyor. kalkıp giderken fırlatıp atmıyorum dalı; eğilip yere bırakıyor, doğruluyor, ondan hoşlanıyorum, onu oracıkta bırakıp ayrılmadan yaşlı gözlerle son defa bakıyorum." knut hamsun - pan sf.44. diyecek bir şey bırakmamışsın; ey âli yazar.
edebiyat tarihinin en önemli yazarlarından biri, birçok iyi yazarın ilham kaynağı ve "öncüsü". bilinç akışı ve iç monolog tekniklerini kullanarak edebiyatla insanı, edebiyatla psikolojiyi/psikiyatriyi (her ne kadar sevmese de psikiyatristleri), okuyucuyla kitabı ve karakterleri bir adım daha yaklaştırmıştır. bu yüzden okunan her kitabı sırasında kitapla fazla içli dışlı olmak, son bulan her kitabının ardından da, o kitabı başucunda tutmaya devam etmek olasıdır. yapılan psikiyatrik testlerde zeka zayıflığı ortaya çıkmıştır; fakat yazdıklarını okudukça şahsen düşündürür, "bu adamda düşük zeka seviyesi varsa, ben baya bir gerizekalı olmalıyım".
açlık* romanında yarattığı karakter öyle naif, kırılgan, onurlu ve şiirsel ki, yaşadığı hayal kırıklıkları, açlığından ileri gelen fiziksel tepkimelerin zihninde yaptığı şiirsel tekrarlar, bu tepkimelere rağmen gururunu ve bunu takiben onurunu kıracak, kendisini istemediği bir hale sokacak herhangi bir aşırma ya da doğrudan hırsızlıktan kaçınması; onun bu hallerine duyarsız insanlar, muhatapları.. işte bütün bunlarla yediğim lokmaları, okuduğum süre zarfında boğazıma dizen bir dile ve öngörüye sahip yazar. bunda, muhakkak, çevirmenin de etkisi var elbette, ama salt yazı her haliyle iyi olurdu, sanırım. yine de, bütün bu naifliği içinde barındıran bir insanın, nazilere destek çıkmasını neye bağlamalıyız, anlayabilmiş olamadığım konu. bir kez daha boğazımda bırakıyor, hem yediğimi, hem kitabı sevmemi.
