1984 tarihli stuart rosenberg filmi, mickey rourke, daryl hannah, eric roberts, geraldine page oynar.
stuart rosenberg'ün filmi italyan erkekleri arasındaki raconu gitgide seksenler için gülünç bir geyliğe vardırmış olsa da iyi bir mafya filmi. evvela oyunculukları sonrasında güzel diyalogları ile göze batıyor. imdb'nin quote bölümlerine baktım aradıklarımı bulamadım, filme bir daha bakıp da çıkarasım yok ama aklıma takılmış çok güzel diyaloglar vardı filmde. eric roberts mickey rourke'un uslanmaz, işe yaramaz arkadaşını oynuyor filmde. durmadan projeler üretiyor, hayalci, bu işte iyi para varcı bir insan kendisi. mickey rourke ise her seferinde biraz acıdığından biraz da kendisini yalnız bırakmak istemediğinden hep takılıyor peşine. bottle rocket'daki gibi filan yani. velhasıl bir sahnede rourke'un kız arkadaşı, wasp daryl hannah "when are you going to outgrow him?", yani bu herifi ne zaman üstünden atacaksın diyor, nüanslı bir çeviri değil tabii. rourke şöyle bir durup bakıyor ve diyor ki, bebeğim, wasps might outgrow people, we italians only outgrow clothes! yani wasp'ler insanları üzerinden atar, biz italyanlar sadece kıyafetleri üstümüzden atarız. başka bir sahnede eric roberts hastanedeki babasıyla başarı üzerine konuşuyor. babası roberts'ın bir kuzeninden başarılı diye bahsediyor, roberts "neresi başarılı onun?" diye sinirleniyor. "araba alıp satıyor, yılda şu kadar para kazanıyor" diyor babası, "o da başarı mı?" diyor roberts. "e peki sen ne yaptın hayatta? nedir sence başarı?" diye soruyor babası. parayı nasıl harcayacağını bilmektir başarı diyor roberts, cebimde belki para yok, ama bugüne kadar hiçbir gece klubünde şampanyadan azına tamah etmedim; ve frank sinatra'nın son konserini gördüm, hem de tonny bennett'ın iki sıra arkasında oturarak, işte başarı budur. bu iki ayrı karakteri bu sahnelerle özetleyebiliyoruz. eric roberts belki bir nebze abartılı oynuyor, bu da özellikle final sahnelerini kitsch seviyesine vardırır gibi oluyor. belki italo-amerikan olmadığı için italo-amerikanlığını ispatlama derdinde bir oyun sergiliyor. aslında garip bir durum, roberts'ın oynadığı tarzda karakterler sadece italo amerikan karakterler olmuyor mu? mean streets'deki johnny boy gibi (deniro'nun oynadığı). rourke'un sevgilisine rest çektiği bir sahne de var filmde. kız arkadaşı ne zaman değişeceksin diye sorduğunda, belki değişmek istemiyorum, o zaman napıcaksın diyor. kız arkadaşı bir tokat aşkediyor, rourke gülümsüyor, "at bakalım tokadını," diyor, "bakalım değişecek miyim?". kız birkaç tokat daha aşkediyor, rourke oralı olmuyor. alakaya çay demleyin, ama en son dün, bir erkeğin bir kadından tokat yediği bir film izledim, yılmaz güney'in "arkadaş"ı. orada solcu güney, arkadaşının burjuva kokonosu karısından bir tokat yiyor finalde, rourke gibi gülümsüyor sonra ve şöyle diyor: "bir gün gelecek, bu tokadın hesabını soracağız!" sonra ceketini omzuna atıp, arkasına bakmadan uzaklaşıyor oradan.
karakterlerin saçları, kıyafetleri ve hatta yürüyüşleri ile 80'li yılları çok iyi anlattığını düşündüğüm film. o dönemin naifliği var adamların suratlarında. ayrıca mickey rourke ve eric roberts size ne oldu beyler? :(
