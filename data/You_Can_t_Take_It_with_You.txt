1938'de en iyi film dalında oscar odulunu alan film.
imdb'de sadece 2773 oy almasina bakilirsa kayip denilebilecek, it's a wonderful life ayarinda bir frank capra klasigi. bizde de cekilmisti gibi kalmis aklimda ama cikaramadim, hadi bi buldurun be. --- spoiler --- klasik bir fakir kiz zengin oglan hikayesi. ama sadece bu kismi klasik. belki biraz da oglan tarafi. baba, klasik zengin, hirsli isadami, anne, sadri alisik'in tabiriyle, kokana. kiz tarafiysa bir deliler evi. hani hepsi biraz pixilated diyeyim, mr. deeds goes to town'i izlemis olanlar icin. 35 yil once bir gun isinden zevk almadigini birden farkedip eve donen ve "her seyi baslatan" buyukbaba, onun oyun yazari kizi, evde kendi cabalariyla havai fisek imal etmekten hoslanan damat, ona yardim eden aile disindan bir adam, buyukbabanin tavsiyesini dinleyip, caninin istedigini yapmak uzere gelen bir diger yabanci, evin hizmetcisi, onun kocasi, iki kiz torun, biri dans meraklisi, onun kocasi, tencere-kapak kanunu geregi o da muzik meraklisi, ekibe ilaveten bir de rus dans hocasi* ve son olarak da sekreter olarak calisan diger torun, ha unutmadan bir de karga. iste hikayemizdeki fakir kiz, bu son torun, zengin oglan da kizin sekreteri olarak calistigi kisi. zengin oglan, ailesini fakir kizin ailesi ile tanistirmaya niyetlenince izleyiciye kah gulmek, kah huzunlenmek, anilara dalmak ve en sonunda illa ki gozyaslarina bogulmak, capra'ya ise mesaj verip, saygi almak kaliyor. --- spoiler --- bu deliler evinin buyukbabasini it's a wonderful life'in kotu adami olarak hatirlayabileceginiz lionel barrymore oynuyor. kiz babasi rolunde yine wonderful life'ta george'un babasi olarak tanidik gelecek samuel s. hinds var. karga da it's a wonderful life'taki karga miydi bilmiyorum ama. zengin delikanliyi capra'nin favori aktorlerinden james stewart, fakir kizi jean arthur oynuyor. capra ustadan, kafanizi isten bes dakika kaldirin da bu yana bakin diye seslenen, bittiginde hayata tozpembe bakmaya sebebiyet veren, bir grup harika insanin elinden ciktigi 200 metreden belli olan, essiz bir yapim. mizikalarimizi cikariyoruz, hadi hep beraber... (bkz: polly wolly doodle)
ing. kefenin cebi yok tamamen bildik plotuna rağmen muhtemelen capra'nın en iyi filmi. çok sayıdaki egzantrik karakteri ve lionel barrymore'un harika performansıyla coşan film, bugün çağan ırmak'ın babam ve oğlum'da bir benzerini çekmeye çalıştığı yine bol karakterli, münir özkul'un baba rolünü oynadığı arzu film ekolünden filmlere büyük oranda ilham vermişe benziyor. öyle ki, kendi yağında kavrulan bir ev ahalisine reislik yapan barrymore'un, evlerini satın alıp yerine fabrika kurmaya çalışan milyonere çektiği tirad yaşar usta'nın ünlü konuşmasına tıpatıp benziyor (bkz: #531649) ve yine barrymore'un yaptığı izm'leri yeren konuşma bu ekoldeki hangi filme konursa konsun zerre yabancılık yaratmayacak kadar "bizden". bu noktalardan hareketle biraz derinlemesine bir çalışmada 30'lar amerikası ve 70'ler türkiyesinde aile, siyaset, ekonomi, ideoloji ve statü gibi konularda bir karşılaştırma yapmanın muhafazakarlıkla ilgili bazı ipuçları vereceğini düşünüyorum. çünkü futbol asla sadece futbol değilse, sinema zaten asla sadece sinema değildir.
moss hart ve george s. kaufmann tarafindan yazilmis bir tiyatro oyunudur bu aslinda.
insanlara, yaparken gerçekten mutlu oldukları işler yapmasını tavsiye eden güzel film. bu iş mızıka çalmak bile olsa.. günümüz insanlarının kesinlikle izlemesi gereken film diye düşünüyorum. karmaşa içerisinde o denli kaybolmuşuz ki, hayattan gerçekten zevk alamaz duruma gelmişiz. ayrıca, parayı mutluluk aracı olarak görmekten ziyade amaç haline getiren insanlarımızın aslında manevi değerlerden ne kadar yoksun olduğunu üstüne basa basa bize gösteren enfes filmdir. rus kolenkhov karekteri için bile defalarca izlenesi.. (bkz: frank capra) (bkz: feel good movie)
en iyi film ve en iyi yönetmen oscarına sahip olan başyapıt. ülkemizde az bilinmesine rağmen bir yenide çevrimi olan yeşilçam klasiği sev kardeşim baya baya ünlüdür. --- spoiler --- sev kardeşim hangi filmdi diyenler için, zengin genç tarık akan/james stewart'ı tavlamaya çalışan fakir kız hülya koçyiğit/jean arthur'un aşk hikayesi; fakir kızımızın dinamit üreten bir akrabaya sahip olması; neşeli ev halkı ve o evi satın almaya çalışan üç kağıtçı adam gibi tiplemeler hatırlatılabilir. --- spoiler ---
yaşar ustalık kısmı aşağıdaki gibi olan film --- spoiler --- - siz iş adamı değilsiniz. ormandaki aslan gibisiniz. + evet, pençelerim de çok keskin. bu sayede, şu sefiller hala sürünürken ben en tepeye çıktım. - siz budalasınız bay kirby. + efendim? - aptal bir budala. + benimle böyle konuşamazsınız. - evet, konuşurum. "sefiliz, öyle mi? neye dayanarak kendinizi üstün görüyorsunuz? paranıza mı? öyleyse, kafanız hiç çalışmıyor demektir. çok da zavallısınız. sefil dediğiniz bütün bu insanlardan daha zavallısınız. çünkü eminim ki onların en azından arkadaşları var. ama sizin deyiminizle ormanınız ve keskin pençeleriniz yüzünden... acınacak bir halde bulacaksınız kendinizi, tek bir dostunuz bile olmayacak. nüfuzlu biri olabilirsiniz bay kirby, ama benim gözümde başarısızsınız. bir erkek olarak, bir insan olarak... hatta bir baba olarak başarısızsınız. vadeniz dolduğunda, ardınızdan bir damla bile gözyaşı döküleceğini sanmam. dünya rahat bir nefes alacaktır. bu hoş bir gelecek bay kirby, umarım keyfini çıkarırsınız. umarım uğruna bunca ter döktüğünüz paralar o zaman bir işinize yarar." --- spoiler ---
aynı zamanda las vegas birinci sezon on yedinci bölümünün adı.
capra'nın en sağlam filmlerinden bir tanesi. içinde amerikan propagandası olmaması filmi daha da leziz kılmış. yalnız yönetmenin zenginlerle ilgili takındığı tavır yanlış bence. zengin iş adamı kirby en iyi arkadaşının işini elinden alıp adamı anında meteliksiz birisi haline getirir. bunun üzerine arkadaşı, kirby'nin şirketine gider ve sağlam bir nutuk çeker. en sonunda da "hepimiz mutsuz bir şekilde öleceğiz" der. bu repliklerde capra tüm zenginlerin hayatı yaşamayı bilmediklerini, hiçbirinin doğru dürüst arkadaşlarının olmadığını, hepsinin mutsuz bir hayat süreceklerini, hep paraya endekslenmiş oldukları için para dışındaki şeyleri önemsemeyeceklerini ve en nihayetinde kimsenin arkalarından ağlamayacağını dile getiriyor. evet, çoğu kapitalist belki öyledir ama hepsi değil. hayatını yaşayan, insanlara elinden geldiğince yardımcı olan, tıpkı filmdeki gibi mızıka çalan amca kadar arkadaşları ve dostları olan zenginler de var. capra ise hepsini aynı kefeye koyuyor. keskin çizgilerle ayırıyor iki tarafı. fakirler fakir olsalar da hayattan zevk almayı başarmış, adeta nirvana'ya ulaşmış kişiler olarak resmediliyorlar. zenginler ise tam zıtları olarak karşımıza çıkıyorlar. capra alışık olduğumuz bir hikaye anlatıyor bizlere. fakir bir kız, patronunun oğlunu tavlar ve evlenmeye karar verirler ama iki aile arasında sınıf farkı olduğundan bu iş rast gitmeyecektir. buradan sağlam mesajlar (ey zenginler! hep para, hep para... nereye kadar? biraz da hayatınızı yaşayın. gidin mızıka çalın. hayatı tanıyın gibi mesajlar), komik olaylar (karakol sahnesi) çıkıyor. fakir babanın zengin iş adamına verdiği ayar (yukarıda kelimesi kelimesine yazılmış) gerçekten de yaşar usta'nın ve mahmud hoca'nın ayarlarını akla getiriyorlar. zaten arzu film'den çıkan filmlere bakarsak akla hemen capra gelir. belli ki ertem eğilmez, sadık şendil ve diğer arzu film senaristleri ve yönetmenleri capra'dan ve filmlerinden epey etkilenmişler. ki etkilenmemek zor, içlerinde amerikan propagandası olsa da. capra'nın en iyi filmi değil. şahsen it's a wonderful life'ı ve romantik-komedi it happened one night'ı daha çok sevdim. ama bu film de eğlenceli idi. aynı hikayeyi bin kez izlemiş olsak da. james stewart ve izlemekten keyif aldığım jean arthur filmin kalitesini yükselten faktörlerden.
