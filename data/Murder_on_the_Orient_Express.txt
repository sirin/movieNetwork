agatha christie'nin şark ekspresi'nde* geçen bir cinayet üzerine kitabı. televizyonda güzel bir filmini izlediğimizi hatırlarım.
75 yapımı 1935de bir trende işlenen cinayeti konu alan güzel bir film, hoş bir macera hatta sık sık iyi bir gerilim. agatha cristienin aynı adlı eserinden sidney lumet tarafından sinemya aktarılmış, çok zengin bir kodaroya sahip bir film. albert finney, lauren bacall ve tabiki ingerd bergman. hadise ünlü bir dedektifin* çevresinde ve bir trenin içinde geçe.filmin kurgusu ve özellikle finney'in oyunculuğu çok etkileyicidir. ama kardeşim nerede var bölesi bir türkiye tasviri turkiyede gecen yabanci filmler, inanılacak gibi değil. tamamen ethnocentric bir düşünceyle tasvir edilmiş istanbul ve özellikle sirkeci garı. ne o öle tiplerin hali 35 istanbulun'da, fesliler mi istersin, sarıklılar mı istersin ne ararsan var. hele hele çarşaflıların buğünkünden bile çok olması ve en özellikle türkçe konuşan arapların çokluğu daha filmin başında insanı sinir ediyor. bir de iki karakterin otelde türk yemeklerini beğenmeyişi var ki insan kıçımın kenarı demeden duramıyor. (bkz: turkleri arap sanan zihniyet) (bkz: türkiyede geçen yabancı filmler) (bkz: eurocentrism)
(bkz: murder on the dance floor)
bir agatha christie klasiği. katili veya sebeplerini tahmin eden olduysa alnından öperim.
ali cengizin krallarindan birini okudugumuz bir agatha christie basyapitidir kendisi.
nubar terziyani seyyar satici rolunde gordugumuz film.
(bkz: hercules poirot)
trende cinayet temasını ustalıkla işleyen ayrıca adalet kavramı üzerinde bir kez daha düşünmeyi de sağlayabilecek ustaca yazılmış polisiye roman ve romana yakışır şekilde çekilen filmi.
öç temasına dayalı bir eser. fidye amacıyla kaçırılan küçük bir çocuğun öldürülmesi üzerine yıllarca süren intikam planı trende uygulamaya konulur. charles lindbergh vakasına benzer.
(bkz: the last express)
albert finney ve ingrid bergman bu filmdeki rolleriyle oscara aday gösterilmişlerdir. bergman en iyi yardımcı kadın oyuncu ödülünü almıştır.
filmin baş karakteri belçikalı dedektif hercule poirot'un; ürdün'deki ingiliz garnizonunda çözdüğü davadan sonra avrupa'ya dönmek için geldiği istanbul'da, anadolu yakasından avrupa yakasına vapur ile geçerken dünya gazetesini okuduğu filmdir.ayrıca filmde hercule poirot karakteri istanbul'daki bir restoranda ingilizce konuşuyor ve vapurdaki bir adam hercule poirot'a istanbul'u tanıtıyordu.bu bilgiler ışığında dedektifimizin türkçe bilmediği çıkarımını yapabiliriz ve akabinde, elin türkçe bilmeyen belçikalısının dünya gazetesi ile ne halt yediğini sorgularız.hayır koca istanbul'da yabancı bir gazete yok muydu da veremediniz adamın eline.otur o kadar film çek, agatha cristie uyarla sonra git belçikalı'nın eline türkçe gazete ver.yakıştı mı bu şimdi? ek olarak: filmde türkler zenci, yarı arap çapulcular olarak gösterilmişler.film ekibinden kaç kişinin istanbul il sınırları içerisinde kaldıkları otellerde ya da sokakta zenci gördüğünü merak ediyorum.
aynı adlı bir de pc oyunu çıkmış bir agatha christie eseri."polisiye roman seviyorum" diyen insanın okuması gereken ilk kitaptır.
"the adventure company" adlı firmadan çıkan adventure oyununda alternatif bir sonda bulunmaktaymış (daha bitiremediğimden emin değilim). ayrıca oyundaki sirkeci garı kısmında fesli, çarşaflı insan sürüleri görmemek oyuna ayrı bir sempati duymamı sağladı.
the adventure companyden çıkan oyunu gayet başarılı ve eğlenceli olan kitap. kitabın konusuna gelecek olursak --- spoiler --- evet agatha christie çok güzel akıl oyunları yapmış vs. ama kitabın sonunda cinayeti işleyen 12 aile üyesi olaydan hercules poirot'nun polise farklı ifade vermesiyle sıyrılmışlardır. sebebi ne olursa olsun, öldürülen kişi kötü birisi olsa bile onu soğukkanlılıkla öldürerek cezasını vermek suçtur. o zaman hukuk kuralları niye var bu dünyada?? her başına kötü birşey gelen diğerini öldürsün ve haklı sayılsın, yok böyle birşey. o 12 aile üyesinin öldürdükleri adamdan ne farkı kaldı şimdi?? o da katil onlar da katil... --- spoiler --- spoiler içinde yazdığım kısım hariç çok beğendiğim kitaptır,sürükleyicidir, mutlaka okunmalıdır.
bitmesin diye aheste aheste okuduğum agatha christie klasiklerinden biri. doğu eskpresinde işlenen cinayet, vagondaki şüphelilerin hercule poirot tarafından tek tek sorgulanışı neticesinde, birisi hakikat diğeri cinayeti işleyenleri aklamak için uydurulan iki çözüm yolu ile açıklığa kavuşur. okunmaya kesinlikle değer...
sonu insanı hayretler içinde bırakan kitap. iki sebepten hayret edersiniz agatha christie'nin bu güzelim kitabının sonunda, birincisi katilin kim olduğunu öğrendiğinizde, ikincisi poirot'nun adaleti ve yasaları nasıl bir zarafetle birbirinden ayırabildiğini gördüğünüzde. kitabın sonu okuyucunun hoşuna gider, garip bir tatmin hissi yaratır, çünkü çok iyi şekilde gözünüzde canlandırmışsınızdır her şeyi. (bkz: hercule poirot/#14844539)
sanırım bu muhteşem kitabı karlı kış gününde, epey uzun bir tren yolculuğu esnasında okumak tarif edilemez bir haz verirdi.
kitaptaki bazı detaylar ve karakter tasvirlerine yönelik kimi hercules poirot monologları filmde olmasa da, filmin de kitaptan aşağı kalır tarafı yok. bu sadece oyuncuların çok iyi olmasıyla ilgili değil; kapalı ve dar mekanları kullanma tarzına hasta olduğum sidney lumet'nin de neredeyse tamamen konuşmayla geçen bu filmi -sonunu gayet biliyor olmama rağmen- bu şekilde aktarabilmesiyle ilgili. senaryo yazılırken neden bazı diyalogların çıkarıldığını anlasam da en sonda, annenin attığı ve agatha christie'nin de çok iyi tasvir ettiği tiradın neden filmden çıkarıldığını anlayamamışımdır. --- spoiler --- oysa büyük bir aktris olan annenin o son konuşması insanı ağlatacak kadar etkilidir. o anda gerçekten hayatının repliklerini söyler (aslında burada oyuncunun filmin başından beri kullandığı tiz ses tonu yerine buğulu bir sesle konuşmaya başlaması gerekiyor, çünkü gerçek kişiliği adına söz alıyor). sanırım lumet buradaki etkiyi cinayet/idam/suikast sahnesine aktarmayı tercih etmiş. cinayeti annenin gözlerinden takip edebilmemiz çin her şeyi yapmış. --- spoiler --- filmin/kitabın ortaya koyduğu seçim oldukça rahatsız edici gelebilir. ama burada yapılan seçim kanunların cezalandırmasının imkansız olduğu, beş kişiyi öldüren bir katil adına yapılıyor. üstelik poirot burada yaptığı seçimi the curtain'da uç noktalara taşıyacak ve adalet adına en temel yasayı dahi çiğneyecektir. üstelik bunu yaparken ortaya koyduğu örnek ve olayları analiz edişi nedeniyle kendisine yine saygı duyacaksınızdır. elbette onun başka bir dönemin insanı olduğunu ve o dönemin koşullarına uygun bir ahlaki yapıya sahip olduğunu unutmadan. velhasıl-ı kelam, şu an bu filmi hiç izlememiş ve kitabını okumamış olmayı ve her ikisini de ilk kez yapabilmeyi çok isterdim. hamiş: daha önce dikkat etmemiştim, vapura binmeden önce vanessa redgrave'in etrafında toplanan seyyar satıcılardan biri nubar terziyan'mış.
filmde, hercule poirot'nun -türkçe bilmediği halde- okuduğu dünya gazetesinin manşeti: "mecliste hayat pahalılığı konusu tartışıldı" dır. (bkz: peki bu bilgi gerçek hayatta ne işime yarayacak?)
bunun filmini almanca dublajlı olarak lisede 3 parça halinde izlemiş akabinde yazılı olmuş bir nesilden gelmem nedeniyle pek hazzetmem... (bkz: iel)
sidney lumet'in filmi bir all star maçı gibidir; vanessa redgrave, albert finney, richard widmark, lauren bacall, jacquelinne bisset, sean connery, john gieguld ama özellikle ingrid bergman ve anthony perkins ile film cidden casting departmanında aşmış, başarmıştır. kitaplarının filme aktarılmasına pek sıcak bakmayan agatha christie ise bu filmi albert finney'nin bıyığı dışında beğenmişmiş.
--- spoiler --- (bkz: 12) --- spoiler ---
çizgi roman formunda ntv yayınlarından satışa sunulmuş efsane roman. yanında bugüne kadar nasıl oldu da okumadığımı çözemediğim gizli düşman* adlı öykü ile birlikte basılmış.. http://www.ntvyayinlari.com/…d=dh7mzdc0te1eu38vw3lc
david suchet'in hercule poirot'yu canlandırdığı versiyonu yaklaşık iki hafta önce televizyonlarda oynamıştır, bir arkadaşım vasıtasıyla edindiğim hayranı olduğum yazarın en sevdiğim kitaplarından birinin aslında sadık kalınarak yapılan bu ikinci filminin başındaki türkiye, istanbul, türkler betimlemesine hayran kaldım (!) filmin sadece ilk beş altı dakikalık bölümünü izledikten sonra türk kadınlarının iranlılar gibi giyindiğini, erkeklerin ve aynı zamanda kadınların ise zavallı bir kadını recm cezasına çarptırdıklarını ve de mahallenin olaya katılıp kadını türkürük ve çığlık eşliğinde taşladığını görmekteyiz, tabi tüm bunlar filmin sidney lumet tarafından yönetilen 1974'teki versiyonu gibi arapça ezan sesleri eşliğinde yapılmakta, adamakıllı bir sanat yönetmeni bulamadınız değil mi ? o yıllarda ezan türkçe'ydi, türkçe ! tamam, günümüz türkiyesi muhteşem değil; her gün bir tecavüz, her gün bir töre cinayeti, fakat olayın geçtiği yıl olan 1934 senesinde, daha yeni kurulmuş, onbir yaşındaki genç cumhuriyetimizde istanbul'un ortasında recm cezasının uygulanmış olmasına ihtimal veremiyorum, ha bu arada malta'da çekilen bu filmi izleyince malta'nın ara sokaklarının bizim buralara benzediğini düşünmekten kendinizi alamıyorsunuz. her kim 1930'ların türkiyesini islam cumhuriyeti ya da o tarz bir yaşantıya sahip olarak görüyor ve de dünyaya öyle tanıtmak istiyorsa onlara buradan en derin teessüflerimi ediyorum !
`hercule poirot doğu'daki bir askeri birlikte yaşanan çok gizli bir olayı başarıyla sonuçlandırıp istanbul'a gelmiştir. istanbul'da birkaç gün geçirmekle ilgili yaptığı planlar ani bir telgrafla son bulur. poirot, o gece kalkacak olan doğu ekspresi'nde yer bulmakta zorlanır ancak tren şirketinin sorumlusu mösyö bouc sayesinde trene biner. yolcuların hepsi farklı milletlerden, birbirleriyle alakasız kimselerdir. bu sırada zengin bir amerikalı olan mr. rachett, tehlikede olduğunu söyleyip poirot'tan yardım ister ancak poirot o adamdan hoşlanmadığı için teklifi reddeder. daha sonra mr. rachett öldürülür. tüm deliller katilin trenin içindeki on iki yolcunun arasında olduğuna işaret etmektedir.`
agatha christie' nin okuduğum ilk romanı olmakla birlikte, polisiye romanları sevmeme sebep olan roman.
chan wook park yonetiminde yapilan sympathy for lady vengeance'a bi hayli benzeyen film. bu kadar benzerlik beni sasirtti ama baglantiya ait hicbir kaynak bulamadim.
amerikalı mr. ratchett’in şark ekspresi’nde öldürüldüğü ve hercule poirot’nun da bu cinayeti çözdüğü gerilim romanıdır. agatha christie bu kitabı beyoğlu’ndaki pera palas’ta yazmış.
gelmiş geçmiş en iyi hercule poirot canlandırmasının yer aldığı, kitabına yakışan nefis bir filimdir "doğu ekspresinde cinayet" : önceki ya da sonraki hiçbir oyuncu albert finney'in eline su dökemez bu konuda. çoğunluk david suchet'i en iyi poirot olarak görür, bence değildir. nedenlerini #1862734 sırasayılı yazıda kısaca belirtmeye çalıştıydım eskiden. bu filimi yapım yılı olan 1974'ten birkaç yıl sonra ankara'da, arı sineması'nda izlemiştim ilk olarak (1977 ya da 78 olabilir). çocuk belleğime kazınan bu görsel şöleni aradan geçen yıllar içinde kaç kez daha izlemişimdir kesinlikle bilemem, ama derim ki çok iyi bir agatha christie romanı, kusursuz oyuncular eşliğinde, (girişindeki "arap ülkesi" sahnelerini saymazsak) kusursuz denilebilecek bir biçimde beyazperdeye aktarılmış; kaçırılmaz!
1974 yılında çekilen filmi ve daha sonra david suchet'in oynadığı yeni çekimini de izledim.kitabını da okumuş biri olarak şunu söyleyebilirim;agatha christie kitabında, bu filimler de gösterildiği gibi yazmamıştır, türklerle ilgili olan bütün betimlemeler, yönetmenlerin yorumudur. --- spoiler --- ilk film de türklerin tamamı arap olarak, ikinci film de ise recm yapan vahşiler gibi gösterilmiştir.bu topraklar da daha önce hiç recm yapıldığını sanmıyorum.hercule poirot'nun yemeklerimize ettiği hakaretlere ve türk kahvesini, ''berbat '' diyerek yere döküşüne ise hiç girmiyorum.burda klasik'' ben nasıl görmek istiyorsam öyledir ''kuralı işlemiş. kitap agatha christie'nin bence en güzel kitabı, insanları cinayete götüren nedenleri bize adım adım göstermiş ve tatmin edici bir sonla bitirmiştir.kitapta poirot'nun sonunda cinayete göz yumması da ilginçtir, pek çok defalar cinayetin affedilemez olduğunu söylemesine rağmen.gerçi ''ve perde indi''kitabında bizzat kendisi cinayet işlemiştir. --- spoiler --- agatha christie'nin bir çok romanında, gerçekten olmuş bazı olaylardan esinlendiği ve bu kitabında da amerikalı havacı charles lindbergh 'in çocuğunun kaçırılması olayı ile benzerlikler olduğu söylenir.
agatha christie'nin okuduğum en iyi romanıdır. kitap boyuncu gerilim hiç düşmez ve sürekli katilin kim olduğu üzerine tahminlerde bulunursunuz. sonu ise tam bir şoktur. bir polisiye romandan bekleneni tam anlamıyla verdiğini düşünüyorum.
fevkalade karmaşık bir roman, çok daha keyifli polisiye romanlar olduğunu düşündürür... sıkıcıdır.
kitabını okumadığım için hercule poirot karakterinin romanda nasıl anlatıldığını bilmeden konuşuyorum; albert finney'nin oyunculuğunun gözüme her daim karikatürize ve rahatsız edici geldiği filmdir. kapalı ortamdaki belirsizliği ve gerilimi dağıtmak için comic relief yaratmaya çalışırken zorlama esprileri tekrarlayan bir filmdir ayrıca. insan sidney lumet gibi bir ustadan biraz daha iyisini bekliyor açıkçası; ama yine de öyle ya da böyle ana esere bağlı kalmak zorunda olan iyi bir film olduğunu unutmamak lazım.
