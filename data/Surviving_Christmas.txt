basrollerinde ben affleck ve christina applegatein oynadigi, ekimin ucuncu haftasi gosterime girmesi beklenen romantik komedi.
22 ekimde gosterime girecek olan ve icerisinde james gandolfini'yi de barindiran bir film.
kısaca, 2004 çıkışlı hollywood romantik komedisidir.. kariyerinde çok az film yönetmiş ve en iyi işi olarak bilinen deuce bigalow male gigolo* ile şaşaalı bir dönem yaşamış olan mike mitchell'ın, oyuncu kadrosunu oluştururken oldukça iyi seçimler yaptığını düşünüyorum.. zaten, işin özü, çok fazla yönetmenlik tecrübesi gerektirmeyen ama kadrosundaki isimlerle birlikte cümlemin başını bana yediren bir film bu.. ben affleck, james gandolfini, christina applegate, catherine o'hara, josh zuckerman ve jennifer morrison'lı kadrosunun hakkını, vasat üzeri her romantik komedi filminde olabileceği kadar vermiştir bana göre.. bu kadar az entry girilmesi bir yana, sırf kadrosundaki üç ünlü ve başarılı isimle*** bile üç entry'den fazlasını alması gerekirdi.. oldukça zengin bir adamın christmas'ı bir aile içinde kutlama isteğinden yola çıkarak, seçtiği bir aileyi para karşılığında kiralamasını izliyoruz.. ilk dakikalarda "yahu, madem zengin, gitsin birisiyle evlensin, sonrasında çoluk çocuğa karışır ve kendi ailesi olmuş olur" diye düşünmeme rağmen, akıcı senaryosuyla birlikte, nedense, bu sorumu unuttum.. seçtiği ailenin italyan (james gandolfini'nin the sopranos'tan da alışık olduğu ortam) ailesi olması, aile değerlerine sıkı sıkıya bağlı gibi görünmesine rağmen bireyleri arasında derin çatlaklar olması, çocukların birbirleriyle hiç anlaşamaması, annenin "menepoza beş kala" hali ve babanın umursamaz tavırları, filmin sacayakları.. bütün bunların üzerine, aile isteğiyle yanıp tutuşan ve para harcama delisi bir adamın, her şeyin üzerine tuz biber ekmesi ve "kiralık aile"yi son parçasına kadar parçalaması da, beklendiği üzere filmin gelişme bölümünü oluşturuyor.. sonu da, başı gibi oldukça belirgin olsa da, karakterlerin tam anlamıyla oturduğu ve izleyiciyi çok boğmadan anlatılan duyguların, bir sel gibi değil de küçük bir ırmak gibi aktığı bir film izlemek isteyenlere önerebilirim.. beni izlemeye iten iki sebep vardı; ilki christina applegate, ikincisi de elbette ki james gandolfini.. ilkinden başlarsak; sayın* applegate'in, daha önceki bir filminde de bahsettiğim gibi, hemen hemen bütün filmlerini izlemeye gayret eden birisiyim çünkü romantik komedi deyince aklıma gelen birkaç iyi oyuncudan birisidir.. sert, dominant, erkeği köpek eden, kendisini ise sevdirmeyi başaran kadın/sevgili/eş rollerinde, kendisinden daha iyi görebildiğim bir elin parmaklarını geçemeyecek kadar aktris var.. mimik konusunda başarılı olması bir yana*, vücudunu ve hızlı konuşmasını kullanarak*** konuyu en baştan alıp istediği yere getiren ve bu yüzden genellikle sevilmeyen karakterlere can vermesiyle* baş tacı olmuştur.. bu filmin onsuz olması düşünülebilir ancak married with children'daki rolüne benzer kız çocuk rolünü oynaması, yıllarca bu rolü adeta gerçeğe dönüştürmesinin bir laneti olabilir, bilemiyorum.. şu da bir gerçek ki, dizi kadar olmasa da, bu filmde de o sinir bozucu kız çocuğu (kardeşe göre kıl abla) figürüne cuk oturmuş.. james gandolfini ise 12 angry men* ile birlikte tanıdığım bir oyuncu.. müthiş senaryoyu kusursuza yakın oynayanlardandı o filmde de.. sonrasında da the sopranos efsanesi geldi ve sert bakışlı, koca göbekli mafya babaları alemine soktu izleyenleri.. dizinin 9 sezon sürmesinin de, onun performansı sayesinde olduğunu, rol arkadaşları bile söyledi.. dizi devam ederken the mexican*, the man who wasn't there*, romance & cigarettes**, lonely hearts* ve all the king's men*de oynadı.. dizi bittikten sonra where the wild things are*da carol'ı seslendirdiği, filmi izlerken anlaşılabiliyordu.. bu filmle aynı paydada düşünülebilecek özellikte olan romance & cigarettes'te de, aynı çekingen ve sert mimiklerini görmüştük.. bütün hepsini toplarsam* eğer; the sopranos en üst sınırı gibi görünse de, romantik komedilerde de oynayabileceğini ve diziden esintiler veren bakışlarıyla dikkat çektiğini söyleyebilirim.. ben bunu merak ettiğim için filmi izledim; james gandolfini'nin bu denli yapış yapış bir romantik komedide nasıl bir performans gösterebileceğini merakım izletti de denilebilir.. eğer benim gibi, eski püslü, biraz da kötü renkli/çekimli romantik komedileri** seviyorsanız, izlenilebilirliği size göre değişmekle birlikte, "ah ulan, yaş oldu kaç, hala daha aile kavramını bi' oturtamadım" türü serzenişlere de girebilirsiniz izlerken.. zaten, yaklaşık 1 buçuk saat sürdüğü için, sıkılma ihtimaliniz oldukça düşük.. deneyin ama beğenmezseniz paranız iade edilmez..
