woody allenın 1978 yapımı "aile dramı". filmin bir küçük gülümsemeden yoksun olması affedilemez. hadi içimizi bayan karton ötesi karakterler aile üyelerinin esas sorununun ölü/ruhsuz olmak olduğunun altını çizmek içindir diye hayra yoralım, peki yönetmenin her derde deva olarak filme düşürdüğü kanlı canlı olduğu varsayılan pearlün baya bir prototip olmasına ne demeli. insanların hissetmekten çok hislerini dile getirme derdine düştükleri, üstelik görsel oyunlara da yer vermeyen filmin sözde dramatizmi insanı bir türlü içine çekmiyor . "two thumbs down" işte * ara* (bkz: ben filmine film demem woody içinde olmayınca)
oncelikle ne oldugunu anlamiyorsunuz ama daha sonra filmdeki koyu renge boyali drami ve kasveti icinizde hissedip daralabiliyorsunuz, daha cok giydigi elbiselerden daha solgun olan anne ile mantik silsilesi olan ve babasinin olaganustu olarak tanimladigi , ustune titredigi , sair ablasinin omur boyu biriktirmis kiskancligini ve kinini inadini kusarcasina tartisarak intikamini almaya calistigi abuk gozluklu kizi arasinda gecen filmdeki dinginlik damarlarinizdaki kan akisini yavaslatabilir, babanin bencilce hayatina renk katacagini dusundugu neseli cici anne ise felegin cemberinden fazlaca gecmis gibi. hersey biyana ama filmin sonlarina dogru kumsaldaki her kare ayri bir tablo gibli, woody amcanin ingmar bergman’a gondermelerde bulunudugu film gorulmeli
film başlıyor...bir süre sonra gözleriniz ve kalbiniz alışıyor griliğe...sonra herşeyin ne kadar basit anlatıldıgını görüyorsunuz...daha sonra da olayların, yaşanılanların basit olduğunu...en azından yaşamayanlar için basit oldugunu...en çok anne karakterine üzüldüm sanırım... devam etmesi gerekiyordu yoluna...varolan tüm gücüyle devam etmek.
gördüğü tüm zararlara, sarsılan tüm dengelere ve tüm iç hesplaşmalarına rağmen 'dağılmayan' bir ailenin hikayesi. woody allen'ın matrak olmayan, dramatik filmlerinden biri. sanki insanların entelektüel seviyeleriyle sahip oldukları problemler arasında doğru orantı kuruluyor, filmdeki en mutlu karakterin yemek yemek, dans etmek ve fal bakmaktan ibaret bir kadın oldugu düşünülürse...
(bkz: interiors song for willem de kooning)
isveçli ünlü yönetmen ingmar bergman'a saygı niteliğindeki psikolojik woody allen filmi. woody allen'in diğer filmlerinden tamamıyla ayrılan, komedi öğesini* hiç barındırmayan film. burjuvaziye özgü, ekonomik temeli olmayan, bireyin içsel sorunları, sıkıntıları, kıskançlıklarını anlatır. filmde pek bir olay olmaz ama sıkılmadan izlenir.
bu film hakkında en güzel yorumu kült yönetmen john waters yapmıştır kanımca; demiş ki " eğer woody bu filmi isveçli bir yönetmen rumuzu ile çekseydi, bu film bir klasik olarak kabul görürdü". doğru söze ne denir.
woody allen severlerin sevmeyeceğini düşündüğüm, hemen hemen hiçbir yönden izleyiciyi etkilemeyi başaramayan ve allen'a yakışmayan başarısız bir ingmar bergman kopyası.. buradan da anlıyoruz ki, kendi tarzını oturtmuş bir yönetmenin körü körüne başka bir ekolü kopyalamaya girişmesi kendi küpüne zarar veriyor ve bayağı bir şekilde sırıtıyor. üstelik bu kopyalamayı ya da esinlenmeyi, love and death'te yaptığı gibi sürreal unsurları başarılı bir şekilde resmederek yapmış olsa yine iyi diyecektik fakat, gel gör ki, bergman'a özenip de onun yanında oldukça güdük kalmış başarısız bir yapım duruyor karşımızda. film tam olarak ne anlattığını bilmiyor; görsel zenginlik yok, müzik (tekdüze ama zengin biçimde kullanılan woody allen filmleri müziklerinin aksine) oldukça etkisiz ve seyirciyi de hikayeye çekemiyor. vaktinizi boşa harcamayın derim. ayrıca woody, eğer bu filmi isveçli bir yönetmen rumuzu ile çekseydi, film yine berbat bir film olurdu. kopyaladığı şey sasom i en spegel olmasın?
tüm woody allen filmlerinde "bir küçük gülümseme" izlememiz gerekmediği için bu filmde woody allen bizi eğlendirmedi diye ona kızmak yersiz. woody allen'ın görevi bizi eğlendirmek değil, her zaman da eğlendirmiyor nitekim. hannah and her sisters olsun crimes and misdemeanors olsun another woman olsun* buna verilecek pek güzel örnekledir. bananas ne kadar woody allen ise interiors da o kadar woody allen'dır. her ikisinin de üstesinden gelebilmektedir nitekim. diğer filmlerinin aksine bu filminden nefret edildiği, üstelik bu duyguların özellikle loathe kelimesiyle dile getirildiğini okumuş bulunmaktayım. film karakterlerinin sanki woody allen'ın değil de ingmar bergman'ın karakterleri olduğu gerekçesi gösterilmiş buna. öncelikle filmdeki karakterler woody allen'ın diğer filmlerinde asla izlemediğimiz karakterler değil. bu tatta başka filmleri de mevcut. ingmar bergman hayranlığını zaten pek çok filminde görebiliyoruz. karakterleri geçtim, evin "griliği", deniz kenarında olması hatta interiors'ın afişi bile bergman kokmasına kokuyor. tüm bunlar etkilenmektir, asla fikrini çalmak değildir. çünkü woody allen bu etkilenmenin üzerine kendi zekasını katmıştır. önemli olan da budur. film aslında aile kavramının sandığımız kadar yüce olmayabileceğini gösteriyor bize. bu yüzden başlarına gelen talihsizliklere rağmen dimdik duran bir aile izlemiyoruz asla. aile bireyleri tamamen birbirinden uzaklaşmış durumdalar. renata ile joey birbirine sarıldı diye her şey güllük gülistanlık olmuyor. ayrıca michael ile renata'nın "killing for an abstraction" tartışması hoş bir woody allen detayı.
woody allen'in kendi yönetip rol almadığı ilk filmidir. hiçbir woody allen filminde görülemeyecek bir kasvet ve karamsarlıkla ustanın filmografisinde değişik bir yeri vardır. en iyi yönetmen ve senaryo da dahil olmak üzere 5 dalda oscara aday gösterilse de hiçbirini kazanamamıştır.
sofistike ama ihmalkar ve mesafeli anne ile özenen, özleyen ama ulaşamayan kız arasındaki problemli ilişkiyi gözümüze gözümüze deniz kıyısındaki yazlık evde kardeşler, eşler vs. eşliğinde sokması açısından da ingmar bergman 'ın hostsonaten filminden de bariz izler taşımaktadır. love and death'te (yine diane keaton'ı kullanarak) maytap geçtiği bergman tarzı facial close-up 'ları bu filmde ise tam bir ciddiyetle kullanmış. hele ki üç kız kardeşin yan yana dizildiği final sahnesine artık ne diyelim yani... ha bunu kınamak yersizdir; sonuçta etkilenme olacaktır ve woody allen bergman'dan etkilendiğini; etkilenmenin ötesinde hayran olduğunu hiç bir vakit de gizlememiştir. etkilenmenin sınırı nerede biter, araklamanın sınırı nerede başlar onu belirlemek de zordur. filmi beğeniriz beğenmeyiz de "bergman tarzı kasmış" diye bu filmi çizemeyiz.
elbet bir ingmar bergman'a saygı duruşu film. ama işin tuhaf yanı refere edilen höstsonaten '78in ekim ayında vizyona girmişken, bu film ağustos'ta rapsodi yapıyordu. bazı açılardan, bu iki filmin paralelliğinden bahsedilebilir ancak gerçekçi değil. viskningar och rope daha uygun bu açıdan. gelgelelim filmin son karesi/afişi -spoiler değil burası babuş- bergman'ın imzası haline gelmiş yüz çekiminden oluşurken; sahne bana en çok skammen'i hatırlattı. açık kahve-gri tonları ve en çok da dönemin amerikan b-filmlerine hatırlatan görselliğinden kasvet kasarken, senaryodaki zıtlıkların da hafiften yüzeysel kaldığını da itiraf etmek gerek. elbet entel camianın, woody allen'ın da dahil olmasıyla eğlenceli geyiklerini, partilerini, klişelerini değil: parti öncelerini ve karanlık/boğucu yüzünü anlatmaya çalışmış. hangi filmiydi tam hatırlamıyorum, manhattan olabilir; orada orgazm olamayan bir kadın vardı. o filmde ona laf sokuyordu ve fakat bu filmde onu olmasa da, onun gibileri inceliyor. filmin dram boyutu da burada başlıyor zaten. son söz: hannah and her sisters buzlukta unutulmuş ve sonra buz kısmen erise bile tadı farklılaşmış halidir.
aynı kulvarda yarışan another woman kadar etkilenmedim bu filmden. karamsarlıkta another woman'ın gerisinde kalır bu film. gidişat belli, saklanmıyor zaten. ama illa üzücü, karamsar, acıklı bir film aranıyorsa adres the purple rose of cairo bence. film boyunca, woody allen bir yerden çıkıp espri yapacak ya da karakterlerden biri sarsakça bir iş yapacak diye bekledim, another woman'ı alabildiğine ciddiyetle izlerken. yine de isveç filmi izlemek yerine tabii ki w.allen izlemeyi tercih ederim. kimse onun kadar iyi anlatamaz kadınları.
--- entel kuntel filmleri tanıyoruz serisi no. 3,1415 --- --- spoiler --- daha evvelki çeşitli filmlerde yüzüne bakmaya doyamayacağın cillop gibi manita olarak arz-ı endam eden diane keaton, bu filmdeki cacaklı feminist modeli saçlarıyla önce annesinde travmatik etkilere sebep olur, sonra babasının hayatı sorgulamasına ve annesiyle evini ayırmasına neden olur; olaylar gelişir... --- spoiler --- --- entel kuntel filmleri tanıyoruz serisi no. 3,1415 ---
woody allen'ın dramatik filmleri de ne kadar iyi yapabileceğinin bir göstergesi... şimdi izleyince biraz eskimiş duruyor ama olsun, yine de güzel...
kelimenin tam anlamıyla "sarsıcı" bir film. karanlık, kasvetli, melankolik, acımasız, soğuk... herkesin öyle kolay kolay sonunu getirip sevemeyeceği türden. atmosfer yaratmakta sessizliğin önemi üzerine ders olarak okutulabilir. kusursuz oyunculuklar ve uzun süre hatırlanacak final replikleri... ve herşeye rağmen umut.
woody allen sanırım filmin depresifliği yüzünden kendine bir rol biçmemiş bu filminde. gitmezdi de zaten bu filme. ingrid bergman'a saygı duyuşunu ben de derinden hissettim. sinematografik açıdan en güzel woody allen filmi. fakat en iyi filmi için (bkz: annie hall) --- spoiler --- müzikleri cok etkileyici bulamadığımı soylemem lazım.. filminin konusu, türü ne olursa olsun woody allen yine yahudiliğe ve israil'e değinmeden de edememiş. filmin iç mekan tasarımları gerçekten çok hoşuma gitti. çok basit ve etkileyici buldum mekanları. pearl vazoyu kırdığında ağzımdan "hassiktir!!" bile çıktı.. --- spoiler ---
brad'in the day brings, some never come home, upon my shoulders dışında vasat parçaları olan albümü
