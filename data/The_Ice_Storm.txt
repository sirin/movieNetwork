1997 ang lee filmi, joan allen, tobey maguire, christina ricci de başrollerdedirler. görüntü yönetmeni frederic elmes'in hiper çalışmasıyla güzelleşmiş, yeni amerikan gerçekçiliğinin etkileyici örneklerinden biridir.
christina ricci'nin giydigi eldiven gibi her parmagi ayri olan, hatta renkleri bile ayri olan coraptan edinmek icin ormeyi bile dusunmustuk pengle. sonra unuttuk sandik ama bak unutmamisiz, icimde kalmis.
katie holmes in "lebitts" roluyle ilk kez bir sinema filminde rol almistir.
beyaz coğrafyada geçen kara bir film.(bkz: fargo)(bkz: a simple plan)
filmin temasına eşlik eden "buz müziği".
christina ricci'nin filmde giydigi parmakli coraplardan artik ormeye gerek kalmadigi gibi, her parmagi farkli renk olanlari da cikmis. benden soylemesi !
nefis bir ang lee filmi. filmdeki en önemli noktalardan biri, soğukta moleküllerin hareketsizleşmesi tespitidir. böylece nefes aldığında soluğunla bedenine sokabileceğin hiçbir şey kalmıyor. moleküllerin hepsi sabit halde. bunu filmde güçlü bir metafor olarak kullanmış yönetmen. insanlar arasındaki gerçekleşmeyen duygu transferinin ve iletişimsizliğin altı, bu şekilde kalın bir kalemle çizilerek verilmiş.
ang leenin 70li yıllardaki aile kavramina elestirel bakis attigi kaplan ve ejderhadan once cektigi filmi. (bkz: buz firtinasi) (bkz: ice storm)
ang lee'nin holywood'a gevrek gevrek sırıttığı film...
ang lee'nin comics sempatisini farketmemi sağlayan dizinin sonuncusu, izlediğim en iyi dramalardan birisi olması dışında. gerçi bu dizi içinde ice storm ilk çekilen, ama ben son izledim.
orada yaşayanlar haricinde var olduğu bile bilinmeyen bir yerde yaşayan, ve çaresizce "biz burdayız, yaşıyoruz"u kanıtlamaya çalışan birkaç ailenin hikayesi. oyunculuklar güzel, müzikler güzel, atmosfer güzel. çarpıcı realist anlatımı ile içine çeken, izlenilenler sanki başa gelmiş hissiyatı oluşturan bir film. diğer kar/soğuk filmlerinden ayırmak gerek bunu zannımca. misal fargo'da, a simple plan'da, soğuktan ziyade karın beyazlığı ile sağlanan bir dinginlik ve hiçlik hissi ön planda idi. oysa ice storm'da "sakin ama tedirgin" ya da tabiri caiz ise "fırtınadan önceki sessizlik" teması baskın. (filmin ismi birçok yönden çok uygun, zekice) american beauty'nin esin kaynağı, çarpık aile yapısını resmeden sosyal bir eleştiri değil ama bu film. basitçe, arada kalmışların dramı. muhafazakarlığı tamamen elden çıkarıp celebrity hayatı yaşaması mümkün olmayan birkaç ailenin umarsızlıkla muhafazakarlık arasında bocalaması, ikisine birden meyledip ikisini de becerememesi. etrafta fazlaca esen bir şehvet rüzgarı yok, tutku dolu yasak aşklar yok. geri dönüşü olmayan bir yıkımın hikayesi.
bir film vardır; oyuncu listesini görürsünüz büyülenirsiniz, yönetmeni öğrenince hadi ya dersiniz;konusunu okursunuz meraklanırsınız.böyle yüzlerce film örneğin ardından nazar deyeceğinden korkar, yeni hayal kırıklığından kaçmak isterseniz ama çatlar yine de izlerseniz ve boom: gözünüzün önünden jenerik yanağınızdan gözyaşı akar...film bitmiştir fakat siz hala üşüyorsunuzdur-bir ağustos gününde izleseniz bile-.filmde yansıtılan dönemin gerek görsel, gerek irdelenişi sebebiyle ekstra çarpıcı bir yapım.karakterler ise o kadar ince işlenmiş ki –büyük oyuncu kadrosu ise filmin en büyük artısı- bütün karakterlerle empati kurmamızı sağlayor ve her olayın üzerimizde bıraktığı etkiyi daha daha arttırıyor…filmin sonunda bütün herkesin günahının bedelini ödemesi ise ilginç; tobey’nin kötülükten kaçıp filmin sonunda gülen yüzlü tek kişi olması ise güzel bir mesaj tabii…
boogie nights'la birlikte anılması, mümkünse art arda seyredilmesi gereken film.
filmin efsane repliği, sigourney weaver'ın (filmde janey idi) iki dudağı arasından kevin kline'a (bu da filmde yatakta sürekli dert yanan ben idi) doğru üflenmi$tir. "ben, you're boring me. i have a husband. i don't have a need for another one."
98'de turkiye'de vizyona girdiginde yalniz basima taksim'de izlemeye gittigim, sinema salonunda benim disimda yalnizca 2 kisi gorunce hayalkirikligina ugradigim film. beni en cok etkileyen filmlerden biri olmustur, dvd'sini aldigim ilk 5 filmden biridir. two thumbs up.
"nocturnal emission" ; wendy, sandy'le yatağa girdiğinde ona geceleri uykusunda boşalıp boşalmadığını sorar.
the go team'in diger sarkilarina hic mi hic benzemeyen güzellik. benzememesi digerleri gibi / kadar harika olmasini engellemiyor ama. bir firtinaya da anca böyle bir parca yakisir iste...kar tanelerini seslere hapsetmisler, yakalamislar onlari. seni seviyorum the go team. fyuu fyuuu fyuuu.
ne tuhaftır ki amerika'da -tıpkı burada sözlükte olduğu gibi- aslında bir roman uyarlaması olduğu hollywood ona (da) el attıktan sonra anlaşılmış filmdir. yazar rick moody 1994'te bu romanı ilk bastırdığında yer yerinden oynamamış elbette. ancak 3 yıl sonra ang lee ve james schamus onu beyazperdeye taşıyınca gecikmiş bir bestseller olmuş. olmuş ama olaylı. amerika edebiyat çevrelerinde sivri çıkışlarıyla tanınan eşcinsel yazar/eleştirmen dale peck, moody hakkındaki şunları yumurtlayınca herkes doğru mudur diyerek moody okumaya başlamış: "for me, the beginning of a rick moody book is a bit like having a stranger walk up and smack me in the face" (benim için bir rick moody kitabının başlangıcı, bir yabancının karşıma gelip suratıma bir tane patlatması gibidir) bir tane daha: "the black veil is the worst of rick moody's very bad books" (the black veil rick moody'nin çok kötü kitaplarının en kötüsü) ve elbette skandal yaratanı: "rick moody is the worst writer of his generation" (rick moody kendi neslinin en kötü yazarı) moody'nin dili -çoğunlukla- yalın. anlattığı dönemi çok iyi hatırlıyor, hatta romanı o dönemlerde liste başı olmuş şarkıları, futbol müsabakaları sonuçlarını, mobilya tiplerini, giysi dikişleri ve kumaş/dokuma çeşitlerini içerecek kadar ayrıntılandırmış. bu ayrıntı kalabalığı romanın ana hikayesini sapmaya uğratıp eseri ansiklopedik bilgi kaynağı klasmanına sokacak kadar yoğun yer yer. açıkçası genç-orta yaş amerikan edebiyatı içerisinde moody kesinlikle en kötü yazar değil, ancak filmdeki odak keskinliğinin romanda olmadığı çok bariz. romanın ilk cümlesini (size küçükken tanıdığım şu aile hakkındaki komediyi anlatayım) görünce peck'e biraz hak verdim. roman 3 bölümden oluşuyor: hood ailesinin tüm bireylerinden ayrı ayrı bakış açılarıyla bir neydik-ne olduk'u içeren birinci bölüm; buz fırtınasının geldiği ve ünlü anahtar (ve new york'ta uyku ilacı) partisinin yer aldığı ikinci bölüm; fırtına sonrası üçüncü bölüm. bu anlamda film nerdeyse tümüyle romana birebir bağlı, hatta moody kendisi bile film için "ang lee romanımın ikiz kardeşini yarattı" demiş. elena ve wendy'nin ağzından anlatılanlar romanın en vurucu kısımları (wendy karakterinde ailesinden sevgi göremeyen çocukların bu eksikliğin kötü bir kopyası olan sekse yönelmesinin anlatımı müthiş). ancak paul'ün (ki moody'nin kendisi) "fantastic four" referansı dışında anlattıkları ve güya "ev"i birarada tutmaya çalışan benjamin'in sözleri romanı dengelemiyor; moody'nin "dişi" gözü çok daha keskin. kitabın en aptalca tarafı en sonunda 10 küsür sorudan oluşan bir tartışma listesi içermesi (sizce şu karakter neden böyle yaptı, wendy olsaydınız siz ne derdiniz, gibi). moody utanmasa neredeyse bir okuduğumuzu anladık mı sınavı çekecekmiş bizlere. peck'in gözünden bu kendini beğenmişlik nasıl kaçmış anlayamadım. okuması ilginç bir deneyimdi. ancak filmin aurasını kitapta bulamadım. ya da şöyle açıklayayım: kitap sizi film gibi tokatlamıyor. yıllar geçse de filmi aynı duygularla anabilirsiniz ancak roman biraz saman tadında. yeri gelmişken zeytin'in yorumuna da katıldığımı belirteyim (bkz: artık olmayan entry'i refere etmek); bu filmi bu kadar az kişinin bilmesinde bir hayır var bence de. herkesle paylaşmak istemeyeceğiniz türden, gözlerden sakınılacak güzellikte. müziği için (bkz: mychael danna)
amerikan aile yapısını eleştiriyor gibi gözükse de,avrupa hatta türk aile yapısınında o hale geldiği düşünülürse herkesin izleyip,üzerine düşünmesi gereken bir filmdir. --- spoiler --- bir kız çocuğu *,ailesi tarafından sevgi görmüyor,babası annesini aldatıyor.kız bir çıkış yolu arıyor ve bu noktada cinselliği buluyor. cinselliği bir anlamda kendi özgürlüğü olarak görüyor.kendini ifade etmek için, "işte ben buyum" demek için cinselliği kullanıyor kız. ve fırtına gecesi yine cinselliğini kullanıyor kız. telefonda kesin cevap vermediği,sonrasında evine giderek kardeşiyle yattığı çocuk, buz fırtınasında elektrik çarpmasıyla ölüyor. annesi babasına inat, bir başkasıyla * yatıyor. babası çok içip kendini kaybediyor. ve kızın olaylardan habersiz abisi, bir trende şehire gelmeyi bekliyor. bir aile dramı,daha nasıl anlatılabilir ki. sadece sevişerek birey olduğunu sananlara bir ders niteliğinde,bir cevap niteliğinde bir ang lee filmi. --- spoiler ---
elijah wood'un öylesine sade, dramatikleşmeden ölümünü izleyip kocaman olmuş ve donuklaşmış gözlerini günlerce unutamadığım film.
muhafazakâr film. "tüm dertlerimizin, faciâların müsebbibi cinselliktir"den bir adım öteye gidelim, lütfen.
ang lee'nin dev filmi. --- spoiler --- buzdolabından çıkarılan kapta kırılan buzlar gibi bir çatırdamanın az ilerisinde bir fırtına bekler iki aile... çocukları için karşı madde olan ebeveynler nixon watergate skandalı televizyonda yankılanırken yavaş yavaş eriyecektir. buz fırtınası bittiğinde öncesinde değil filmin sonunda bir sessizlik yaşanır. sigourney weaver gözlerini açıp ağlama seslerini duyduğunda kaskatı kesilmiş şekilde kameraya bakar. buz bu, yakar. --- spoiler ---
rick moody'nin romanından uyarlama 1997 tarihli ang lee filmi. oldukça depresif bir aile dramı. ang lee gerçekten insanı büyük ve abartılı trajediler yaratmadan da inanılmaz irrite etmeyi ve hüzünlendirmeyi başarıyor. key party denilen olayı da bilgi dağarcığımıza eklemiştir zamanında. hood ailesi ve etrafında gelişen bir soğukluk, sevgisizlik ve aile filmidir. oyuncu kadrosu gerçekten muhteşemdir. sigourney weaver cidden belki de ilk kez güzel kadın olmuştur (hem de o boksör suratına rağmen). filmin sonunda hood ailesinin önce garda, sonra otomobilde buluşabilmeleri bir nebze olsun o film boyunca süren bunalım halini toparlar.
filmde sigourney weaver'in canlandırdığı kadının hüznü, mutsuzluğu boğucudur. bir kadının bu denli mutsuz ve nihayetinde katı kalpli olabilmesine şaşırır ve bundan korkarsınız. joan allen'in mutsuzluğu daha sakinken, sigourney weaver'inki cidden dayanılacak gibi değildir. ang lee'nin başarısı filmdeki bu derin mutsuzluğu gösterebilmesi kanımca. enfes bir oyuncu kadrosunun şahane performansları ile döktürdükleri bir film olmanın ötesinde cannes film festivali'nden ödüllü senaryosu ile de övgüye layık.
--- spoiler --- “fantastik dörtlü bir aile gibidir, diğer süper kahramanlardan farkı da budur; ne kadar güçlenirlerse fark etmeden birbirlerine verecekleri zarar o kadar artar. aileniz sizin karşıt maddenizdir. bu bir paradokstur. siz ne kadar yakınlaşırsanız içine düşeceğiniz boşluk da o kadar derinleşir" diye bir açılış eyleyen ve konusuna zemin hazırlayan ang lee eseri. --- spoiler ---
bu filmi seven lymelife filmini de sever diye düşünüyorum.
american beauty'nin önceli gibi geldi film bana, gerek orta sınıf amerikan ailesi eleştirisi gerekse ilk ergenlik sorunlarını ele alışı bakımından.
muhafazakar olmayan bir film. tüm dertlerimizin müsebbibi cinselliktiri değil değişim ve merak duygusunun neleri beraberinde getireceğinin tahmin edilemezliğini anlatır. american beauty, magnolia gibi filmler gibi birçok karakter ve bunları oldukça derince incelemeyi esas alan bir filmdir. çocukluk-ergenlik-yetişkinlik dönemi arasında doğal bir merak duygusuyla içgüdüsel olarak yaşanan cinsel yakınlaşmalar realist bir bakış açısıyla aktarılmıştır. bu da ağır atmosfer filmi olarak görülen filmleri ilgi çekici kılan bir yöntemdir. atmosfer filmi içine girebildiğin derece başarılıdır. bu film olay esaslı da olsa -özellikle belirtilmek istenen soğuk ve karlı atmosferi mekan alan- a simple plan ve fargo filmleri gibi başarılı bir filmdir. soğuk atmosferin soğuk insanları hakkındadır. yeniliklere de merak duymaktadır bu insanlar belki de soğukluk bir kalıplaşmış yaşam tarzını temsil etmektedir. key partynin söz konusu olduğu bir ortamda 16 yaşındaki çocuğuna cinsel eğitim verirken açık olamayan ben hood'un olduğu filmdir. ailesinin çevresel etkilerle yaşadığı trajedilerden haberdar olmadıkça mutlu olan kendi halinde bir paul hood'un olduğu filmdir. cinsellik konusunda içgüdüleriyle hareket eden siyasetle ilgilenecek kadar büyük, babasının kucağında suçlu bir çocuk gibi hissedecek kadar küçük wendy hood'un olduğu filmdir. kocasının kendisine veremediği belki de tek şey olan cinselliği, bir başkasında arayan ama bu ilişkiyi sadece cinsellikle sınırlayacak kadar kendini bilen bir kadın olan janey carver'ın olduğu filmdir. gizemli, farklı bilime ilgisini anlamakta zorlanacağınız mikey carver'ın filmidir. sonuç olarak 2 saatte kısa bir süreye koca bir roman uyarlamasını kendi diliyle anlatabilen ang lee'nin muhteşem karakter dramasıdır. izlenmelidir.
yaklaşık üç ayda bir kendini tekrar ve tekrar izlettiren film..senelerdir bu böyle.
