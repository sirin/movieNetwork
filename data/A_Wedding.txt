robert altman'ın 78 tarihli filmi. bana sorulursa ustanın en eğlenceli filmlerinden birisi. yer yer gülünce kaçacak karikatürizasyonlarla dolu bir düğün hikayesi diyelim. biri köklü ama fakirleşmiş, diğeri yeni zengin iki aile var. bir sürü entrika var, gelin şunla damat bunla yatmış evvelden, birileri hamile birileri evliyken yıldırım aşkıyla birbirine vuruluyor. tamamı bir gün içerisinde geçen hikaye gitgide bir cümbüşe dönüşüyor, altman'ın olayları uzaktan izleyen ve binbir ayrıntıyı, hikaye parçasını tek çekime sığdıran karman çorman tarzı bu filmde bir sirk havası yaratıyor. bir nevi anarşi filmi diyebiliriz.
dvddeki "robert altman, mash'le askeriyeye yaptığını bu kez a wedding'le evlilik kavramına yapıyor" yazısı bu filmi çok iyi açıklıyor aslında. mash dedik de aslında o kadar komik değil ama düğün klişelerini muhteşem bir şekilde karikatürize ediyor, üzeriniyse sosyal gözlem minvalinde iyi sosluyor. elliye yakın karakterin hiçbiri derinlemesine işlenmiyor ama bu, düğün filmine cuk oturuyor; zira filmin yapısı gittiğimiz düğünlerde daha önce görmediğimiz insanlarla kaynaşma, tanışma hissiyatına denk geliyor. yönetmenin kamerası bir gözlemci edasıyla dönenirken, yaratılan belgesel havası çeşitli parodilerle dağılıyor ve ortaya oldukça eğlenceli bir film çıkıyor. özellikle altman'ın tarzını (bkz: short cuts) (bkz: gosford park) sevip, keşfedilmemiş filmini arayanlara birebir. bir de underrated diyelim de çükümüz düşmesin.
