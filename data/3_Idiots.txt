hintliler'in ne değişik kafalarda olduklarını bir kez daha gösteren bir rajkumar hirani filmi. hirani, hint eğitim sistemini bollywood tarzında sorguluyor. ironik mi desem, değişik mi desem bilemedim. hiçbir şeye gülünmese bile, adamların güldükleri şeylere gülünebilir, eğlenceli hint dansları da cabası... biraz uzun sürse de* eğlenceli bir filmdir. ha bir de unutmadan, filmde hasan şaş oynuyor. http://tinypic.com/view.php?pic=1ffj80&s=5 http://tinypic.com/view.php?pic=103zaqx&s=5
aamir khanin baska bir eglenceli filmi. filmi hindi bilmeden de izleyebiliyorsunuz bunu kesfettim, hindi'deki turkce'de kullanilan ve ingilizce kelimeler size yetiyor. ayrica o koseli çeneli hatunu nasil esas kiz yapmislar dusunmeden de edemiyorum. oryantal bir çekiciligi var ama ondan ote degil. (bkz: all is well)
eğlencelik seyretmeye değer hint filmi. klişe sahneleri de olsa oldukça eğlenceli filmdir. sınav filmi gibi ülkelerinin öğrenim sistemlerine yönelik çeşitli göndermeler de içeren film, hindistan'ın prestijli okullarından imperial college of engineering'deki üç makine mühendisliği öğrencisinin etrafında geçen olayları anlatıyor.
bitimine kaç dakika kaldığına bir kez olsun baktırtmayan film.
1965 doğumlu aamir khanın bildiğin mühendislik öğrencisi gibi göründüğü, süper müziklere sahip, biraz uzun süren ama acaip akıcı, eğlenceli film. --- spoiler --- --- spoiler --- ayrıca kişi başına düşen kız gramajı nı hesaplayan yurdum mühendislerinin izleyip ibret almaları, hatta hallerine şükretmeleri gereken filmdir. 3 saat film izledik, bıyıklı da olsa bi tane kız öğrenci görmedik naber. --- spoiler --- --- spoiler --- edit:ikishler ve selambenmetaldinliyorum der ki filmde kız varmış ben görmemişim. vay be orada bile gözden kaçmamış,helal*
bollywood harikası. hani bazı filmler olur ya ne zaman bitecek diye sürekli zaman barına bakılır. bu film o filmlerden değil. evet, bu filmde de zaman barına sık sık bakılıyor ama hiç bitmesini istemediğiniz için bakıyorsunuz. çok hoş, çok güzel, çok çok bir film.
bulunmaz hint kumaşı gibi bir film. al biranı, çerezini...vs geç bu filmin karşısına. iki küsür saat nasıl geçmiş anlarsan, gel, ben iade etcem filmin parasını. film bittiğinde "vay amına koyim, böyle hint filmi olur mu lan" derseniz, bi paket marlboro borcunuz olsun bana.
"bir dersten kalmanızdan daha kötüsü o dersten en iyi notu en yakın arkadaşınızın almasıdır." :)) çok eğlenceli aamir khan filmi. şahanedir defalarca izleyebilirsiniz.
dostluk kavramını en güzel şekilde ortaya koyan film. bir filmin hem çerez misali tadından yenmeyip, hem de aynı anda dolu dolu mesajlar verebileceğine kanıt niteliğinde. izlerken zaman nasıl akıp gidiyor anlamak mümkün değil. ana karakter rancho'ya gelince, bu filmi izleyene dek gelmiş geçmiş en favori kurgu karakterim ayn rand'ın the fountainhead romanındaki howard roark karakteriydi. aslında özünde çok benziyor rancho ve howard roark, hayatı algılayış tarzları çok benziyor. roark ukala, küstah bir tipti, tabi bu -duruşu gereği- insanda hayranlık uyandırabilen cinsten well deserved arrogance'tı, cooldu, karizmaydı, biraz da asosyaldi ve tanrısaldı; zaten romanın sonunda kullanılan sembolizmde de bu tanrısallık vurgulanıyordu. rancho ise roman boyunca roark'un en çok saygıyı hak eden yönlerinin hepsine sahip olmakla birlikte well deserved'ü fazlasıyla olup arrogance'ı olmayan* biri... arkadaş canlısı, mütevazi, merhametli, sıcakkanlı, iyi, eğlenceli, şapşal, zıpır, afacan ve tanrısal değil, insani. empatiyi roark'tan daha fazla hak ediyor bence. çok güzel sımsıcak bir film olmuş. izleyin, izletin, belki bu vesileyle dünya daha hoş bi yer olur.
sabaha karşı 04:00 civarı filmlere bakarken içinde tek alt yazı olan film olması nedeni ile seçtim.hani insanın hayatta ballı seçimleri olur ya benim için öyle bir seçim oldu bu film.güzel olması bir yana izlediğim en doyurucu filmlerden biri olarak film belleğimin top onuna hızlı bir giriş yaptı.filmi birde şuan vatani görevini yapmakta olan arkadaşlarımla izlersem bünyede ağır tahribat yapacaktır.
--- spoiler --- 40 yillik amerikalilar uzayda yazan tükenmez kalem yapti, ruslar kursun kalem kullandi geyigini filmde kullanmis, bi de bundan espri yapmislar akillarinca --- spoiler --- yarisinda ciktigim filmdir.
izlerken bünyeye her duyguyu sonuna kadar yaşatan muhteşem film.
rancho'yu bulma serüvenine çıkarken çalan parça behti hawa sa tha woh çok güzel. http://www.youtube.com/watch?v=goyhnvptlmy
klişe hint müzikallerinden gayet uzak seyrediyor diyebilmek için pia ve ranço'nun danslı sahnesini görmezden gelmek gerekir en başta. geri kalan her dakikasında gayet de güzel bir film olduğunu hissedebiliyorsunuz. gülmek üzereyken hoop göz yaşartan filmler nadirdir diye biliyorum ben. tabi bi kapıcılar kralı değil...
mühendislik fakültelerinde özel gösterimi yapılması gereken film.
bütün öğretmenlere özel gösterimi yapılması gereken film.
eğlenceli, komik aynı zamanda duygulandıran film. hasbelkader indirip hint filmi olduğunu görünce bir kenara atmıştım sonra bir on dakika bakayım neymiş bu derken 3 saatin nasıl geçtiğini anlamadım. ayrıyeten all is well şarkısının sonunda yaşadığım dumuru hiç bir film yaşatmamıştır bana.
beklediğimden çok daha güzel olan film. özellikle üniversite tercihi ya da lisede bölüm tercihi yapacaklara izletilmesi lazım, öğretmenler de izlesin tabi öğretim hakkında değişik fikirler içeriyor. sadece ezber yapmanın öğrenmek olmadığını, o alanda başarı yakalayabilmek için ilginizin olması gerektiğini anlatıyor. --- spoiler --- üniversite üniversite değil sanki bir yatılı liseymiş gibi geliyor. her bollywood filmi gibi fazlaca dans sahnesi içeriyor. filmin son sahnesinin geçtiği mekan her neresi ise manzarası oldukça güzel. başrol aamir khan çok tanıdık geldi sanki bir türk oyuncuya yada tanıdığım birine benziyor her gün yolda karşılaşıyoruz gibi hissettim. --- spoiler ---
çoğu sahnesinde beni göz yaşlarına boğan film.
hem güldürüp hem ağlatan ender filmlerden, hayatın kendisi gibi, müzikleri de çok güzel bu sene izlediğim en güzel film diyebilirim rahatlıkla. hayatınızla ilgili tercihlerinizde önemli hatalar yaptığınızı düşünüyorsanız mutlaka bu filmi izleyiniz.
ana karakterlerinin mühendis olması, içerisinde geçen mühendisliğe has olaylar ve durumlar (evet koskoca ice'de de kız yok, hem de hiç) yüzünden bana çok keyif veren, sonunda durumu muhteşem bağlamalarıyla ağzımı açık bırakan film. bu kadar iyi bir şey beklemediğim için bana çok güzel gelmiş olabilir. gözüme tek batan kısım dans sahneleri oldu. bahsettiğim dans sahneleri de sanırım eski hint filimlerine gönderme amaçlı konmuş. müzikleriyle, oyuncu seçimiyle, konusuyla birlikte bütün olarak baktığımızda gerçekten izlenebilitesi yüksek bir film olduğu izlenimini veriyor. hint filmleri'nin gelişimi mükemmel, umarım bu tarz güzel filmleri sık sık çıkartabilirler de hollywood'dan bağımsız güzel filmleri de izleyebiliriz.
gökkuşağı gibi bir film, neredeyse her anında tadından yenmez yığınla renk var. hint sinemasının yükselişini de simgelemekle beraber, çok sağlam bir zeka ürünüdür. farklı, orijinal komedi arayanlara kesinlikle tavsiyedir. 9 / 10.
bir mühendis adayı olarak en son my inventions the autobiography of nikola tesla'yı okuduğumda bu kadar heyecan ve şevk duymuştum; filmi çok beğenenlerin yanında hiç beğenmeyenlerin de olmasını buna bağlıyorum. herkese hitap eden bir film olmayabilir.
güzel bir sistem eleştirisi 3 idiots. anlatmak istediğini de bir aptala, daha doğrusu 'üç aptal'a anlatırmış gibi basit bir şekilde anlatıyor daha n'olsun. yaptığı eğitim sistemi eleştirisini, -doğal olarak- hint danslarıyla, fakülte hayatı gençlik komedisiyle ve olmazsa olmaz aşk hikayesiyle başarıyla süslemiş tabii. devletlerin dayattığı eğitim sisteminin sonucudur maalesef ezbercilik (ve diğer kısıtlayıcılar). insanların alanlarda "eğitime hayır" diye çığırması da bu sebepledir. kimse cahil cühela yetişsin demiyor, aksine bu sistemin bunu beslediğine dem vuruluyor her muhalefette. fakat sonuçta bu eğitim sisteminin ürünlerine bunu alanlarda anlatmak, deveyi hendekten atlatmakla eş değer. tek amaç, olması gerekene en yakın biçime sokmaya çabalamak. işte bu hint filminde ucundan kıyısından bu anlatılmaya çalışılıyor. (tabii öyle alanlara çıkmak, eylemler yapmak falan yok. bildiğin komedi filmi işte. o kısmı arkadaki iki lobum uydurdu) ee, epey de güldürdüğüne göre sorun yok. haa… bir şeyleri ezberleyip, ezberlediklerini de şıklarda bulup işaretleyerek, anlatılanın doğruluğunu sorgulamadan bir yerlere gelmiş, adam sayılmış ve bu sebeple de halinden memnun olanlar için pek tabii ki klişelerle dolu sıkıcı bir film olabilir. o halde haydin emret komutanım türevleri izlemeye... son olarak, insan öğrenir; tek tip eğitilense koyun, kuzu vb. gibi evcil hayvanlardır maalesef. (fark etmeden ne gaza gelmişim uleyn)
izlediğim en uzun film olmasına rağmen hiç sıkmayan, hatta bitmese dediğim film. filmde kullanılan müzikler, renkler, duyguların yoğunluğu, karakter seçimleri, oyunculuklar çok ama çok başarılıydı. arkadaşımın zorlamasıyla izledim..en ufak bir pişmanlığım yok. ısrar edilmese hayatta izlemezdim..bu kadar uzun film mi olur der geçerdim. aman yapmayın etmeyin, edinin ve izleyin...
arada (bitmesin diye) kalan dakikaya sadece bir kez bakarak bitirdim. oyunculuk, kostümler, 10 sn için kurulmus koca dekorlar, senaryosu, mühendislik terimleriyle bizi boğmayan* diliyle arşivimin yedeklenen kısmına giren filmlerdendir efendim. piya'ya gözlük ve pembe çok yakışmış ayrıca. hint filmlerindeki dandik dansı sevdirecek kadar güzel dans ediyorlar. müziklerine bayıldım. başlangıçtaki ranchoyu aramaya giderkenki müziği, all is well, zubi dubi yi klip izler gibi izlemek lazım. hint sinemasına sempati duydum sayesinde.
komik, hüzünlü, garip. ne ararsanız var içinde. gerçekçi mi? evet lan! çok acayip.
roma'da sri lanka'lıların işlettiği bir hostel'da torrentten tesadüfen indirip izlediğim film. bir kaç gün boyunca duyduğum ingilizceyi filmde birebir görmek filmi olduğundan da eğlenceli hale getirdi. eğitim sistemi eleştirisi ve ailelerin çocuklarının isteklerini dikkate almadan şekillendirme arzusu bu kadar güzel, bu kadar eğlenceli verilemezdi. gerçekten çok yaratıcı. baş roldeki elemanın* filmde oynadığı sırada gerçekte 45 yaşında olduğunu öğrenmek gerçekten şok edici. adamı liseye koysan sırıtmaz o derece.
mühendis için ağıt.
hintliler ve türklerin espri anlayışı, dertleri, memleket meseleleri, eğitim sistemleri, çocuk yetiştirme stilleri hep hep ne kadar da aynıymış dedirten filmdir. iki saniyede bir güldürmüş ardından iki saniye göz yaşartmıştır. kendi içimizden bir hikaye... hangimiz mühendisliği bırakıp fotoğrafçı olmak istemedik ki.
(bkz: hintli kafası) gerçekten de ağlatan bir filmdir ki nasıl lan? öyle işte ama. dengenizi bozan, son derece naif olabilen, aynı anda hem güldürüp hem ağlatabilen etkileyici sahneleri vardır. eğitim sistemlerine gösterdikleri tepki, en saf duyguların insanlarından dökülen diyaloglarla, hele ki sabaha karşı izliyorsanız mahveder. ya da bu filmi izleyip de aynı tepkileri vermiş, bitecek diye hüzünlenmiş otuz küsür kişinin sinirleri fena halde bozuk.
acayip, çok acayip film. inanılmaz keyifli, insan bitsin istemiyor. 2 saatten fazla zamanın nasıl geçtiği anlaşılmıyor. yarı ingilizce, yarı hintçe konuşulan filmde bu hintlilerin kafası mı iyi niye böyle konuşuyorlar lan diye düşünse de insan, bir zaman sonra alışıp akışına bırakıyor insan kendisini. filmde inanılmaz bir iyimserlik mevcut. canın mı sıkıldı? bu filmi izle. işler istediğin gibi değil mi? aç izle. yapacak işin mi yok? izle... dediğim gibi insanın içini ferahlatıyor. woody allen filmlerindeki gereksiz kasvet yok. insan izlerken arada duygulanıyor, ancak onda bile şefkat duygusu sarıyor insanın bedeninin. öyle güzel, öyle hoş bir film. çok sevdim yahu, öyle böyle değil. bu iyimserlik genel olarak hint filmlerinde olabilir, bilemedim. taare zameen par'ı da izlerken öyle mutlu ayrılmıştım ekran karşısından.
sıkılmadan seyredilen bir film. muhteşem denemez ama eğlenceli vakit geçirmek için harika. oyuncular çok iyi, esprileri de dozunda ve yerinde yapmışlar, hiçbirşey sırıtmıyor. hintli erkeklerin çok duygusal olduğu kanaati oluştu bende, sürekli ağlıyor adamlar...
(bkz: matematiği iyi diye sayısala yönlendirilmek)
ben bu filmin sonunu getiremedim. iş nedeniyle sabah 8 akşam 6 bütün gün hintlilerle uğraşıyorum. ırkçı görünmek istemiyorum, ama artık beni hayatımdan bezdirmeye başladılar. hele filmdeki o dekanın tavırlarının aynısına sahip kıl ötesi bir hintli ile sürekli muhattap oluyorum. filmin senaryosu ve işlenişi tarzıma göre olsa da ancak bir yere kadar kendimi sıkarak izleyebildim. sonra acayip gerildim ve kapatmak zorunda kaldım. ömrümde yarısında bıraktığım film sayısı 2-3 tanedir herhalde. izleyeceğim filmleri iyi seçerim. bu film ise izlemek istediğim ancak katlanamadığım için tamamlayamadığım film olarak kalacak. iş hayatı nelere kadir.
ironiyi vs absürd esprileri seviyorsanız , sistem eleştirileri güldürürken düşündürme tarzınızsa kesinlikle izleyin. hea yok bunları hiçbiri bende yok diyorsanızda izleyin. her şekilde gülersiniz.
ülkesinde izlenme rekorunu elinde bulunduran şahane film.komik ve duygusal sahnelerinin yanı sıra filmde birkaç diyalog varki insan içinde bulunduğu konumu sorguluyor. --- spoiler --- rancho : eğer michael jackson'ın babası onu bir boksör olması için zorlasaydı veya muhammed ali'nin babası onu bir şarkıcı olmaya zorlasaydı, faciayı düşünsene.. --- spoiler --- ayrıca dans sahneleri de çok eğlenceliydi.filmin yüksek temposunu daha da yükseltmiş.
bir güldürüp bir ağlatan, feel good-gençlik-yol filmi. klasik hint dansı sahneleri haricinde ekrandan gözünüzü ayıramıyorusunz. bu arada esas elamanla kızı oynayan 2 oyuncunun yaş farkı 15*.
içimden ağaç çıkartan film. beynimin buharlaşıp uçtuğundan şüpheleniyorum.
uzun zamandır izlediğim uzak ara en eğlenceli film. 3 mühendislik öğrencisinin okula girişten itibaren 10 yıllık hikayesini geyik bir dille anlatır, güldürürken düşündürür.
çook geniş açıdan bi' genelleme yapılacak olursa eyvah eyvah 2nin mühendislik hayatını anlatıp,eğitim sistemlerini* eleştiren hint versiyonu denilebilir. zıt eleştirilerin gelmesinin sebebi bence bu. kimilerine çok samimi gelmiş, kimilerine çok sıkıcı. çok genelleme yaptım ama bence eyvah eyvah 2yi sıcak,samimi,eğlendirici bulan herkes; bence, bu filmi de beğenir. son olarak eyvah eyvah 2'yi ister sevsin, ister sevmesin; bence mühendisler kesinlikle göz atmalı.
öyle sanıyorum ki, bollywood yapımı değil de hollywood yapımı olsaydı çok büyük sükse yapardı bu film. hemen hemen her gün yakın çevremizde ya da haberlerde izlediğimiz eğitim sistemi ve sınav sisteminin ne denli hayatımızı etkilediği ortadadır. bundan dolayı filmin önemli bir konuyu iyi bir şekilde işlediği aşikârdır. bu filmin özellikle ailelere ve üniversite ve meslek seçimi yapacak genç arkadaşlara izletilmesi gerekir.
pee-mail, virus-antivirus, serve-screw vb kelime oyunu içerikli ufak zeka pırıltıları barındıran nükteli ve beklenmedik anlarda film akışının değişmesiyle klişe damgası vurulabilecek bir yapıdan uzaklaşarak hikaye içinde hikaye şeklinde ilerleyişi ile hint filmlerindeki oyuncuların klasik abartı mimiklerini bile görmezden gelmenizi sağlayan 'üç saat nasıl geçecek?' hissi vermeden akıp giden hint filmi.
aslında aylar öncesinden arşive katmıştım bu filmi olumlu yorumları okuyunca, ilk gözden geçirişimde 02:44:15 gibi bir süreyi görünce yoo dostum diyerek başka bir bahara ertelemiştim izlemeyi, sonbahara geçiş yaptığımız bugünlere nasip oldu. iyi ki de oldu. başlangıcı biraz yavan kabul etmek lazım -ilk müzikale benzer sahneye kadar, benzer sahneleri de hızlı geçtim zaten- ama filmin bütününe bakılınca başta 6,5'tan 7 seviyesinde olan not, farhan'ın babasıyla olan diyaloğunda ilk defa fark ettiğim kol saati*ni görünce 7.5'tan 8'e doğru yol aldı ve filmin sonunda bu noktada kalmayı başardı. 8 diyorum ki komedi türündeki bir film için 8 gayet yüksek bir seviyedir ve benim için the hangover tipi filmlere verilebilir. komedisinin yanında vermek istediği mesajı belki biraz fazla tekrar ve birkaç klişeyle de olsa başarılı bir şekilde vermiş olduğunu hakkıyla söylemek gerekir. filmi tamamen izleyip sinemasal kaygılarla beğenmediklerini söyleyenlere saygı sonsuz ama 15-20 dakika bakıp bir sinema filmi değil de çghb izliyormuş gibi "20 dk. oldu hala kopmadım yeaa nası komedi bu" diyen tiplerde eğer dikkatli bakılırsa bir miktar chatur'luk görülebileceğine eminim.* * casio aw-8x serisinden bir saat ki üniversitede bir hocamda vardı ve 5 senedir de kolumda mevcut kendisi. mühendislik fakültesine yolu düşmüş biri olarak tesadüf ya da seçim bilemem ama bu olay hoşuma gitti. bir de eğer öss öncesi izlemiş olsaydım tıp seçmeme tercihimi perçinleyecek bir film olurmuş onu gördüm.*
türk aile yapısına ve türk filmlerine fazlaca benzeyen film. --- az çok spoiler --- farhan'ın babası "oğlum rahat ders çalışsın" diye durumu müsait olmasa da oğlunun odasına klima taktırıyor. orta halli bir aileden gelen insan bu ayrıntıyı enteresan bulabilir. ben buldum gibi. bu tip fedakarlıklar çoğumuzun ailesinde vardır diye düşünüyorum. zira bizim de önümüze konulan bir üniversiteyi kazan da... mantığı mevcut. bu yolda yapılan ekstra masraflar da ailemize karşı bazı şeyleri söyleyememize neden oluyor. oldu. açık söyleyeyim filmin çoğu yerinde anlık espriler dışında pek gülmemiştim. ama yine farhan'ın babasının oğlu okulu bitiriyor diye yaptığı leptop jestine hem çok güldüm, hem de çok duygulandım. bi de farhan'ın fotoğrafçı olmak istediğini öğrenince "git sor bakalım leptopla fotoğraf makinesini değiştirebiliyo muyuz?" diye soruşu direkt benim babam yav. --- az çok spoiler --- uzun lafın kısası, var yani böyle şeyler. bu film biraz bizdenci.
belli bir tarza, belli kalıplara sokamadığınız olağanüstü güzellikte, çok çok iyi bir film.3 saate yakın bir süre boyunca hiç sıkılmadan izleyeceğiniz, eğlendiren, güldüren, hüzünlendiren, merak ettiren, sağlam da bir eğitim sistemi eleştirisi olan, gerçekten garip güzellikte bir film.herkese tavsiye ederim.izlemeyen çok şey kaybeder.
"başarının peşinden koşmayın, siz kendinizi geliştirdiğinizden emin olursanız başarı ve mutluluk sizi gelip bulacaktır."
son zamanlarda tüm aile birarada oturup bi film izlediğmizde mutlaka herkesin filme yönelik bir eleştirisi olurdu ama bu film bununbir istisnası oldu ve hiçkimseden -aman ya ne biçim bi film bu- sözünü film bitene kadar hiç duymadık,bu da bana göre filmin herkese hitap ettiğinin bir göstergesi.ayrıca hintlilerin eğitim anlayışı ile bizimki arasındaki benzerlik dikkate değer...
güldürüyü, trajediyi iç içe sunmayı becerebilen istisna filmlerden. hint falan dememek lazım. --- spoiler --- o edebiyat okumak istiyordu, yazar olmak. ama tek yazabildiği bu intihar mektubu oldu. --- spoiler ---
oyle bir film ki, su garip hint danslari ve sarkilarina bile takilmadan izliyor insan. -hatta dubidubu dubidubu dan daaare diye gideni sevdim bile- dostluksa dostluk, asksa ask, egleneceyse eglence, dramsa dram... agla-gul, agla-gul yalama olduk burda. ayar bozucu bir film. --- spoiler --- esas kizin ablasinin dugununde, 3 idiots arkalarini donup virus'le karsilasinca ''all is well'' dediklerinde, aylardir gulmedigim kadar guldum --- spoiler --- hakikaten her ne yasarsan yasa, demen gereken ''all is well'' imis. beni inandirdilar. not: omuza hafifce pis pis yaparaktan ama.
kendimi bulduğum film, orasından burasından. arkadaşımın bu filmi önerirken "abi film fena deil cok fazla dans da yok izlenebilir" şeklindeki haber vermesine rağmen bir kaç dans sahnesini ileri almadan izlemeye de tahammül edebildim. hatta şarkının birinin sözleri şu şekilde idi; hayatım boyunca başkasının hayatını yaşadım, sadece bir an için kendim gibi yaşamama izin verin… bana biraz güneş ışığı ver, bana biraz yağmur ver, bana yeni bir şans ver, ben bir kez daha büyümek istiyorum. ___________ ağlama duvarı mode on___________ neyse. filden bahsettik şimdi filin üzerindeki sinekten bahsedelim; (anlatacaklarım aslında çok da alakasız değil, filmdeki "hayalinin peşindeki işi yap" konseptine uygun) daha ilkokulda "en iyi notları alma" yarışına girdik. ikinci olmamalıydım, hadi olmadı en azından sınıftaki en iyilerden olmalıydım. derken ortaokul ve lise. ne olduysa üniversite sınavları için tercih yapacakken oldu. hayatım boyunca mimar olmak için yanıp tutuşan ben tercihlerde hayati bir hata yapmıştım. (ki dersane duvarındaki bir resimde "yanlış sıralama 1 yılı, yanlış okul 4 yılı, yanlış meslek 40 yılı mahveder" şeklinde yazı vardı) neyse. hayalimin peşinde gitmedim ve danışman hocamın önerisi ile adını ilk kez duyduğum bir mühendisliği iki mimarlık tercihimin arasına yerleştirdik. ve sonuç: 18 tercih içinden sonradan eklediğim o bölüm geldi, üstelik odtü mimarlık ile itü mimarlık arasındaki bir puana rağmen. sonra bu oldu: hiç bir işi sevememe/katlanamama (bkz: iş hayatı/#25262511). o iş senin bu sektör benim (medya, tasarım, yazılım...) duvardaki afişteki 40 yıl olayı kaldı geriye. keşke bu filmi tercih döneminde izlemiş olsaydım. (da sanki film izleyecek vakit mi vardı) üstelik ne değişecekti ki? o zaman filmin başka kısımlarına odaklanacaktım muhtemelen. (filmde odaklanabilecek en az 1783 alt başlık var zaten) ühüüü. neyse ki filmdeki "her şey çok iyi olacak*" lafından daha çok sakinleştiren "demek ki hayırlısı buymuş" sözü sakinleştirici olarak işe yarıyor. (ohhh be yine rahatladım bak) ___________ ağlama duvarı mode off___________ filme dönelim yine. üç filmlik malzemeden tek film çıkarılmış, kurgusu ustalıkla işlenmiş. bazı kısımları hiç koymasalar daha da güzel olurmuş (hah ha film eleştirmeni mode on)
http://www.xvidbox.com/…celemeleri/komedi/3-idiots/
bir american pie havasıyla başlayan, hababam sınıfı tadında devam eden, bazen karmaşık aşk senaryoları ve küçük hesaplarla dolu bir arjantin aşk dizisi havasına bürünen, sonlara doğru hafif bir the kite runneri anımsatan, bazen güldüren, bazen hüzünlendiren, sıkıcı olmayan fakat abartılmaması da gereken hint filmi. çerezli biralı samimi bir arkadaş topluluğunda izlenmesi tavsiye edilen filmdir ayrıca.
sayesinde hindistan'da erkeklerin değil kızların başlık parası verdiğini öğrenmiş olduk.
bitmesine kaç dakika kaldığına bakmaktan izleyemediğim film. belki birkaç eğlenceli sahne için izlenebilir ama akılda kalmaz.
hayatımdan kesinlikle saat çalmamış olan harika bir film. hatta burda, filmi tamamlayamayanların yazdıklarını okuyunca aynı filmi mi izledik diye düşünmeme sebep olmuştur. tabii filmler ve zevkler diyorum... bu film o kadar hayattan ki! eğlenceli olduğu kadar hıçkırıkların boğazıma kadar gelip geri gittiği sahneler oldukça fazladır. --- spoiler --- rancho, helikopteri joy'un penceresine uçururken kameradan onun kendisini astığını öğrendiğimiz sahne. ayrıca da duvardaki yazı bana çok dokunmuştur. --- spoiler --- ben de hint filmlerine önyargıyla yaklaşanlardandım. siz bırakın önyargıyı ve filmi hemen izleyin, pişman olmayacaksınız. "all is well, all is well "
bu filmi izleyip beğenenlerin zevklerine sıçabilen insanların olduğunu görmemizi sağlamış olan film. "sen önce medeniyet öğren ayı" deyip yorumumuza kaldığımız yerden devam ediyoruz. toplansınlar milli eğitim bakanlığının, yökün kodamanlarını bir amfiye izletsinler şu filmi. belki nasıl öğretileceği konusunda bazı fikirler edinirler. yer yer kendimi gördüm filmde. belki de o yüzden daha sıcak geldi bana film. meslek seçmek için babayla yasaşan gerginliği iyi bilirim. bırak babayı tüm sülale ile karşı karşıya gelmiştim. sonuç olarak şu an sevdiğim işi yapıyorum ve çokta mutluyum. genç arkadaşlara mesaj da vereyim yeri gelmişken. ben iş için başvurmadım. iş teklifi geldi ben kabul ettim. yaptığınız işte iyi olursanız para sizi bulur. izleyin izlettirin. ben demiştim editi: http://www.hurriyet.com.tr/gundem/20741742.asp
sözlükteki chatur 'silencer' ramalingamlar'ı gün ışığına çıkarmış yapıt. ulan nesini sevmediniz filmin? illa arkasında arabalar patlarken karizma yürüyen adam mı lazım sizin için?
okulda 2 haftadir -ki bu uzun oldugundan mutevellit- almanca derslerinde izlemek zorunda kaldigim iskence.ulan bu kadar mantik disi gerceklikten uzak bir film olamaz yahu. imdb de nasil o kadar puan yapmis anlamiyorum gerci hos 1 milyar hintli var amk. ama dedigim gibi cerez filan hikaye 46 yasindaki adami ogrenci diye dilenci tipli birisini de esas kiz diye oynatirsan olacagi budur. kisaca basit ve zaman kaybi bir hint filmi.
ilk izlediğim hint filmi olmasıyla beraber benim bollywood a karşı olan tüm önyargılarımı yıkan filmdir aynı zamanda.. --- spoiler --- bugün arkadaşımla birlikte tekrar izleyince ilk izlediğimde dikkatimi çekmeyen birçok ayrıntı dikkatimi çekti, sevgim daha da katlandı bu filme.. mesela, filmin en başında çalan o mükemmel şarkı ve sözleri, sonra bi yerde yurt odasında otururken farhan ın elindeki national geograpic dergisi.. ayrıca dans sahneleri öyle anlatıldığı kadar da saçma değildi bence, hele de "zubi dubi zubi dubi" ne kadar kıpır kıpır bir şarkı öyle.. oturduğum yerde benim kalkıp oynayasım geldi.. ayrıca bunu yazmasak olmaz herhalde "ol iz vel"..* --- spoiler ---
son dönemlerde izlediğim en güzel en tatlı filmdi sanırım. filmin bir kısmında insanı duygulandırıp bir kısmında güldüren ama genel olarak gayet eğlendiren mükemmel bir film. izlemeyenlere şiddetle tavsiye ederim. pişman olmayacağınızın garantisini bizzat ben veriyorum. *i swear* (hindu aksanı ile) edik: belirtmeyi unutmuşum. müzikleri çogüzel.
--- spoiler sayılmaz --- arkadaşınız başarısız oluyor, üzülüyorsunuz. arkadaşınız birinci oluyor, daha çok üzülüyorsunuz. --- spoiler sayılmaz ---
güldürürken düşündüren, düşündürürken ağlatan, ağlatırken tekrar güldüren filmdir. yeni bitirdim filmi ama ne ara izledim ne ara geçti o kadar vakit hiç farkında değilim öyle de akıcı bir filmdir. --- spoiler --- o bebek doğum sahnesi nedir arkadaş tam seviniyosun doğdu diye sonra öldüğünü sanınca gözlerinden yaş akıyor o arada all is well ile uyanan çocuğu görünce salakça gülümsüyosun ama yaşlar hala taze çok enteresan film vesselam. --- spoiler ---
yeğenim sayesinde haberdar olduğum filmdir. muhteşem bir çalışma, harika bir yapıt, mutlaka seyredilmeli. o kadar film seyrediyorum ama bunu kaçırmışım, kendisine teşekkür ediyorum buradan*.
uzun olmasına rağmen sıkılmanın imkansız olduğu film. baş roldeki üç oyuncu da gerçekten çok iyi bir seçim olmuş. ayrıca filmde işlenen eğitim sorunları ise dünyada yalnız olmadığımızın kanıtı.
tam 160 dakika süren ama tek bir saniyesinde bile insanı sıkmayan mükemmel ötesi film. arkadaş bir film bu kadar mı eğlenceli ve aynı zamanda da hüzünlü olabilir. demek istediğini bu kadar mı üstüne basa basa, kafalarımıza vura vura anlatır. ve özellikle de benim gibi amerikan pastası tarzında klişe ötesi bir film bekleyenleri böyle mi ters köşeye yatırabilir. hayret ettim doğrusu. neyse tamam sakinim. bir de müzikler var tabi. bolywood danslarından çoğu insan gibi rahatsız olan biri olarak filmdeki dans ve müzikler de beni topla ayrı köşelere gönderdi. özellikle zoobi doobi olanını hazırlayan kişi insan olamaz. o ne güzel müzik o ne güzel şarkıdır öyle. kısacası on üzerinden on numara bir film. (bkz: zoobi doobi) http://www.youtube.com/watch?v=yj1ulvgv3vg&ob=av3n (bkz: all is well) http://www.youtube.com/watch?v=s-lltgotfsg
üniversiteye başlamadan önce izlenmesi gereken, başarılı bir film.malesef yüksek lisans yaparken izledim.
üniversite 4. sınıfta izleyerek, çok yanlış yaptığım film. okulu bıraktım.
türkiye ve hindistan arasında bazı benzerlikler olabileceğini "ambulansı çağıralı iki saat oldu. bu ülkede pizza bile yarım saate geliyor, ama ambulans..!" repliği ile akıllara getirerek gülümseten film.
arabanın benzininin hiç bitmediği filmdir.
tyler durden kardeşimizi, başka bir biçime bürünmüş olarak izleyebildiğimiz, şaheser film.
http://idiotsacademy.zapak.com/idiotsmain.php
izlemeyenlerin çok şey kaçırdığı, yazın uzak balkonlardan kulağa gelen çay bardağı şıkırtısı tadında bir film.
mühendisseniz veya bir şekilde okul sisteminden ezberci sistemden şikayetçi iseniz hemen izleyin. benim gibi her karede gülüp ağlamasanız bile çok seveceğiniz film. benim listemde ilk 3 e girdi beni anlatmasıyla, düşünün.
gördüğüm kadarıyla izleyenlerin bollywood'a bakış açısını değiştiriyor.3 saat sürmesine rağmen biraz olsun bile sıkmıyor, 3 saatin nasıl geçtiğini anlayamıyorsunuz. rancho'yu oynayan abimizin 45 yaşında olması ise hayrete düşürücü.
''üç mal'' diye korsan çevirisi bulunmaktadır.
mühendislik okumamama rağmen izlediğim ve bayıldığım filmdir. çoğu kişi hint filmi olduğu için bir önyargıyla yaklaşıyor ama bizim bazı filmlerimizden çok daha güzel bir film bence. insan istediği, sevdiği işi yaparsa; başarının zaten onu bulacağına çok güzel değinmiş. filmin her sahnesini anlatmak istiyorum ama yapmayacağım. onun yerine ol iz vel'i izleyip eğleneceğim...
kendim izlemelere doyamadığım fakat hint sineması olması sebebiyle kimseye izletip de kritiğini yapabilme gayeme ulaşamadığım filmdir.bu arada aamir khan'ın diğer bir filmi olan 'taare zameen par' isimli filmi de şiddetle öneririm.
hayatımın 3 saatini çalan film.
belki adının başka bir şey olması gereken 2.5 saat süren hint filmi. güzel mesajlar verdiği söylenebilir. adamların kafaları iyi aga.
mühendis olanların ve mühendis adaylarının kesinlikle izlemesi gerektiği, diğerlerinin de illa ki izlemesi gerektiği filmdir. anlatmayla bitmez. --- spoiler --- ayrıca videolarda izlediğimiz; bir öğrencinin sınavdan geç çıkınca gözetmenin kağıdı almam tribine girmesi ve öğrencinin sen benim kim olduğumu biliyor musun? sorusuna hayır cevabı alınca sınav kağıdını diğerlerini arasına karıştırıp kaçması bu filmin bir kesitiymiş. orjinali bu filmden değilmiş daha önce yapılan bir reklammış, aquatic uyardı cehaletten kurtardı sağolsun. --- spoiler ---
çok sağlam bir film. müzikleriyle, oyunculuklarıyla, senaryosuyla budur dedirten bir film. vermek istediği mesajlar içinde doğru olanı da var, olmayanı da. bitmeseydi daha saatlerce izleyebilirdim.
eğer evliyseniz ve evinize yine evli misafirler geliyorsa erkekler arasında futbol, araba vs konuşabilmek için hanımlara izletilebilecek türden filmdir. inanın hepsi sıkılmadan izleyebilir.
içinde dostluk, aşk, dürüstlük, eğitim sistemine eleştiri, ne ile mutlu oluyorsan onu yap gibi birçok konuyu barındıran ve süresinin 3 saat olmasına rağmen hiç sıkmayan harika bir film. kimi yerlerde gülerken bir anda duygusal modda bulabiliyorsunuz kendinizi. ayrıca filmin müziklerini de gayet güzel buldum. normalde böyle danslı, müzikli hint filmlerini fazla sevmememe rağmen o sahnelerde kendimi oynarken buldum. birçok mesaj da var filmde ve mesaj kaygısı olayı da baymadı beni, bilakis hoşuma gitti. baba ranchhoddas'ın da dediği gibi "mükemmeli yakalamaya uğraş, o zaman başarı zaten seni kovalar."
hayatımda izlediğim en en en güzel film. ön yargılı olmayıp kesinlikle ama kesinlikle izlenilmesi gereken bir film. her türlü duyguyu yaşatıyor insana.
uzunluğundan şikayet etmediğim filmlerden, çok eğlenceli ve de sıcak. tahmin edilebilitesi yüksek durumlar da sözkonusu olsa gülebiliyor insan. yalnız esas kızın yerine * şöyle sunny leone gibi daha latif bir hintli kızımız oynasa daha iyi olurdu gibi.
öncelikle kendini izlettiren bir film olduğu gerçek. fakat, hemen hemen her anında seyirciye oynayan tavrıyla olsa gerek, vasatı aşamayan bir film olmuş. sahnelerin tahmin edilebilirlik açısından son derece klişe olması ve seyirciye düşünme fırsatı vermemesi filme zarar veriyor. yoksa eğitim sistemi eleştirisi pek tabi ki var ama sadece sözde. kısacası uzun vadede unutulacak bir film olacaktır. p.s: mühendisim.
mühendisin ve mühendisliğin odak noktası olduğu kaç film vardır bilmiyorum, bu film bu eksende izlediğim en iyi filmdir. ülkemizde kafası her çalışan adam sayısala yönlendirilir, sınavdan sonra iki seçenek çıkar karşısına: tıp ve mühendislik. bu seçenekler de bir önceki yıl sınava girenlerin oluşturduğu seçeneklerdir. bir önceki yıl da zincir şeklinde önceki yıllara uzanır. hani bir menü vardır, sen seçersin, ya da seçtiğini sanırsın. aslında menüdeki seçenekler zaten seçilmiştir senin yerine. mühendislik ihmal edilenlerden geriye kalanlardır. yıllar sonra aynaya baktığında sönümlenemeyen ihmallerin doğal frekansı kritik değeri geçtiyse verdiğin kararı veya seçtiğin şeyin doğruluk oranını kalman filtresi bile düzeltemiyor. konuyu çok saptırmadan, filmde herşey kristalize edilmiş halde ve izlerken yorulmuyorsun. aile ve çevre baskısının gösterildiği her sahnede çok uzak bir dokuya sahip olmadığımız görülüyor. sistem eleştirisi ve asıl amacın mutluluk olması gerektiğinin gösterildiği bölümler oldukça başarılı bir şekilde işlenmiş. ayrıca ülkemizde kadınların eşlerinin soyadını alması meselesinin de filmde gösterilmesi meseleye iyi bir sos katmıştır. uzun lafın kısası oldukça lezzetli bir filmdir.
aşırı mesaj kaygısıyla dolmuş sıkıcı bir film. neden sıkıcı? verilmek istenen mesajların verilme şekli ve diyaloglar çok zayıf. böyle sanki hepsi bir sefer düşünülmüş ve ilk bulunan önerilerde karar kılınıp yapılmış. fazla basit. ha gerçek mi gerçek, doğru mu doğru. ama yapılış tarzı pek cezbetmedi beni. bazı yerlerde duygulandırması, bazı yerlerde biraz tebessüm ettirmesi 3 saate değmedi.
hahaha lan ne kafa film. az evvel izledim taze yazıyorum. gerizekalı ruhsuz holywood zırvalarından sonra ilaç oldu bünyeye. güldüm de,gözlerimde doldu. çok uzun film bir dakika sıkılmadan izledim. hint filmlerinde klasik dans sahneleri vardır. uzun, sıkıcı, alakasız. 3 idiots'da dans sahneleri hem kısa hemde konuyla uyumlu . canlı renkler, yol manzaraları v.s harika bir 3 saat geçiriyorsunuz. izleyin içiniz açılır. şiddetle tavsiye ederim.
165 dakikada 8 kez ağlayıp 48 kez gülmeme neden olmuştur. 90 dakikalık filmlerde bile eeh bitsin artık diyen bünyeme 2,5 saat az gelmiştir.
hint filmlerine karşı önyargıyla yaklaşan biri olarak, arkadaşlarımın yoğun baskılarıyla izlediğim ve acaip keyif aldığım bir filmdir. ayrıca sayesinde aamir khan gibi tatlı ve sempatik bir oyuncuyu tanıdığım film olmuştur.
isminin yarattığı beklentiyle film uyuşmuyor bi' kere. "2 salak ve 1 üstün insan (bokunu çıkardık)" daha uygun. izleyeni etkileme, duygudan duyguya koşturma meselesini abartı/karikatürize karakterlerle yapan filmleri seven, bunu da sever. olacak o kadar da aynı abartma taktiğini kullanıyordu misal. abartı karakterler kullanma en kolay etkileme yollarından biri olsa gerek, her şeyi yaptırabileceğin karakterler oluyor elinde. zaten bollywood tarzı, alıştığımız/alıştırıldığımız film tarzına uzaklığıyla yapay kalıyor. üstüne bi' de gerçek olamayacak kadar yapay ve uçlarda iki karakterin olması defalarca "yok artık." dedirtiyor. biraz daha ayakları yere bassaymış çok da güzel bir film çıkabilirmiş.
bazı filmler vardır 3 saat en kralı olsa da bazı yerlerde temposu düşer,laptopta izliyorsak süresine bakarız falan yada gidip 5-10 dakika ara veririz.bu film neredeyse 3 saat ama su gibi akıp geçti.tam şaheser falan gibi tanımlara girmeyeceğim çünkü değil.ama kaliteli bir film yapanlar çok iyi iş çıkarmış. --- spoiler --- sahnenin birinde sınavda hoca geciktiniz diyerek kağıtlarını almıyor onlarda nası olsa hoca bizi tanımıyor diye kağıtları karıştırıp kaçıyorlar.bi video vardı facete dolanan o biraz esinlenilmiş gibi geldi. --- spoiler ---
3 saatlik bir film izleyip sıkılmıyorsanız o film şahane demektir. bu filmde onlardan biri. akıcı ve güzel bir konusu var. son dönemde yapılan hint filmlerinin kalite koktuğunu ve böyle devam edeceğini anlatmıştır bizlere. tavsiye edilir, kafa dağıtır, eğlendirir.
çocukluğunda benim gibi annesiyle hint filmi izlemiş bünyelere harika gelecektir. şarkılar, abartılı danslar filmde güzel bir hava yaratmış. oyunculuklar da iyiydi. birçok hintli güzel varken esas kız olarak bu ablayı da nereden bulmuşlar dedirtiyor ama olsun. izlerken nedense bana leyla ile mecnunu anımsattı. hani dramı da komediyide güzelce kullanması. dostluk, aşk bunları güzelce işlemesi falan ne bileyim. fotoğraf çektiren birsürü peçeli kadın, sınava geç kaldıklarında hocanın kağıdı almaması üzerine kağıtları karıştırmaları gibi birkaç bilinmiş olayı da kullanmışlar onlar basit geldi ama ona da olsun. bazen çok aşırıya kaçmışlar, acun ılıcalı vari yok artık dedirtiyor ama hiç sıkmıyor. dekanı bile sevdirtiyor. all is well efenim, kalbinizin korkuya kapılmaması dileğiyle.
güzel film. öyle uykuluydum ki, alışmışım her sabah 8 de kalkmaya. bu hafta yıllık izinde de olsam zor dayandım ama filmdeki replikler bana kafein gibi geldi. bi an da ayıldım, filme sarıldım ve film şeker gibi akııp gitti.. hiç sıkılmadım. heralde hintlilerden izleyebileceğim en anlamlı, en güzel film buydu.
hindistanı; hemen hemen düzenli bir trafiği, modern hastaneleri, ilköğretim okullarında ar-ge çalışmalarının yapıldığı ve %60'nin beyaz tenli insanlardan oluştuğu bir ülke olarak göstermiştir bizlere. üç saat boyunca gerçekten hiç sıkmayan hoş bir komedidir. ayrıca rancho karakteri ciddi ciddi bizim eminem'e benzemektedir. (bkz: bizim eminem) aamir khan (rancho) http://www.google.com.tr/…t4hkaqak4gthitnpag&zoom=1 eminem (slim shady) http://www.google.com.tr/…ed=1t:429,r:15,s:22,i:213
rancho'nun ice'de geride bıraktığı milimetre karakterine yerini belli eden davet mektubuyla esaretin bedeli filmine inceden bir selam yollayan ve türkler için son derece tahammül fersa olan hint müziklerinden harika bir potpori sunan çok değerli bir üç saat temaşa ettiren hint başyapıtı.
içinde idiotluk adına zerre element bulundurmayan film. akılcı ve akıcı. güldürürken kaşındırıyor. --- spoiler --- aptal olmanın öldürücü bir şey olduğunu en son atom bombası olaylarında öğrenmiştik. bu film ile konuyu tekrarlıyoruz. atomlar kadar küçük olmasa da, çok da iri değil kaşımızı yaran şey. gözümüz hâlâ gördüğünden dolayı devam ediyoruz filme. filmin bir yerinde anlamsız sahne varsa, film boyunca hep onu düşünürsünüz. işte o görsel tam da filmin başında, en başında ya, lanet uçak sahnesi. hintliler şova başladı. ilk dengesiz, ama lirik şarkı geliyor: rüzgâr kadar özgürdü/ süzülen bir uçurtmaydı o/ nerelere kayboldu, bulalım onu/ biz takip ettik olan yolları/ o ise açtı kendi yollarını/ düşe kalka, aldırmazca yürüdü durdu/ biz düşünürken yarını, o bugününe baktı, her anını dolu dolu yaşadı/ nereden geldi böyle/ kalplerimize dokundu ve kayboldu/ nerelere kayboldu, bulalım onu/ kavurucu güneş’te bir parça gölge gibiydi/ uçsuz bucaksız çölde, bir vaha/ yaralı kalbe ise, yumuşacık bir merhem gibiydi/ korkup, kuyudan öteye gidemezken biz/ korkmadan nehirlere daldı o/ akıntıya karşı yüzmekten hiç çekinmeden/ bir bulut gibi yalnız dolaşırdı/ ama yine de bizim en iyi arkadaşımızdı/ nerelere kayboldu, bulalım onu/ sekizinci sınıfta gördüğümüz bir fen dersi bilgisi günlük hayata uygulanıyor. hocalar perişan, öğrenciler heyecan. bu arada hoca demişken, virüs adlı hoca başımızın tacı, gönlümüzün sultanı. gayet iyi bir hayal gücü. hayal ederek beni bile yaratabilir. gelin bize ilginç bir hikâye anlatsın bu amca: “bu bir astronot tükenmez kalemi. dolmakalemler uzayda işe yaramaz. bu yüzden bilim adamları bunu icat edebilmek için milyonlar harcadı. her açıda, her sıcaklıkta, sıfır yerçekiminde yazabilir. öğrencilik yıllarımda, bir gün dekan beni yanına çağırdı ve ‘viru sahastrabude,’ dedi. ‘buyrun, efendim,’ dedim. ‘buraya gel!’ korktum tabi. bana bu kalemi –astronot tükenmez kalemi- gösterdi. dedi ki, ‘bu mükemmelliğin sembolüdür. bunu sana veriyorum. sen de harika bir öğrenciyle karşılaştığında bunu ona verirsin.’ gelin görün ki, 32 yıldır bu öğrenciyi bekliyorum. ama gelmedi. hanginiz bu kalemi kazanmak için yarışacak? –herkes el kaldırır- aferin, indirin ellerinizi. yukarıdaki tuhaf şarkıdan sonra müzikal tadında arka arkaya iki delilik daha giriyor. onları yazmıyorum, onlar, ah onlar biri çocuksu lirik, diğeri manyaksı şımarık. hayatımda izlediğim en dengesiz film olmaya doğru gidiyorlar ve oradan geri dönmeyecekler gibi. uzaktan kumandalı oyuncak başarılı bir şekilde yapıldıktan sonraki dram, gerçekten tam bir dengesizlik örneği. 3 saniye önceki şımarıklık duygusu nerede, bu adam asmaca dramı nerede, kitleniyoruz. çünkü çok parlak bir öğrenciyi öldürmüştür, nam-ı diğer virüs! lanet olası kendini bi’ bok sanan tiçırlar. rancho durmuyor hacı. virüs hocanın yanına yaklaşıyor cenazede, ne dese beğenirsiniz, “haberler iyi efendim. ne polis ne de joy’un babası biliyor. herkes bunun bir intihar olduğunu sanıyor. raporda yazan şey çok acayip. ölüm nedeni: soluk borusuna aşırı baskı uygulanması sonucu nefes alamama. herkes gırtlağına gelen baskıdan öldüğünü sanıyor. son dört senedir beynine gelen baskıya ne demeli? bu, raporda yazmıyor. mühendisler de zekiymiş hani. psikolojik baskıyı ölçecek bir makine icat etmediler. çünkü etselerdi, o zaman herkes bilirdi, bunun intihar değil, cinayet olduğunu.” rancho hiç duracak gibi değil. daha da zorluyor, iyice zorluyor, virüs perişan, virüs adamın olmadığı yerde adam gibi adam. yok yok, tamam, şimdiye kadar izlediğim en iyi eğitim eleştirisi filmi. bizim gibi cahilce sadece türkiye eğitimini değil, tüm dünya eğitim sistemini arşınlıyorlar, tokatlıyorlar ve dize getiriyorlar, hem de eğlenceli bir dille. tabii virüs altta kalır mı? yapacak virüzlüğünü. bu filmin dünyasındaki her şey dönüp dolaşıp sadece tek bir karaktere geliyor, o da, virüz! adam resmen mıknatıs gibi, resmi mıknatıs. rancho baktı ki işler artık rayından çıkmak üzere, bilgelerden bi’ laf sıkıyor ortaya, “iyi işler yapmak için çalış, zenginlik için değil.” edebiyatı oldukça güçlü bir film. işte o edebiyatlardan biri sayılacak sanskritçe birkaç dize görüyoruz, “iyi, forslu bir yellenme olur takdir-e şâyan/ orta sesli bir yellenme, tahammülkârân/ mülâyim yellenmeler pek vahimdir/ ve asûde yellenmeler var ya, işte onlar en vahimidir” ulan rancho, ne biçim bir gizli egon var senin? tüm fırlamalıkları da sen yapıyorsun, tüm olgunlukları da. okulun en serserisi, okulun birincisi. virüz’ün kızını da kendine âşık ettin. adamın olmadığı yerde adam gibi adamsın. söz lan, sana bira ısmarlayacağız. yine biz türk’lerin –ben de dahil- pek hazetmediği bir müzikal parça giriyor. israrla haz etmiyoruz. bu, sanırım film boyunca gördüğüm üçüncü ya da dördüncü müzikal falanı. neyse ki filmin yarısına kadar devam eden sululuklar ve gevşeklikler bir nebze olsun azalıyor ve rancho üzerinden gizem yapılıyor. rancho’nun asıl adının çote olduğunu öğreniyoruz ve gizem hızlı bir şekilde dağılıyor. virüz bi’ şekilde tekrar filmin merkezine oturuyor. raju’ya sarıyor bu sefer de. raju hemen pes edip hayata gözlerini yummaya çalışırken, gerçek bir dostluk dersi veriliyor biz naçizane izleyiciye. adamın dibisiniz gençler, sevin tabi lan birbirinizi, bu dünyada dostluktan, sevgiden öte bir şey mi var. yok bu çocuklar adam olmaz. her ne kadar dostluk, sevgi, bilmem ne kadar güzel şey de olsa, bu çocuklar adam olmaz. virüz tekrar çıldırdı, dramın tren gibi çufçuflayanı ile karşı karşıyayız. tek fark, bu duman acıdır be patron, yani yüzümüze yüzümüze üfürüyor tren, zehrini. ne treni lan? filmde tren mren yok, bakmayın siz bana. adam gibi izleyin filminizi, yazıyı okumanıza gerek yok artık. burdan sonra komple saçlamıyorum. siz hiç webcam ile çocuk doğurttunuz mu? biz doğurttuk. üstelik de kadın hamileydi, hem de dul. üstelik sadece webcam ile değil, araba akülerini, elektrik kablolarını sökerek girişiyoruz bu işe. acayip yani, çok acayip. devreyi kapadık, tüm anahtarları kapadık ve ana kabloyu dönüştürücü’ye bağladık. lens temizleyici kullandık. tuhaf bir şeyi vakum ölçere bağladık. bu arada elektriklerin kesildiğini söylemiş miydim, o yüzden akü kullandık. sonuç mu? ol iz vel! --- spoiler --- not: ey azametli efendimiz, naçizane sunduğumu kabul buyrunuz.
3 dehanın hayatını engelleyen idiotik(!) yönlerini konu aldığı için mükemmel seçilmiş bir film ismi diyebiliriz. lakin filmde sadece 3 tanesinin hayatı anlatılıyor, ama adamlar aslında ''biz 6 milyarız gardaş'' diyur.
filmi izlerken aklıma sık sık pink floyd'un another brick in the wall isimli klibi geliyordu.
hindistan'daki eğitim sisteminin, eğitimcilerin ve babaların da buradaki gibi olduğunu gösteren 2009 yapımı film. evet, bir kriter değil ama imdb top 250'ye girmiş; gayet başarılı. müzikal biçiminde bir film ama müzikal anlamda değil, "garipliği" ile başarılı. 2,5 saat boyunca başından sonuna kadar aşina olduğum bir konuyu tüm klişeleri kullanarak bana izlettirdi. güzel de zaman geçirtti. aferin.
"klasik hint dansları ne olur olmasın, olacaksa da ben görmiyeyim" diyerek izlemeye başlanılan, az buz da olsa o danslardan aralarda bulunan -kendini buna rağmen izlettiren-, gene de epeyi renkli, ahenkli ve hareketli oyunculukları ile kendisini beğendiren, 2009 yapımı, 170 dakikalık hint filmi.. başrol oyuncusu ciddi anlamda 1965 doğumludur ve evet bir üniversite öğrencisini oynamaktadır..
uzun zamandır bu denli eğlendiren, dertlendiren, kısacası duygudurumda tahterevalli etkisi yaşatan bir fim izlememiştim, çok başarılı. zubi dubi zubi dubi pum paara zubi dubi param pum.. telefon melodim yapıcam lan nerdeyse, dilimden düşmedi kaç saattir.. filmi izlerken patch adams (mühendisler için olan versiyonu diyelim buna) ve dead poets society filmlerindeki sahneler aklıma geldi. tabii bu filmlerden etkilenmiş olma ihtimali de var, olsun. filmin anlatmak istedikleri hakkında zırvalamanın bi anlamı yok, izleyin, izlettirin derim. 3 saate değecek bir film kesinlikle. sonuç olarak naçizane saygılarımı sunar, ol iz vel der çeker giderim.
birçok hint filmi aksine hindistanı sempatik ve temiz gösteren bir film.
aralıksız izlediğim ilk hint filmi.
koduumun ekşicilerinin büyük bir çoğunluğunun beğenisini kazanmamasıyla gönlümde taht kurmuş film. sevselerdi tiksinirdim sanırım. çok eğlenceli. çok da güzel. sanıyorum 3 saat sürdü ve hiç duraklatıp yer imlerime seri kombine tıklamalarda bulunmadım.
keşke 5 saat daha sürseydi dedim film bittiğinde, çok etkilendim.çok ağladım ve defalarca kahkahalarla güldüm.kesinlikle izlenmeli.
izlemedim ama direkt kötü bir önyargım oluştu. geçen kurstayım ve hoca tam tamına 4 defa, dört gün "tiri idiots" diye bir film var izlediniz mi dedi. la tamam amına koyim bir film izlemişsin, anladık. zaten hocayı pek sevmezdim filmden de soğuttu ipne.
güzel bir hint filmi, abartılacak kadar değil, ama güzel film gerçekten. eğlenceli, yer yer gerçekten hüzünlü. tırıs bi hüzün değil ha bu, oturup düşünüldüğünde filmin bağlamı içerisinde gayet çarpıcı. tatlısıyla tuzlusuyla akılda kalıcı sahneleri bol bir film yapmışlar, tebrik etmek lazım bence. o değil de, ben zaten filmi aralıksız izleyemem. bayıyo beni kralı da olsa, 3 idiots'u da aralıklı izledim. bişey de kaybetmedim diye düşünüyorum.
okuduğum bölümden ötürü* facebook'ta anasayfamı bir ara birkaç video kapladı. herkes paylaşıyor, durduramıyorum. "ne la bu?" deyip oturup izledim videoyu. belli, bir filmden alıntı ve kafama yattı yani hoşuma gitti. sonra aradım buldum, 3 idiots, bollywood yapımı. pöff. ama bir deneyeyim, ne olacak? filmi başlattım süreye bir baktım, neredeyse üç saat. hadi oradan! üç saat izlenecek bir süre değil ki lan! üç saat yaşanacak bir süre. ben ki ezel'i iyimser bir ihtimalle pazartesi-salı-çarşamba yarımşar saatlik seanslarla izliyordum. neyse, dedim bir başlayayım, sonra kapatırım. açılış fena değildi ama bir şarkı girdi araya. altyazıda da türkçe çevirisi. acayip hoşuma gitti. behti hawa sa tha woh. sonra aktı gitti film. konu güzel, kurgu güzel, oyunculuklar güzel, müzikler güzel, danslar güzel. 5 günde bitiririm diye planladığım üç saatlik filmi muhtemelen üç saatte bitirdim. hadi açık kapı olsun, üç saat beş dakika. sonra imdb'den bakayım dedim. 44 yaşındaki aamir khan hiç sırıtmadan 20-22 yaşlarında bir genç adamı canlandırmış. oha! velhasıl kelam çok güzel film. ara sıra bazı sahnelerini açıp izliyorum, gülüyorum. isteyen filmden harika dersler çıkarabilir. buna gayet müsait replikler var. bunun dışında bollywood filmlerine olan önyargıları yıkmak için izlenebilecek en harika filmlerden. bu filmi izleyip beğenenlere birkaç bollywood ve aamir khan filmi önerisinde bulunup uzaklaşayım. lagaan taare zameen par dil chahta hai rang de basanti ve en çok peçete almanızı gerektirecek izlediğim en kısa bollywood filmi; black
hani bazı filmler olur ya izlemediğiniz her güne lanet edersiniz. işte bu da onlardan biri benim için. arkadaşım haftalardır başımın etini yiyordu izlemem için fakat hint filmi olmasından ötürü izlemekten hep kaçıyordum. sonunda izledim ve bayıldım. izlediğim en içten arkadaşlık filmlerinden biriydi. izlerken 'neden rancho gibi bir arkadaşım yok?' dedim. o kadar sıcak bir film ki. filmde klişe sahneler var evet ama bu filmi kötülemek için bir sebep değil. filmin en beğendiğim yanıysa komediden drama geçiş sahneleri. bir yandan kahkaha atarken bir yandan gözlerinizden yaşlar süzülüyor... kısacası izleyin, izlettirin. uzunluğundan şikayet edenlere ise ikiye bölüp izleyin madem diyorum.(gerçi bence hiç gerek yok. sıkılmadan izliyorsunuz). yine de şunu belirtmek isterim ki; --- spoiler --- rancho ve piya'nın dans ettiği sahne ve doğum sahnesi fazla uzatılmış ve çokta güzel olmayan sahnelerdi. --- spoiler --- sonuç olarak film benim gözümde 9/10.
izlerken gözümden yaş gelen 2 filmden biri. hayata bakış açınızı değiştirebilecek türden bir film. izleyin, izlettirin.
efsane film. izlerken her türlü duyguyu tadabiliyorsunuz.. ailece izlemenizi öneririm.
"izle çok eğlenirsin" tavsiyesi altında izlenip; beğenilip, çoğu yerde eşek gibi ağlatan filmdir. *
eglenceli film, onyargilar ilk 10 dakikadan sonra kiriliyor. yillar sonra dahi dans sahnesi ile hatirlanir. ay yayyay yay.
--- spoiler --- -onu gördüğünde rüzgar şarkı söylüyor mu? ay gözlerinde büyüyor mu? +bu söylediklerin filmlerde olur gerçek hayatta değil. -gerçek hayatta da oluyor. bir insanı sevdiğinde bir dümbeleği değil. --- spoiler ---
öncelikle, filmi duyduysanız ve "izlesem mi izlemesem mi" diye bu başlıktaysanız, kesinlikle izleyin! özellikle mühendis yada mühendis adayları kaçırmasın bence. benim gibi, 2 saatten uzun filmleri kaldıramayan birisi, nasıl neredeyse 3 saat aralıksız izledim bilmiyorum. hem çok güldürdü, hem çok duygulandırdı. arkadaşlık, üniversite hayatı ve tabi hedeflerin peşinde koşma cesareti üzerine, güzel bir filmdi. klişeyse klişe, adamlar 10 numara film yapmış, bollywooddan da kaliteli filmler çıkıyormuş yani. zaten en iyi 5 hint filminin 4'ünde yer alan aamir khan başrolde! adam 47 yaşında, yemin ediyorum üniversiteye yeni başlamış öğrenci rolünde hiç sırıtmamış. ayrıca aamir, özellikle bu filmde tom hanks'e çok benzemiyor muydu? bu arada, filmde bilindik şeylere de göndermeler vardı. mesela sınav sahnesi, şu reklamın birebir aynısıydı http://www.youtube.com/watch?v=_cqgnzhb--q film hindistan'ın eğitim sistemini eleştirmek için yapılmış ama dünyanın neresinde ranço'nun tasvirindeki gibi bir eğitim var ki? yaşayarak, günlük hayata uyarlayarak öğrenmek... keşke ütopik olmasa. son olarak, bilge ranço'dan geliyor: "ol iz vel!"
ismini ve hatta afişini son derece itici bulduğum için kesinlikle izlemeyi düşünmediğim bir hint filmiydi. ancak aynı zaman diliminde birden fazla kişi ısrarla filmi izlememi tavsiye edip, hakkında bolca methiyeler dizince izlemek zorunda hissettim kendimi. tek kelimeyle harika bir film olduğunu da anladım bu sayede. yani siz siz olun benim yaptığım hatayı yapmayın, efendi efendi oturun izleyin. gülün, ağlayın, kendi hayatınızı eleştirin. sevin bu filmi.
heyecan ve neşe dolu film. sıkılmadan izleyebileceğinize eminim. --- spoiler --- virus'ün bütün sinirlerine rağmen kalemi rancho'ya vermesi büyük erdemlikti. rancho'da elinden geleni yaptı ve okulunu birincilikle bitirdikten sonra yüzlerce buluş sergileyerek bilime katkıda bulundu. --- spoiler ---
benim gibi duygusuz eşşoğlusunu bile yer yer ağlatmış, yer yer de güldürmüş film. 3 saatlik süresiyle ilk başta korksam da (hint filmi olduğundan sıkılacağımı düşünmüştüm) zamanın nasıl geçtiğini anlayamadım. kesinlikle izlenmesi gereken bir film. --- spoiler --- virus'ün kalemi rancho'ya vereceği gayet açıktı. buralarda şehir efsanesi olan "sen benim kim olduğumu biliyor musun?" dedikten sonra sınav kağıtlarını diğer kağıtların arasına karıştırmak, kamerayla doğum yaptırmaları vs. başka filmlerde de görülebilecek türden. --- spoiler ---
izlemeden önce hint filmi olması sebebiyle hakkında oluşan önyargıların, daha filmin başlarında farhan'ın --- spoiler --- "kimse bana ne olmak istediğimi sormadı" --- spoiler --- sözüyle yıkıldığı film.
film üç'e bölünüp yayınlansaydı on numara olabilirdi, her idiot'a bir saat. bu şekliyle konu ne kadar güzel olsa da uzunluğu ve yoğunluğu ile bir süre sonra sıkıyor. benim gibi 3 saat bir yerde oturayamayan insanlar için forwardsız bitirmek imkansız filmlerden.
bu uzakdoğu sinemasında farklı bir şey var arkadaş. bazen (hatta bu sıralar çoğu zaman) yeri geliyor 90 dakikalık amerikan filmlerinin yarım saatinde sıkılıyor ve filmden kopuyorum. kendi adıma özellikle çoğu kore ve hint filmi 3 saat te olsa sıkılmadan büyük bir keyifle izletiyor kendini. dram sosunu iyi kullanmalarından kaynaklanıyor olsa gerek sanırsam (o ne biçim cümle la). ayrıca bu filmi öğrencilik zamanlarımda izlesem kesinlikle çok daha derin bir etki bırakırdı bünyemde. o yüzden özellikle mühendislik öğrencilerine izletilmesi gereken harikulade film.
öncelikle belirtmeliyim ki çok güzel film. ancak hint sineması klasiği olan uzun uzun dans sahnelerini ileri sararak izledim. seveni vardır muhakkak ama her bünyede de aynı etkiyi göstermez. diğer taraftan kesinlikle bir amacı, bir mesajı olan film. gerçi bu mesajları filmin bir çok yerinde çok baskın ve abartılı kullanmışlar. o derece ki bazen (bkz: mahsun kırmızıgül) filmi mi bu diye sordum kendime.
komedi filmi diye satın alıp izlerken hıçkıra hıçkıra ağlatan film. --- spoiler --- ben böyle deyince sanmayın ki sulugöz bir insanım, aksine "babam ve oğlum"da tıs tıs gülmüş, "aşk tesadüfleri sever" filminde peh peh pehlenmiş bir adamım. böyle olunca da film izlerken duygusala bağlayıp ağlayan insanlarla dalga geçer, taş kalpliyim ben galiba derdim. oysa şimdiye kadar neden ağlamadığımın cevabını bu filmde buldum. ne babam ve oğlum'daki karakterin başına gelen olaylar, ne de diğer duygusal filmlerdekiler beni ağlatamamıştı, çünkü kendimi görememiştim onlarda. 1980 öncesi işkence görmemiştim, ya da çocukluk aşkıma yıllar sonra tekrardan aşık olmamıştım, ama "baba ben bu bölümde okumak istemiyorum, benim hayallerim başka" diyen adam bendim ulan, bendim! yıllardır film aldığım bir arkadaşım var. dükkana girer, ağzımı bile açmam, önüme üç-dört tane film atar, hadi yürü git der. bilir hangi filmi seveceğimi. bu filmi de bana "çok komik olm gebereceksin gülmekten" diyerek verdi. sevmem ben komedi filmi fazla, ama alayım neşemiz yerine gelsin zaten hint sineması işte dedim, beklenti sıfırdı. lafı açılmışken söyleyeyim; yurtdışı deneyimimden sonra hindistan'dan da, hintlilerden de, yemeklerinden de köri denen zımbırtılarından da hoşlanmam. ama bu film başka be usta, bambaşka yemin ediyorum. zaten doğu sinemasını sevmemdeki neden bu. bizdeki aile bağlarıyla çok benzerlik gösteriyor. kore sineması bile dibimizdeki avrupa filmlerinden daha yakın bizim kültüre. anne-baba ilişkileri, sorumluluklar, ailenin seni okutmak için maddi zorluklara göğüs germesi, senin bu durumda istemeyerek de olsa okuyup bir an önce para kazanmaya başlamak için yırtınman. bu meyanda kaybolup bok olan hayallerin, isyanın, mutsuzluğun... --- spoiler --- benzer şeyler yaşadıysanız, siz de hıçkıra hıçkıra ağlarsınız. filme değil, size hatırlattıklarına.
hayata dair ne istediğimizi, nasıl şekillendiğini anlatan eğlenceli film. belirli şeyleri hayata dair netleştirenler için çok keyifli olacaktır. film tabi sadece eğlenceli değil, çok hüzünlü sahneler de var ama hint sinemasına göre baya üstte yer alan bir film. kendi adıma filmi öğrendikten 8 ay sonra izlemek, benim için daha faydalı oldu. o zamandan öncesinde kafam çok karışıktı. benim için tam zamanıydı filmi izlemenin. farklı kişilerde, farklı etkileri olacaktır ama genel olarak eğlenceli filmler arasında yer alabilir. arkadaşlık ve aile ortamlarına, doğu kültüründen izler olarak sağlam atıflar var. bizde neyse onlarda da aile olayı aşağı yukarı aynı paralelde ilerliyor.
sıralama sınavıyla kafayı bozan bünyeler için pek güzel filmdir.
pazar tv sineması kıvamında sosyal mesajlı eğlencelik hint filmidir. mühendisseniz derdinizi tamamiyle anlattığı için hoşunuza giderken anlatma şekli olarak böylesi lakayitliği seçilmesi gereksiz can sıkıyor.
harika bir film,herkesin izlemesini tavsiye ederim,özellikle de mühendislere tavsiye ederim.(bkz: komedi),(bkz: dram),macera hepsi bir arada.filmde verilmeye çalışılan ince mesajlara dikkat edin ayrıca müzikleride süper...
3'ü bir arada: güldürürken ağlatan aynı zamanda düşündüren süper bir film, her otobüs firmasının arşivinde olmalı
başrolde metin arolat var.
2 saat 45 dakikalık süresini görüp, odaklanma sıkıntısı yaşayan bana "bu film sabah 4 gibi biter" dedirtmiştir. lotr çekiyor sanki ibneler.
mükemmel bir yapım. şimdilerde amerikanın belden aşağı komedilerinden geçilmiyor. sonuna kadar orjinal dibine kadar eğlenceli.
klişeler ve saçma esprilerle dolu çok kötü bir film. he canım karıştır hocanın elindeki kağıtları bak sonra bitiyor mu o okul. çok komik amk.
üniversite hayatında filmdekine benzer dostluk ortamı kuramamış kişilerce beğenilmeyen eğlencelik film. bu filmin güzelliği, samimiyeti ve sıcaklığı ve sen bunu asla anlayamayacaksın dostum. üzgünüm.
en iyi 50 bollywood filmi adlı listede total film'e göre 1. sıradadır. *
(bkz: all is well) (bkz: zoobi doobi) (bkz: aamir khan)
mutlaka izleyin bu filmi, eğer öğrenci yada mühendisseniz daha bir ilgiyle izleyin. genelde filmler hakkında entry yazmam ama bu filme yazmasam ayıp olur gibi hissettim. film 2 saat 45 dakika boyunca sizi mıhlıyor, her türlü duyguya sokuyor, karakterler- hayır karakter değil oradakilerle bir oluyorsunuz ol iz vel big fishten sonra beni bu kadar etkileyen 2. film oldu. ben burada bu filmi sözlerimle güzelleştirmedim. filmden bahsedince sözlerim güzelleşti. ayrıca soundtrack i bir ayrı güzel. izleyin ulan.
oldukça klişe... "klişe" dedim ama genelgeçer kolaycı bir yafta olarak anlaşılmasın bu, gerçekten klişenin hakkını veriyor... her karesini bildiğiniz/tahmin ettiğiniz bir film var karşımızda. ve uzun evet fakat buna rağmen hiç sıkılmadan kendini seyrettiriyor. enteresan. bir kulvara dahil etmek gerekirse "neoyeşilçam" olabilir bu kulvarın adı. hintlinin yeşilçamı bilmiyor oluşu mühim değil. iliklerimize kadar biz biliyoruz nasıl olsa.
ağlamaklı bir günde, bir arkadaş tavsiyesi üzerine izleyip, günüme neşe katan, tüm sıkıntılarımı unutturan film... hayır hint filmlerine zaten bir sempatim hep olmuştur ama bunun yeri bir ayrı... herkezin mutlaka izlenmesi gereken filmlerlistesine girmeli...
bollywood'un fight club'ı. ayrıca güzelim filmi mahallenin muhtarları yapmışlar o müzikaller ne lan. hint sineması gibi sizin... --- spoiler --- esas kız çirkince. --- spoiler ---
ara sıra -misal can sıkıldığında- açıp biraz izlemek istenecek türden müthiş eğlenceli, insana umut veren, dostluk - arkadaşlık - insanlık ölmemiş arkadaşım, bak buralarda bir yerlerde varmış hala demenize sebebiyet veren, hint eğitim sistemiyle türk eğitim sisteminin çocuklara aynı şeyi yaptığını gösteren rengarenk bir hint filmi. 21. yüzyıldan önce insan olmak, dost olmak, hayallere sahip olmak, o hayallerin peşinden koşmak, doğru bildiğini yapmak ile ilgili söylenen-düşünülen güzel şeyleri haklı çıkaran enfes film. kefilim ben bu filme arkadaş.
bu hintliler ne kalitede ne türde bi film çekerlerse çeksinler hint klişelerinden vazgeçmiyorlar. şahsen saygı duyuyor ve onlarla birlikte eğleniyorum, seviyorum. bu da hint kültürünü, yaşanmışlıklarını çok güzel yansıtan eğlenceli bir film. eğitim sistemini eleştiriyor temelde. --- spoyler bile denmez --- bir aslan bile kırbaç korkusuyla sandalyeye oturmayı öğreniyor. ama biz bu aslana "iyi eğitilmiş" diyoruz, "iyi eğitim almış" demiyoruz. --- spoyler bile denmez --- türkçe dublajla tüm kanallarda sürekli oynatılması çok iyi olurdu; herkes izlesin. türkiye'nin durumu bu filmdekinden daha kötü bence. ps: bu hintliler kendi filmlerinde, kendi filmlerinin klişeleriyle dalga geçerek klişe sahneler üretmekte ustalaşmış olmalı.
izlediğim en güzel filmlerden birisi. dram, komedi, romantizm... hepsi ince ince, müthiş işlenmiş. eleştiri kısmı da cabası. içeriğinde tonla mesaj var ve bu mesajların hiçbirisi sıradan değil, tamamı cuk diye oturuyor bizim sistemimize de. aslında bu film hakkında söylenecek çok fazla da söz yok. bu nedenle kısa tutup sadece ve sadece "muhakkak izleyin" demekle yetinmek gerekli diye düşünüyorum. 10/10
son bir haftada toplasan 24 saat uyumamış olmama rağmen, bir şeyler atıştırıp güzel bir uyku çekeyim düşüncesi içerisindeyken, yemek de yalnız gitmez diyerek aklımın bir kıyısında kaldığından da mütevellit açıp izlemeye başladığım filmdi. üç saat sürdüğünü bilseydim hiç başlamazdım ama iyi ki de bilmiyormuşum. filmdi diyorum çünkü az önce bitirdim, şimdi film müziklerini dinliyorum. yani demem o ki, bir hiç sıkıcı değil, iki mesajı çok güzel veriyor, üçüncüsü, yok üçüncüsü filan. izleyin bu filmi. her şey bir yana, insana ilham vermesi yeter. elbette: "all is well"
inanılmaz keyifli, şahane bir film. herşey var içinde. --- spoiler --- al is well --- spoiler ---
hint filmlerini tümü gibi çok uzun,ve biraz üniversite yaşını geçtiyseniz yada hayatın içine düştüyseniz şuradaki baba gibi izliyorsunuz filmi,pek etkilemiyor ne yazık ki,öyel diyonda o kupon tutmazsa kafalarına giriyosunuz.
accccayip klişe, ve sağda solda forward maillerde, pazar günleri köşe yazılarında bolca okuduğunuz türde hikayeleri toplayıp senaryo diye yazmışlar. böyle didaktik diyaloglar, birbirinden kopuk olaylar, kopuk senaryo ancak mahsun kırmızıgül filmlerinde olur diyorsunuz ama filmi izlerken eğer filmi alaya almadan, işi makaraya sarmadan izlerseniz yer yer insanın gözleri dolabiliyor, tebessüm ediyorsun. ve bu filmde izledikten sonra mahsun kırmızıgül filmlerine olan ön yargılarım da kırıldı diyebilirim. belki bir şans vermeli, kafadan notumu vererek izlememeliyim dedim kendi kendime.
meb talimatı ile tüm il ve ilçe milli eğitim müdürlükleri bürokratlarından izlemeleri istenmiş film. http://www.hurriyet.com.tr/gundem/20741742.asp
arkadaşlarını fakirhanesinde ziyarete gittiklerinde, elemanın annesinin merdaneyle birşeyler açtığı sahne baştan sona beni yarmıştı. "iğrençlik+ yoksulluk + dram + komedi" dörtlüsünü içeren bir sahneydi vesselam. beni sandalyeden düşüren sahnesi de --- spoiler --- birinciliğe oynayan öğrencinin değiştirilmiş konuşmayı tüm koulun önünde okuduğu sahneydi. --- spoiler --- bonus (bkz: kim bu erol egemen ya)
the hangover'ın bollywood uyarlamasıdır gibi bir tahminim vardı izlemeden önce ama hiç alakası yokmuş, bildiğin dramatik komedi bu film. klişe mi? klişe. sonu tahmin edilebilir mi? edilebilir. peki izlerken keyif alınıyor mu? alınıyor. ee izleyeyim mi o zaman? izle. (bkz: erdener abi) üniversite biteli yıllar olmuş bir adam izleyip beğenebiliyorsa, üniversiteye yeni adım atmış birilerinin de ziyadesiyle hoşuna gidecektir. o değil de başroldeki idiot 44 yaşındaymış film esnasında. fanusta mı yaşamış, marul mu yemiş, kımız mı içmiş? şu haber geldi aklıma yaşını öğrenince. saygılar, hürmetler, aal iz vil.
enfes bir film. ne desem bilmiyorum şu an ama, hemen yarın istifa dilekçemi yazıyorum; bir doblo alıp, enişte ve teyzeoğullarım gibi, çocukluğumdan beri hayalim olan taksiciliğe başlıyorum memlekette. eğer bu olmazsa da, 100 koyun alıp, anamas yaylasına çıkıyorum aslım olan yörükler gibi. yeter lan! all is well! bir de, bazen tavsiye edilen filmleri seyretmekte fayda var gerçekten de.*
başından sonuna klişelerle dolu olsa da soluksuz kendini izletebilen, eğitimle ilgili memlekette ne kadar adam varsa hepsine zorla izletilmesi gereken mükemmel bir film. ulan kim derdi ki 3 saatlik bir hint filmi (danslı manslı) yığınla mesaj verip hayatını sorgulatabilir, hüngür hüngür ağlatabilir, sıçana kadar güldürebilir. bollywood falan diye aşağılamamak gerekiyormuş (kendime söylüyorum bunu), ön yargı beslememek gerekiyormuş. akıllı olun çoluğunuza çocuğunuza izletin bak. ben ettim siz etmeyin.
"hint filmi ne de olsa" ,"çok uzun", "müzikal falan da varmış içide ıyy" gibi bahanelerle izlemediğim ama fena halde pişman olduğum tekrar tekrar izlenesi film. müzikal sahneler var diye burun kıvırırken şimdi çevirip çevirip o müzikal sahnelerini izliyorum sandalyemde hoplaya zıplaya. kişisel imdb listemde ilk 5'tedir bu film. bazen gülmekten yerlere yatırır bazen de "gözüme bir şey kaçtı ya, kaç yaşında adamım ağlayacak halim yok" dedirtir. --- spoiler --- if the timid heart with fear is about to die then con it bro with simple lie heart is an idiot,it will fall under that spell: all is well --- spoiler ---
(bkz: engineers without borders)
doğru moddaysanız oldukça keyifli bitireceğiniz film. --- spoiler --- ilk izlediğimde yarım bırakmıştım, filmin uzun oluşu beni yıldırmıştı zannediyorum. ikinci kez göze alıp izledim, çok eğlendim, sıkılmadım da. şarkıların yönetmen tarafından yazılıp söylendiğini önceden biliyor oluşumun da etkisi var. girişteki manzaralar eşliğinde çalan şarkıya öldüm, bittim.. bazı basit şakalar keşke olmasaydı diye düşündürse de - pantolon çıkarıp saygı duymak ya da sahnede soru sorulunca geğirmek gibi- film iyiydi iyi. tavsiye ederim efenim. --- spoiler ---
hindistan'ı, himalayalar'ı özleten film...
uzun film sevmeyeni beni bir an bile sıkmamış filmdir.
film yaklaşık 3 saat, çoğu yerde sonunu tahmin edebileceğiniz klişeler var ama çok samimi be. kesinlikle sıkmayan, insanın olamadığı kendi ben'ini hatırlatan sıcak film.
harika bir hint filmi.bir çok kişininde yazdığı gibi yine hint filmi klişelerine dokunmuşlar.onlar olmadan film çekmiyorlar.senaryo ve konunun işlenişi harika.insana huzur ve inanç veriyor.özetlersek "başkalarının hayalleri için değil, kendi hayallerin için yaşa" temalı bir film.ve film kesinlikle insana dokunmayı başarıyor.
genel olarak güzel bi film diyebiliriz ama konusu orjinal değil ve filmde şarkı söylenilen sahneler de epey rahatsız edici. ayrıca 3 saat olması da bir diğer eksisi. izlenilir mi izlenilir. 2-3 ay önce ömer dinçer, ak parti istanbul il başkanlığında yaptığı söyleşisinde gençlere bu filmi izlemelerini tavsiye etmiş.
3 saat sıkılmadan izletmis, gayet guzel bir film. bollywood yapımlarıyla aram olmamasına ragmen bu filmi begendim. hele son kısımdaki himalaya sahneleri beni benden almıstır. all izz well!
3 saat sürdüğünü izlerken fark etmediğim, sözlükten okuyunca öğrendiğim film. o kadar sürükleyici, eğlenceli.
--- spoiler --- içerik = (patch adams + dead poets society)/2 süre = (patch adams + dead poets society)/1.5 filmdeki dekan bey'in duruşu= (marlon brando + walter matthau)/2 evet. --- spoiler ---
güzel bir hikayesi olan, ani duygu geçişleri ile heyecanı hep taze tutan, başrollerde aamir khan'ın kendisine hayran bıraktığı, üç saatin nasıl geçtiğini anlayamayacağınız harika bir bollywood yapımı. ayrıca filmin müzikleri de en az film kadar güzel: - all izz well - zoobi doobi - give me some sunshine - behti hawa sa tha woh - jaane nahin denge
mühendislik öğrencilerinin patch adams'ı güzel film.
hintlilerin başrolde metin arolat i oynattiklari mükemmel film.
arkadaşlarının yoğun ısrarları üzerine izleyip, hint filmlerine pek aşina olmadığımdan izlemeden önce pek bi beklentim olmamasına karşın inanılmaz keyif aldığım, top yigirmi listesine aldığım film.
okullarda sadece kendisine verilen müfredatı tekrar edip geçen robot öğretmenlere izletilmesi gerektiğini düşündüğüm harika ötesi bir hint filmi.
izlediğim en sağlam filmlerden biri.filmin konusu,beklenmedik sahneleri,oyuncuların samimiyeti... her şeyi ile harika.3 saatin nasıl geçtiğini bile anlamıyorsunuz.
özellikle tüm ebeveynlerin ve eğitimcilerin egolarını ve ön yargılarını bir kenara bırakıp izlemeleri gereken bir sanat eseri.
muhtelif film önerisi içeren başlıklarda her daim rastlayıp bir kenara not aldığım, sonra not aldığım filmleri youtube'dan fragmanlarını izlemek suretiyle ön elemeden geçirirken hep o abidik gubidik dansları, şarkıları görüp izlemekten vazgeçtiğim filmdir. hata yapıyorum gibi geliyor.
açık ara en iyi bollywood filmidir. aamir khanın oyunculuğu, samimiyeti bile yıkar geçer. izleyin.
özellikle yakın zamanda meslek tercihi yapacak kardeşlerimizin mutlaka bir kez izlemesi gereken film.
açık ara en iyi bollywood filmi değildir. daha iyisi için: (bkz: my name is khan)
mottosunun doğrusu aal izz well'dir.
çok iyi bir bollywood filmi. (özellikle sayısalcılar için.) benim gördüklerimin arasında en iyisi diyebilirim hatta.
izlediğim süre boyunca profesör viru sahastrabudhhe'i , mithat sancar olarak düşünmekten kurtulamadığım film. ama allah aşkına haksız mıyım: http://www.imdb.com/media/rm1812958720/tt1187043 http://www.taraf.com.tr/fotoraflar/17trfs1nese.jpg
en iyi 50 bollywood filmi listesinde ilk sırada yer alır.
konusu kesinlikle orjinal değildir.
komedi-dram ( bezeli ) alanında kanımca en iyi bollywood filmidir. tuhaf olan, dünyada her kültürdeki insanoğlunun kendinden bir şey bulabilmesidir. zaten, filmlerin en güzel yanı bu değil midir?
keşke dört sene önce izlemiş olsaydım dediğim müthiş hint filmi.
güzel, eğlenceli bir film.fakat daha önce de belirtildiği gibi filmde sağdan soldan çorlanmış öğeler mevcut.benim tespit edebildiklerim: astronot kalemi,sınav kağıtlarını kabul etmeyen hocaya çevirdikleri dolap. bunların haricinde: filmin başında hava alanında kafalanan şoför muhabbeti daha önce seinfeld'in the limo bölümünde çok benzer bir şekilde işlenmiştir.hatta bence seinfeld'in efsanevi bölümlerinden biridir.
en iyi 50 bollywood filmi listesinde 9. sırada yer alır.
bunun ardından bir de beyin göçü meselesini çok güzel irdeleyen swades izlenmeli.
bollywood'u ciddiye almamı sağlamış filmdir.
son zamanlarda izlediğim en overrated film.
mühendislik okumak isteyenler için önerebileceğim mükemmel film.türk yapımlarıylada alakası yakından uzaktan yok.
ulan az biraz gülerim diye izleyeyim dedim, ağlattı orospu çocukları iyi mi. güldürdüler de ama yalan yok. bollywood'a karşı tüm önyargılarınızı kırıp mutlaka izleyin bence. bir de şu şarkı fena dile takılıyor, uyarmadı demeyin. --- spoiler --- http://www.youtube.com/…=yj1ulvgv3vg&feature=fvwrel --- spoiler ---
bugün bi yarım saatini izlediğim film. eğlenceli sayılabilir.--- spoiler --- çömlerin götüne vurulan damga sahnesi yardı. bi de elemanın profesöre çeşitli ayar sahneleri de hoştu. tabi melankolik bi yönü de vardı bazı sahnelerin. --- spoiler ---
öğretmen olan annemle babama katıldıkları bir seminerde sunum yapan öğretim görevlisinin tavsiye etmesiyle meraklanıp izlediğim filmdir. tutkularının peşinden git temalı eğlenceli filmdir. ayrıca içinde rus-amerika kalem muhabbeti, sınav kağıdını almayan hocaya bizi tanımıyor diye kağıtları karıştırmak, açık sözlü elemanın işe alınması gibi klişe ve medya alıntısı sahneler barındırıyor. ancak asla insanın hayatında derin izler bırakabilecek, çağrışım yaptıracak, yaratıcılığı körükleyecek bir film değil. ayrıca hint filmlerinin vazgeçilmezi küçük klipler ise şarkıların güzelliğiyle bu filmde sıkmıyor.
slumdog millionaire tadında ama the wall temalı. iyi de fazla uzun be hacı, ne bilim bizden daha fazla toz pembe, hollywood dan çok farklı, iyidir iyi yani iyi izlenir.
hint filmlerini pek sevmem ama bunu sevdim. eğlenceli film sıkmaz.
hintlilerin ana dillerinin mındar olduğunu bizlere gösteren bir film. her cümle içinde bir ingilizce kelime ve özellikle de güzel konuşmaya çalışılırken bu ingilizce kelimelerin artışı. bir dil için çok üzücü. ama film muhteşem. 3 saatlik bi hint filmini oturup izledim resmen sıkılmadan. adamlar yapmış.
amerikan versiyonu yapılır da ranço rolünde joseph gordon levitt, pia rolünde zooey deschanel oynatılsa yer yerinden oynayacakken bu haliyle beğenilmemiş filmmiş sözlükte eheh. çok insancıl, çok sevimli, çok eğlenceli film. eğlenceli ama duygusal da.
ölmeden önce izlenmesi gereken filmler listesi yapılsa şüphesiz üst sıralarda yer alır 3idiots. hatta adını duyduktan öğrendikten sonra hemen izlenmesi gereken filmlerden. film eğitim sisteminin bir parçası olmayı reddeden bir gencin ve hayatlarına yön verdiği asıl olmalarını istedikleri kişi olmalarını sağladığı bir hikayeden oluşuyor. ne olmak istiyorsan onu ol, hangi bölümü okumak istiyorsan onu oku. sevdiğin işte elbet başarılı olursun. bu mesajların iliğimize kadar işlemesini sağlıyor. ve de dostluk temasına çok güzel vurgu yapıyorlar, öyle ki kendisinin okuldan atılmaması için arkadaşının okuldan atılmasına sebep olmak zorunda olan biri, içinde bulunduğu durumdan çıkamıyor ve intihar ediyor.. böyle de trajik bir film.
filmi ilk açtığımda süresine baktım ve 3 saat olduğunu gördüm. "öeeeh izlenir mi lan bu ? hem de hint filmi" şeklinde kötü önyargılarla kapadım. bir gün geldi bir açayım bakayım dedim. bir mühendislik öğrencisi olarak yer yer ağlayarak, yer yer kahkahalarla izledim bu mükemmel filmi. hayatımda izlediğim en iyi 5 film arasına rahatlıkla girecek bu mükemmel film evrensel bir eğitim sistemi eleştirisiyle birlikte, hayatta sevdiğiniz şeyi yapın klişesine dokunduruyor. ha bu arada aynı gün içerisinde 2 kere izledim filmi, o kadar hoşuma gitti yani.
3 aydır bilgisayarımda vardı. adı çok itici gelıyordu ayrıca afişi de. hadi bugun izleyeyim dedim arkadaş bu kadar samimi film olmaz ya aynı anda hem ağlattırıyorsun hem kahkaha attırıyorsun ki çok kolay yaptığım bir şey değil. evet çok klişe hatta klişenin babası konu olarak ama çok ayrı bir havası var. mutlaka izlenmeli. hatta mümkünse moraliniz bozukken izleyin tedavi amaçlı kullanılabilir.
hayalsiz kalmış öğrencileri olan meslektaşlarıma ilaç gibi gelecek, motivasyon garantili, enfes film. bıcırıklarla 4. yılıma giriyorum, inanıyorum ki bu film her buhrana girdiğimde kurtarıcım olacak. çocuk olmak hayal kurmaktır düsturundan hareketle eğitim alanında hayalsiz kalan tüm çocuklar (kocamanlar da dahil) izlesin. *
güldüren, keyiflendiren, zaman zaman da ağlatan film. hint filmlerini oldum olası severim, kabul, ama bu film sevmeyenlere bile sıkmadan izletir kendini, eminim. danslar bilmem ne diye izlemeyecek olanlara da duyurulur; çok şey kaçırıyorsunuz. benim için tek sıkıntı doğum sahnesindeydi açıkçası. o da şöyle ki; --- spoiler --- bebek onca zaman nefessiz kaldı, beyne oksijen gitmeyince sıkıntı olmuyor muydu? ben mi yanlış biliyorum? --- spoiler ---
ranço karakterinin fena halde tobey maguire'e benzediği film. eğlenceli ve sıcak. dostluk kavramı çok iyi işleniyor filmde. üçlünün rakibi olan inek öğrencinin tipi o kadar yavşak ki. saatlerce dövsen ibneyi için rahat etmez. gecenin bir yarısında kahkaha attırdı tabi.
beklentisiz izledim, son yıllarda izlediğim en güzel filmlerden bir tanesi çıktı. mükemmel, 9,5 / 10.
beni müthiş eğlendirmiş, müziklerine hayran bırakmış, 2.5 saatin nasıl geçtiğini anlamama izin vermemiş film. hint sinemasını zaten çok severim ama bu filmle doruğa ulaşmışlar. çok keyifliydi.
öncelikle izlemeden evvel 170 dakika olduğunu bilmediğimiz bir filmdi. izlemeye bi başladık yapacağımız şeylerin alayından geri kaldık. komik, eğlenceli yer yer dramatik vs iyi vakit geçirdik, pişman değiliz. filmin müzikleri vs ise harbiden bomba. slumdog millionaire kadar olmasa da, güzel. ayrıca aamir khan kardeşimizin 1965 doğumlu olup filmde benden genç gözükmesi de kayıtlara geçsin, oha dedirtti resmen. bir diğer anektod ve oha vol ii ise kareena kapoor*, senden bahsetmezsem olmaz, o dudaklar falan nedir ya ? çok da güzel değilsin ama filme odaklanamadım, yorum da yapamadım, içimde patladı resmen. son olarak şu zoobi doobi psikolojik bi tehdit bence. zoobi doobi zoobi doobi pum paara, zoobi doobi param pum asdasdadsfsadd.
son bir yıl içinde izlediğim en güzel film. nerdeyse saat sürüyor ama gayet eğlenceli. ayrıca içinde geçen danslı şarkılı klasik hint filmi sahneleri de baymıyor, bata eğlenceli. bi de rancho karakteri rafet el roman'a benziyor bi hayli, bence.
3 saate yakın sürmesine rağmen bir dakika bile sıkmayan harika film. bittikten sonra insanın yüzünde aptal bir gülümseme bırakıyor.
filmin tek bir tırt yeri var. --- spoiler --- içip, dekanın evine işedikten sonra, sınıfta sızıp kalırlar ve hocanın "şimdi de basit sarkaçlardan, bileşik sarkaçlara geçiyoruz" sözü duyulur. mühendis değilim, ama 4. sınıf mühendislik sınıfında sarkaçlardan bahsedersen, sana kıçlarıyla güler o öğrenciler be! --- spoiler ---
filmin ortasinda birden dans edip sarki soylemeye koyulan tipleriyle olsun, saniyelik duygu degisimleriyle olsun, tiplerin birden fantastik dunyaya gecip sonra tekrar filme devam etmeleri olsun, kendi turunun butun kliselerini barindiran ama ilginctir ki izlerken de sikmayan tek hint filmi oldu benim icin. bi de sabahlari ise hazirlanirken dinlemelik bi sarki katti playlistime. (bkz: all izz well) alin hadi, ugrasmayin. http://www.youtube.com/watch?v=s-lltgotfsg
duygu geçişleri çok keskin. vurucu. gülümsüyorsunuz, bir bakmışsınız hakikaten ekranda gördüğünüze gülümserken, aynı kareler bir kaç saniye sonra sizi dumura sokup kilitliyor, yutkunamıyorsunuz. çok başarılı. dolu dolu bir üç saat!
ranço karakterinin fena halde özgür buzbaş'a benzediği harika film.
(bkz: kızlar neden vermez) daha güzel bir örnek düşünemedim şu anda.
en az bu film kadar her sahnesi dolu ve zeka ürünü olduğu anlaşılabilecek bir senaryo yazmalıyım,hatta ve hatta çekmeliyim bile belki ya da prodüktörlüğünü falan üstlenmeliyim param olursa. olur olur herşey olur.sen sadece düşün.düşününce saçlar beyazlar hatta ve hatta kafada saç bile kalmaz ama olsun.sen yine de düşün be insan.
sevginin gücü temalı klişe, dandik bir film.
hayata biraz tozpembe baktığı doğrudur, fakat anlattıkları kesinlikle olmayacak şeyler değildir.
lise yıllarında yeteri kadar "kişisel gelişim" temalı kitap okuduysanız, size yeni bir şey anlatamayacak filmdir. ancak, şahsi fobim olan "hint filmlerindeki sonu gelmez dans sekansları"nı barındırmıyor oluşu ve filmdeki dansların gayet sempatik oluşu, hikayenin gerçekten de başarılı işlenmesi gibi sebeplerle, bu kadar beğeni toplayabildi. sanıyorum, "kötü senaryo yoktur; kötü oyunculuk vardır". çünkü bir karakterini benimsediğiniz filmin hikayesi size hemen ilgi çekici geliyor. sevdiğiniz kişinin sıradan anılarını dikkatle dinlemek gibi biraz. 3 idiots'taki oyuncuların ortaya koyduğu samimi karakterler sayesinde, senaryodaki -görece- banallik bir defo gibi durmuyor. fikrim bu yönde.
film elbette bir hollywood filmi değil prodüksiyon anlamında olsun veya ne bileyim yabancı gelen hele benim gibi hint sinemasına uzak biri için çok şey vardı ama 3 saatlik film ile hint sinemasına bakış açım değişti diyebilirim.gülümsetici sıcak bir film.aradaki müzikaller bile keyifliydi ama en önemlisi bana aamir khangibi bir oyuncuyu gösterdiği için teşekkürler.
ismini sürekli ''üç idiyots'' olarak okuduğum film. ulan niye böyle oluyor bi türlü anlamıyorum. 500 days of summer var bi de. onu da ''beşyüz deys of samır'' diye okuyorum istemsizce. içinde rakam, sayı olan filmleri okumayla alakalı sıkıntılarım var. ya sayıyı da ingilizce söyle ya film ismini de türkçe oku di mi? yok işte illa biri kaçıyor.
çok eğlenceli ve ara ara hüzünlü, duygu yüklü bir film. sevgiliyle izlenir, gözlerin içi güler. --- spoiler --- iyi şeyleri söyledik. lakin benim bu filmden aldığım derslerden biri "çok gülme ağlarsın" oldu. 10 dakika ağız dolusu güldürüp, onbirinci dakikada veriyorlar küsküyü. sonra "boşver dayı, öyle de olur böyle de, hayat bu". haydii hoba eller havada, sonra bir küskü daha. peşinden "daha kötü ne olacak abi, sen iyi ol" sonra hoop aldın mı babayı yine. bir de sanki yabancılar izlesin, bollywood ile tanışsınlar diye yapılmış çok derli toplu, pek yerel unsur içermeyen bir film olmuş. dil deformasyonu ve esas oğlanın filmdeki diğer herkesten daha bir beyaz tenli oluşu ise hafiften üzdü beni. --- spoiler ---
anti depresan niyetine seyredilir
eğlenceli film. uzuun süresini izleyeni sıkmadan tamamlatıyor. vermek istediği mesajı da yarı ağlatarak yarı güldürerek veriyor. hint filmi nihâyetinde; bir bakıyorsunuz şen şakrak danslar, şarkılar ekranda, bir bakıyorsunuz en ağır dramlara geçiş yapmışsınız. bilge rancho ezber bozan, anarşist ruhlu bir eksantrik. ama diplomaya bir raju kadar ihtiyacı olmadığı için tuzu kuru da davranıyor biraz. tabii yine de üniversiteyi diploma ya da kariyer hırsıyla okumayanlara, bu uğurda saçma sapan sorularla muhatap olanlara morâl veriyor. bu yüzden kurgu bir karakter olduğunu bile bile kendinizden görüyorsunuz rancho'yu, seviyorsunuz. birçok klişesi, fazlaca tesadüfü var kurgunun, ama üç eleman o kadar matrak ki affettiriyorlar diğer kusurları. çok da güzel espriler barındırıyor film: kilobyte, megabyte ve anneleri gigabyte gibi. ve hem eğlenceli hem de işe yarar bir motto edindiriyor film: ol iz vel; panik bünyeyi esir alınca kandırmalık, birkaç doz alınmalık... "yarından bu kadar korku duyarsan, bugünü nasıl yaşarsın?" filmin müzikleri- soundtrack'leri güzel de, behti hawa sa tha woh bir başka. a. r. rahman şarkılarını çağrıştırıyor.
top 10 film listeme 1. sıradan giriş yapmış filmdir. ayrıca piya ve raçunun zoobi doobi şarkısında köprüden inerkenki yaptıkları dansın üzerine dans tanımıyorum artık. http://www.youtube.com/watch?v=yj1ulvgv3vg#t=3m29s
bir makine mühendisliği öğrencisi olarak büyük bir keyifle ve dersler çıkartarak izlediğim hint yapımı mizah-eleştiri filmi.
üzerinden 3 sene geçmesine rağmen hakkında sadece 10 sayfa entry yazılmış olan film.bence dahasını hak ediyor.gerçi imdb hakkını bu sefer gerçekten vermiş.izleyin,izlettirin.
mühendislik terk ve sonradan üniversite terk biri olarak kendimi buldum o fotoğrafçı karakterinde. çok iyi denilebilecek bi yapım.
yoğun geçmiş bir iş günün ardından zihnimi boşaltan, üç saat boyunca sadece insan olduğumu hatırlatan filmdir.
içinde bolca hint klibi olan film. sanki adamlar klip çekmiş ve klip aralarını da filmle doldurmuş gibi. not: güzel film, 3 saat sürmesine rağmen akıcı.
hüzün, neşe, vicdan ve heyecan mevsimlerinden bir duygu takvimi. yazları kurak ve danslı, kışları ılık ve gözyaşlı. zaman çok çabuk ilerliyor. göz açıp, doldurup, kapatana kadar üç saat geçmiş oluyor. üstüne üstlük; birçok da anı bırakıyor her mevsiminden. --- spoiler --- behti hawa sa tha woh şarkısıyla beni daha ilk dakikada o kırmızı volvo'nun içine alıp, yolculuğa ortak etti. bir yandan yarı açık pencereden kolumu çıkartıp rüzgarda dalgalandırırken; diğer yandan içerideki sohbetlere ortak oldum. zaten başarılı komşu oğlu sendromuyla yetişen bir neslin mensubu olarak, bu filmin dışında kalamazdım. hatta, sinemada izleseydim, kesin film bitmesine rağmen emeği geçenleri okuyormuş gibi ekrana bakakalmış, son şarkıyı dinliyor olurdum. zoobi doobi şarkısıyla omuzlarımı dalgalandırıp, üzerindeki katipleri sarhoş etti. o sırada, bol paçalı pantolonumun üzerimde olmaması beni twist yapmaktan alı koyan tek nedendi. aal izz well götte yumurta akı şakalı erkek öğrenci yurdu yavşaklığıyla başlayıp, yine bir intiharla biterken, vuppp diye yükselmiş modu iuyyyy diye aşağı indirmeyi bildi. jaane nahi denge şarkısı, bir öncekinin panzehiri gibi intiharla başladı. bana "hiiii deyip heyecanlanmış dizi teyzesi" gibi, ambulansa yol vermeyen arabalara bela okuttu. sonlara doğru artan vurmalılar ve vefa tohumları da, duygu bulutlarıma sağanak ekti. bunların dışında motorsikletleri gerçekten, hem de üç kişi süren başrol oyuncuları, yetenek ve özveri dallarında oscarımı kazandılar. anlayamadığım şey ise, diyaloglardaki ingilizce yoğunluğuydu. filmin hitap ettiği market dolayısıyla mı bu haldeydi; yoksa hindistan'da da üniversite öğrenci ve mezunlarında bir "forward etmek, off almak" türünden katır bir dil mi türemiş bilemedim.` --- spoiler ---
şu filme de bok atan küçük christopher nolanlar çıkmış yine... arkadaş her filmde de katman katman anlam çıkarmaya kasmamak lazım. evet zaten sürekli geyiği dönen klişe efsaneler var filmde ama, o hikayeler de her duyduğumuzda yüzümüzde tebessüm oluşturan hikayeler zaten, filmde de canlandırılmışı var işte. şöyle evde rahat rahat yayılırken izlemelik mis gibi film, bayinizden isteyiniz.
hani filmlerde didaktik ve dramatik sahnelerin bokunu cikarinca cok sevimsiz olur ya, bu filmde garip bir sekilde olmuyor. gayet kor goze parmak verdigi mesajlar uzerine dusunduruyor, dramatize etme cabasi buram buram hissedilen sahnelerde* bile aglatiyor. bu acidan biraz hababam sinifi havasi var. dostluk, okul ortami, vs. gibi tematik yonlerinin yani sira, "ben buradayim" diye bagira bagira gelen egitici ve aglatici sahneleri ile de benziyor. ama sadece benziyor. yoksa tum imperial college of engineering'i toplasan bir hafize ana etmez. canim ya ^_^ ozetle cok eglenceli ve dolu dolu bir film iste, o kadar eglenirken didaktikmis, dramatikmis, kliseymis gormuyor gozunuz.
acayip sevdim, film boyunca o kadar cok guldum o kadar cok gozlerimi kapayamadım ki, artık bir noktadan sonra kapayacagım dedim, kapadım ve sıpır sıpır yaslar akıverdi, evet cabuk aglarım. bir kere samimi, bir kere ruhsuz bir film degil. amerikalıların yapmadıgı filmlere karsı ayrı bir sempatim var, haliyle bu filme de ayrı bir sempati ile yaklastım. nitekim yanılmadım, film gayet insanın icine isliyor. yani ben cok aglak bir kadın mıyım, yoksa cok cabuk heyecanlanıyor muyum bilemiyorum ama, kalabalık bir arkadas grubuyla izledik ve film boyunca bir cogumuz benim buraya yazdıklarımı hissetti. akıcı ayrıca, filmin uzunlugu gozunuzu korkutmasın insan zamanın nasıl gectigini anlayamıyor bile. oyle iste.
ranço karakterini fena halde ssg adlı yazara benzettiğim hint yapımı film. gözlerim pek sağlam değil bu arada...
film bittikten sonra saate bakınca 3 saat sürdüğünü farkettim. klişeleri kullanmasına rağmen hiç sikmayan, sevimli bir film. müzikal komedi de denilebilir.
hintlilerin hababam sınıfı. umarım bizim gibi onlar da 20 yıl sonra bunun saçma sapan devamını çekip piç etmezler. çünkü bu haliyle arşivlik, her türlü ruh halinde izlenebilecek efsane bi film olmuş. (bkz: all is well)
bu filmde okul müdürünü oynayan kişi ise dış görünüş ve ses olarak hafız topçu'ya çok benzemektedir. bilen bilir.
izlerken zamanın nasıl geçtiğini anlamadığım film. müzikleri, aamir khan'ın oyunculuğu, zoobi doobi şarkısı falan harikaydı. 3 saat boyunca güldüm bu filmi izlerken. yeri geldi ağladım ama, filmin geneli komikti. 10/10 alır benden. herkes izlemeli bu filmi.
insanin hayati boyunca sadece bir kere izleyebilecegini sandigim ve yorumlara kanip 2 defa bunu basarmayi deneyip basaramadigim film.
insana tuhaf bir mutluluk, salak bir ifade veren film. bu kadar uzun süren ama her dakikası bu kadar eğlenceli film bilmem ben. genelde de bilmem ama izlediğim zaman çok mutlu uyuduğumu biliyorum. eleştirmeyi hak etmiyor çünkü eğlenceli. mutluluk verici nezdimde. amir khan'a hayran bile olunabilir.
dans sahneleri hızlıca ilerletilerek izlendiği vakit on numara, beş yıldız, eğlencelik bir film.
halet-i ruhiyemizi alt üst eden güzel bollywood filmi. kahkahalarla gülerken hüngür hüngür ağlamaya başladık, sonra tekrar güldük tekrar ağladık falan. 170 dk nasıl geçti anlamadık. keşke unutsam unutsam baştan izlesem dediğim bir film oldu kendisi. bi de amir khan kadar sempatik insan sayılıdır herhalde şu dünyada. hem sempatikliği, hem oyunculuğuyla filmin vazgeçilmez bir parçası olan sharman joshi'nin de hakkını yememek lazım tabi.
bana 'hayatımda hiç bu kadar klişeyi bu kadar güzel bir şekilde izlememiştim' dedirten film. konu klişe, belki de çocukluğumuzdan beri üzerimize yapışan ve artık kanıksadığımız yarış atı sosyolojisinin bir ferdi olduğumuz için bana klişe geldi. ancak bu klişe oyunculukla, müzikle, mükemmel mizah-drama kombinasyonuyla o kadar iyi harmanlanmış ki bırak göze batmayı daha bir göze giriyor. olacaksa böyle klişe olsun diyor ve gülerken ağlatmayı, ağlatırken güldürmeyi bu denli iyi başaran bu yapıma şapka çıkarıyorum.
klişe demekten zerre imtina göstermeyeceğim filmdir. kurgu güzel ama çok eski beya herşey, çok az film izlemiş birine çok güzel gelebilir herşey ama birçok şey o kadar zorlama olmuş ki, neyse fena değil en azından konu da güzel. esas kız kareena kapoor mu ne bu raj kapoor'un torunu, ben de dediydim bu paris hilton çakmasının ne işi var bu filmde diye, genelde hint filmerinin esas kızlarının güzellikleri dillere destandır da onuştan. deden raj kapoor olunca her kapı açılıyor işte, konu ile mesaj vermeye çalışmışlar daha castta verdikleri mesajı kendileri çiğnemişler. otur sıfır !
akşam kardeşle vakit geçirmelik bişeyler ararken rastgelip hadi bi izleyelim dediğimiz film. yorumlarını görünce meraklandım ve bollywood önyargıma rağmen hadi bi başlayalım da beğenmessek başka bi şey bakarız dedik. film başlar başlamaz ilk dikkatimi çeken hintli harry potter oldu. o nasıl benzemek öyle aynısının esmeri! oha ne kadar da benziyo falan diye aramızda konuşurken baktık filmde heyecan artmaya başladı bi şekilde daldık gittik ve artık bir ara mecburen durdurduğumuzda (çiş molası) filmin 87 dakikası geçmişti. ben ki kurtlunun tekiyim uzun süre aynı yerde oturamam evde film izlerken en az 5 kere durdurur bi tur atar gelirim ama öyle fantastik bi havası vardı ki, gerek müzik gerek danslar vs derken pepe izleyen bebek gibi kalakalmışım ekran başında. netice itibariyle filmlerden beklentim hiç bir zaman aman çok öğretici olsun, hayatın anlamını versin falan olmadı. o an eğleniyosam, vakit nasıl geçmiş unutuyosam o film benim için güzeldir, ötesini kurcalamam. bu film bunu fazlasıyla sağlıyor. bir an gülerken, bir an ağlamaya başlıyosunuz psikoloji laçka oluyor ama dert tasa varsa da gidiyor. ama tek merak ettiğimiz konu, piyanın ablasının kocasına ne oldu? öldü mü? boşandılar mı? bi evlendiğini gördük, sonrasında hamile olarak piyayla aynı yatakta yatıyorlardı. ben mi kaçırdım yoksa bu kısım açıklanmamış mı anlayamadım. duyan bilen varsa bana da açıklarsa çok sevinirim. ayrıca, (bkz: all is well) ve (bkz: zoobi doobi zoobi doobi pam paara)
aileyle izlenecek her kafaya ve jenerasyona uyacak film. tek kelimeyle "alliswell"
--- spoiler --- dikkat hafif de olsa spoiler içerir --- spoiler --- insana kendini melonkolik hissettiren filmdir. saniyeler önce karnını tuta güldükten sonra aynı saniye içinde salya sümük ağlayabiliyorsun. var mıdır böyle dostluk. adın kadar emin olup "2 idiots beni mutlaka aramaya gelecektir"dediğin. eğer böyle bir dosta sahipsen güzel bir yaşama da sahipsin demektir. mükemmeli izle. başarı seni takip edecektir.
on numara filmdir.
eğer ağır bir beyin travması geçirip izlerseniz on numara filmdir.
eğlenceli bir filmdir. sonrsında üzerine pek düşünülmeyecek bir filmdir.
önyargıları yerle bir eden film. özellikle de 'bollywood izlemem ben yieaa' diyeler için. ha ikinciye izler miyim onu bilemem ama aamir khan abi'nin diğer filmlerini izleyeceğim kesin. evet kadınım. evet dibim düştü.
dünya üzerindeki klişelerin 4'te 3'ünü bünyesinde barındıran film.
--- spoiler --- funsuk vangdu'un adının ilk geçtiği sahnede anlamıştım ranço'nun 400 patentli icadı bulunan abi olduğunu ki iyi kapak oldu o götünün ayarı bozulmuş ezberci tipe. ayrıca filmin son sahnesi gayet güzeldi ve o kadar hoşuma gitti ki şu an yüzümde oluşan yavşak gülümse bir türlü gitmiyor. özellikle bu sahnenin çekildiği yer mükemmeldi ve ranço abi gerçektende müthiş bir yere okul açmıştı. böyle bir yerde okuyacaksında yaratıcı olmayacaksın he? keşke dünyadaki eğitim sistemi tamamen değişsede kapitalist sisteme embesil yetiştiren makine tipli yaratıkların sayısının önüne geçilse. her neyse her şeyiyle dört dörtlük bir film. dört dörtlük çünkü filmin her bir dakikasını severek izledim. iyi ki izlemişim ve bana bu filmi iyi ki arkadaşlarım izlememi tavsiye etmiş. eğer ki birisi bana güzel bir film tavsiyesinde bulunmamı isterse öncelikle bu filmi tavsiye edeceğim. "üstünde gelinlik, motosikletinin üstünde her gece rüyalarıma giriyorsun. duvak yerine, kaskını kaldırıyorsun." * --- spoiler --- ayrıca bu film insana neden bu kadar okuldan nefret ettiğini anlatır bir nebze olsun. nefret etse de bunu dile getirmeyen kişilerin farkında olmasını sağlar. sanırım şimdi aşağıda vereceğim video linkindeki abi de bu filmden etkilenmiş olabilir mi diye şimdi kendimi sorgulamadan da edemedim. belki etkilenmiştir, belki izlemiştir lakin bu filmin bu abiye, bu filmi çekmesi için büyük bir esin kaynağı olduğundan yüzde yüz eminim. keşke ranço'nun da ismini verseymiş: http://youtu.be/y_zmm7zplyi "education is about inspiring ones mind not just filling their head". veya -"if you don't build your dreams someone else will hire you to help build theirs". edit: bu da banus (bkz: zoobi doobi zoobi doobi pam paara) http://www.youtube.com/watch?v=xqaqs0oyrtm
klişe mılişe 10 üzerinden 10 filmdir. ben ki hint filmlerinden nefret eder, özellikle filmlerde giren müzikal tarzı şarkılara, şovlara uyuz olurum, bu film beni nasıl mest etti anlatamam. özelikle bizim mesleği anlatması, okullardaki mühendislik eğitiminin sistematik yanlışlıklarını, ezberci eğitimi çok güzel anlatmış. --- spoiler --- film yer yer absürtlüğün dibine vursa da öyle feci uçuk bi' olay yoktu. genelde güldürmüş, güldürürken de ciddi manada düşündürmüştür. makina mühendisliği son sınıf öğrencisi olarak sanki hayata bakış açımı değiştirdi bu film resmen. insana "ulan biz ne öğrendik ki 4 yılda" dedirtiyor. bu etki bir de fight club'da olmuştu. 1 haftada 3 kere izledim ve durup durup "zubi dubi zubi dubi" ve "aaal iz veeeel" diye geziyorum. en son ortaokulda "chori chori" patladığında bi' hint şarkısına karşı böyle samimi şeyler hissetmiştim. oyunculuklar genel manada güzeldi. özellikle aamir khan reyiz çılgın atmıştır benim gözümde. ranço karakterinin tüm gereksinimlerini, en iyi eğitimi almasına rağmen içinde hep bi' yalnızlık, bi' burukluk olduğunu ilk dakikadan beri hissettirmiştir. ayrıca (bkz: ol iz vel) eminim her mühendislik fakültesinde bir adet virus ve silencer vardır. ben bizdekileri buldum en azından. --- spoiler --- her insana aynı etkiyi yaratmayacak filmlerden biri ve bende bıraktığı etki anlatılamayacak kadar güzel. izlemediğim her güne yanıyorum resmen. ayrıca bana "hint filmleri çok rererö" diye kafatasçılık yapmamam gerektiğini de öğretmiştir. editto: imla
benim gibi hint filmi lan sonuçta diyen kaç kişi varsa hemen koşsun izlesin bu filmi. izlemeyerek hata yapmışım bunu anladım. çok eğlenceli film çok da komik ama ara ara ben hint filmiyim oğlum diye bağırıyor evet. (misal hep birlikte yaptıkları dans gibi zubi dubi ne lan?) onun dışında güzel film.
bugüne kadar nasıl izlemediğime şaşırdığım film. oysa ki o kadar da tavsiye etmişti eleman. kendisinden huzurlarınızda özür diliyorum.
son zamanların en kaliteli yapımlarındandır. hint filmi olduğu için pek fazla kişi bilmiyor ama kesinlikle seyredilmesini öneriyorum. ayrıca gizli bir gücü var, bu filmi finallerden önce seyredin, güzel etkisi oluyor.
son zamanların pek bilinmeyen filmi. mesela 5 yaşındaki kardeşim hiç duymamış.
arkadaşlarla oturup izlenecek bir film. guzel, eğlenceli bazen hüzünlü ama hint film iste adamlar hüznü kısa kesip hemen dans etmeye başlıyor. filmin sürprizleri kolayca tahmin ediliyor bir de film bitince üzerine konuşulacak tek kelime kalmıyor. izle ve kapat filmi izlerken eğlendin eğlendin o kadar. ha bu film ozellikle babasının zoruyla istemediği bölümü okuyan "babam illa hukuk oku dedi ben ressam olazagim" diyen zengin kızlara hitap ediyor. ne demek istediğimi izlerseniz anlarsınız.
dramayı tam dozunda bırakıp bol bol kahkaha attıran film. içerisinde sürpriz öğesi pek yok, hemen hemen herşeyi tahmin edilebilir ve pek çok klişe var ama tek bir yeri bile sıkmıyor filmin üç saate yakın olmasına rağmen. izleme fırsatı bulduğum için kendimi şanslı saydığım filmlerden bir tanesi.
müthiş film..
üniversite'de iken ödev hazırladığım film. 2009 yılı yapımı 3 idiots filmi ne kadar eğlence unsurlarıyla donatılmış olsa da hindistan örneği üzerinden gelişmekte olan ülkelerin eğitim sistemine eleştirel bir bakışla yaklaşmaktadır. özet olarak hindistan'ın en iyi mühendislik okulu olan imperial college of engineering’e başlayan öğrencilerin başından geçenleri anlatıyor. sistemin daima yarış üzerine kurulu olduğu, herkesin en iyi olmaya çabaladığı bir okulda sistemi değiştirmeye çalışan bir öğrenci ve onun en yakın 2 arkadaşı. başlarından geçenler, hayattan aslında ne istedikleri. ranco karakterinin başrol oynadığı film dram ve komedi türünü en iyi şekilde harmanlayıp bize öğretici bir film olarak verilmiştir. film genel olarak gelişmekte olan ülkelerin eğitimini hindistan örneği üzerinden anlatıyor. yönetmen ezberci bir eğitimin olumsuzluklarını anlatırken işin içine mizahı da katarak güzel bir sunuş yapıyor. bunu otoriter bir eğitim anlayışını benimsemiş öğretim görevlileri ve kendi yetenekleri doğrultusunda bir eğitim almaya çalışan ama başaramayan öğrenciler üzerinden yapıyor. ayrıca okulun dekanı başta olmak üzere öğretim görevlileri ve hocalar öğrencileri bağırarak ve baskıcı bir anlayışla kontrol altında tutmaya çalışıyor. tabi ki bu yanlış bir uygulama. geleneksel bir eğitimin anlayışının kalıntılarıdır bunlar. artık yüz yüze ve sıcak öğrenci-öğretmen ilişkisinin kurulduğu bir eğitim anlayışı benimsemiş öğretmenlerle yola koyulmalıyız. filmde olayların geçtiği sınıf oditoryum oturuş düzenine göre tasarlanmış. öğrenciler amfi şeklinde sıralarda oturuyorlar; genel olarak iyi bir sınıf oturuş düzenine sahip. okul dekanı öğrencilerin işlemiş olduğu disiplin suçlarına karşı çok ağır cezalar uyguluyor. bunun sonucu olarak öğrencilerin birkaçının intihar etmesine birkaçının da ölmesine neden oluyor. bu denli otoriter olmak çağımızın öğrencilerinin psikolojilerini çok olumsuz etkileyebiliyor. öğrencide aşağılanma dışlanma gibi psikozlar oluşturabilir; bu da öğrencilerde kendine güven eksikliği şeklinde kendini gösterebilir. filmin genel işleyişini film üzerindeki sahneler üzerinden anlatarak öğrenci-öğretmen ilişkileri hakkında daha iyi bir anlatım elde etmeyi hedeflemekteyim. film ilk sahnesinde eğitim sisteminin bu üç arkadaşı nasıl bir yarış içine soktuğunu gösteren bir sahne mevcut. tabi bu üç arkadaş üzerinden aslında mevcut eğitim sisteminin yetiştirmiş olduğu bütün öğrenciler anlatılmak isteniyor. chatur karakteri, raju ve farhman’ı öğrenciyken bir iddia sonucu söz verdiği yere çağırıyor ve ne kadar zengin olduğunu 3,5 milyon dolarlık arabasını lamborgini’sini ve lüks yaşantısını gösterip ben zengin oldum başarılı oldum; siz ve rancho ne yaptınız zengin olamadınız başarılı olamadınız diyerek onları ezmeye çalışıyor. burada öğrencilerin eğitim hayatında nasıl bir hırsla donatıldığını ve rekabet içine sokulduğu açıkça gösterilmektedir. okulun müdürü viru sahastrabudhhe’nin okulun açıldığı ilk günkü konuşması da yukarıda anlattığım olayı destekler niteliktedir. -bu nedir? - bir yuva, efendim. - neyin yuvası? - bir guguk kuşunun yuvası, efendim. -yanlış. guguk kuşları asla kendi yuvalarını yapmaz. yumurtalarını başka yuvalara bırakır. peki, yumurtadan çıktığında ne yapar, bu yavrular? diğer yumurtaları yuvadan atarlar. yarışma biter. hayata cinayetle başlarlar. doğanın kanunu. yarış ya da öl. siz de guguk kuşları gibisiniz. bunlar da imperial college of engineering'ye(ice) girebilmek için yuvadan attığınız yumurtalar. unutmayın, ice'ye yılda 400.000 başvuru yapılır ve sadece 200'ü kabul görür. yani siz! bunlar peki? bunların işi bitmiş. kırık yumurtalar. oğlum. 3 sene üst üste denedi ama her seferinde geri çevrildi. unutmayın ki, hayat bir yarıştır. hızlı koşmazsanız, ezilirsiniz. okul müdürünün konuşmasından da anlaşılacağı gibi öğrenciler bir yarış içine sokuluyor diğer öğrencilerin onun rakibi olduğu fikri veriliyor ve başarılı olması için diğer rakiplerini egale etmesi gerektiği fikri kişinin beynine yerleşiyor. olması gereken örgencilerin yetenek ve becerileri doğrultusunda eğitim almaları ve rekabetten çok grup çalışmalarıyla öğrencilerin birlikte çalışma ve birlikte başarma eğilimlerine yöneltilmesidir. ancak bu şekilde insanlar eğitim sisteminden yararlanabilir ve öğrenciler becerileri doğrultusunda bir yerlere gelebilir. bu şekilde eğitimle iş sahibi olmak insanların hem daha başarılı olmasını hem de yaptıkları işten haz almasını sağlamaktadır. öyle ki eğer öğrenciler birbirleriyle yarışmaya yönelirse, bir öğrencinin başarısı bir diğerinin başarısızlığını gerektirir. işbirliği yaparak öğrenmede ise öğrenciler birbirleri ile başarılı ya da başarısız olacaklar. özellikle de düşük yetenekli öğrencilerin problem çözme ve üst düzey öğrenme becerilerini yarışmacı ortama göre daha fazla geliştirir. bir diğer sahnede ise eğitim sisteminin diğer bir eksik noktası olan ezbere dayalı eğitime gönderme yapılmaktadır. sınıfın hocası rancho’dan makineyi tanımlamasını ister. rancho’da kendi fikrine göre tanımlamasını yapar. (kilometrelerce uzaktaki arkadaşlarınızla konuşursunuz. telefon, bir makine. saniyeler içinde milyonlarca işlem yaparsınız. hesap makinesi, bir makine…). bu ranço’nun kendi terminolojisini kullandığı bir tanımdır. fakat hoca kendi tanımını değil kitapta yazan tanımı istemektedir. başka bir öğrenci kalkar ve kitaptan ezberlediği makinenin tanımını yapar ve hocadan aferini alan olur. hâlbuki önemli olan öğrencilerin makineyi tanımlaması değil mantığını anlaması olmalıdır. burada da hoca öğrencilere tanım yaptırmaktan çok mantığını anlatmaya çalışsa öğrenciler için daha verimli olurdu. diğer bir sahnede son sınıfta olan joy isimli öğrenci okul dekanı olan viru sahastrabudhhe’nin yanına gelir ve okulun ne zaman kapanacağını sorar. çünkü ailesi mezuniyet töreni için okula gelecektir. dekan öğrenciye ailesini araması için telefonu verir ve ailesine bu sene çocuğunun mezun olamayacağını çünkü bitirme projesinin iyi bir proje olmadığını ve boşuna gelmemeleri gerektirdiğini söyler. bunun karşısında hayal kırıklığına uğrayan joy daha ileriki sahnelerde kendini asarak intihar edecektir. bu tür eğitimci yaklaşımları öğrencilerin okuldan soğumasına neden olmaktadır. dekan aslında öğrencinin projesini incelemeli hakikaten mezun olmasını engelleyici bir proje olsa bile bunu açıklayıcı bir dille anlatarak ve gerekçelerini belirterek işini yapmalıdır. gerçekten bu tür yaklaşımlar öğrenciler için zararlı bir zihinsel süreç yaşatır. ayrıca bu tür otokratik yönetim eğilimleri günümüzde geçerliliğini yitirmiş yerini daha çok amaç odaklı veya destekçi yöntemlere bırakmıştır. zira böylede olması gerekir; günümüz çağı insan düşünüş sistemi nedeniyle otokratik yönelimler sadece hocalara için değil hiç kimse için kabul edilemez. joy’un ölümünden sonra dekan ile rancho’nun konuştukları eğitim sisteminin anlaşılması açısından önemlidir. -ne cüretle joy'un intiharından beni suçlu tutarsın? bir öğrenci baskıyı kaldıramayınca, bu bizim mi suçumuz oluyor? hayat baskılarla dolu, hep başkalarını mı suçlayacaksın? -ben sizi suçlamıyorum efendim, sistemi suçluyorum. şu verilere bir göz atın, hindistan, intihar vakalarında dünya birincisi. her 90 dakikada bir, bir öğrenci intihara kalkışıyor. intihar, hastalıklardan daha çok can alıyor. ortada yanlış bir şeyler var, efendim. -diğerleri için bir şey söyleyemem, ama burası ülkedeki en iyi okullardan biri. 32 yıldır ben varım buranın başında. 28incilikten 1inciliğe yükselttim burayı. -ne birinciliği hocam, neyde birinci? burada yeni fikirler ya da icatlar konuşulmuyor. notlar konuşuluyor, meslekler, amerika'ya yerleşme. nasıl iyi not alınacağı öğretiliyor, mühendislik değil. yukarıda da görüldüğü gibi öğrencilere alanları doğrultusunda bilgiler verilmiyor; daha iyi nasıl not alınacağı konuşuluyor. başarının ölçüsü saçma sapan bir not sistemine bağlanıyor. eğitimde reform yapılması insanlar yetenek ve becerilerine göre eğitim alması hem öğrenci için hem de toplum için bir başarıdır. tekrar belirtmem gerek ki burada hindistan’ın eğitim sistemi eleştiriliyor olsa da tüm gelişmekte olan ülkelerde ve aynı zamanda bizim ülkemizde de aynı sorunlar var. bu konuşmadan sonra okulun dekanı viru sahastrabudhhe rancho’yu kolundan tutar sınıfa götürür ve ders anlatmasını ister. rancho’da tahtaya iki kelime yazar ve bu kelimelerin anlamlarını bulmak için 30 saniyeleri olduğunu söyler. süre içinde kimse kelimelerin anlamını bulamaz. cevap alamayan rancho’nun konuşması adeta bir ders niteliğindedir. -kimse cevabı bulamadı mı? şimdi bir dakika önceyi bir düşünün. ben bu soruları sorduğumda, sizde heyecan ya da merak oldu mu? yeni bir şey öğreneceğiniz için sevindiniz mi? kimsede mi? hayır. hepiniz hemen bir yarışa giriştiniz. bu yöntemde birinci gelseniz bile, ne faydası var ki? bilgi hazneniz artmış olacak mı? hayır, sadece üzerinizdeki baskı artacak. burası üniversite, düdüklü tencere değil. bir aslan bile kırbaç korkusuyla sandalyeye oturmayı öğreniyor. ama biz bu aslana 'iyi eğitilmiş' diyoruz, 'iyi eğitim almış' demiyoruz. mevcut sistemin öğrencilere verdiği eğitim aslan eğitmek gibi zoraki bir şekilde yapılıyor. öğrencileri kabiliyetlerine göre değil de hiçbir kabiliyet testinden geçmeyen ezbere dayanan bir sınav sistemi ile yüksek öğretime zoraki yönlendirilmektedir. sınavlarda uygulanan ezber metotlarla eğitim bir kabiliyet eğitimi olmak yerine zekâ yarışı haline sokulmuştur. 5. sınıftan itibaren gerek öğrenciler, gerekse veliler geleceklerini her sene yapılan bu sınavlara bağlamış durumdalar. her sene sonunda yapılan sbs sınavları ve lise sonunda bir yüksek öğrenim programına yerleşmek için yapılan öss sınavları ile eğitim tamamen sınav sistemi ve bir yarış haline getirilmiştir. bu sahnede yine karakter okul dekanıdır. olaylar okul dekanı ile başroldeki üç kişi etrafında geçtiği için sık sık okul dekanının olaylarını anlatıyorum. dekan okula işveren firmaların geleceğini ve aralarından seçecekleri başarılı kişileri işe alacağını söylüyor ve bunun üzerine sınıfta sorusu olan birinin olup olmadığını soruyor. ana karakterlerden biri olan raju bir sorusunun olduğu mahiyetinde elini kaldırıyor ve dekan bunun üzerine söz veriyor. raju’nun sorusunu dinleyen dekan raju’ya kürsüye gelmesini söylüyor ve ardından çocuğu aşağılar nitelikte davranışlarla ne kadar saçma bir soru sorduğunu söyleyerek raju, yu kürsüde o kadar arkadaşının içinde rezil ediyor. böyle davranışlar öğrenciler için çok zararlıdır. hem derslerde başarısız olmalarına hem de psikolojik sorunlara ve dışlanmışlık duygusuna yöneltebilir. öğrenciler ne şekilde ve nasıl sorular sorarsa sorsun, onlara düzgün bir biçimde ve açıklayıcı bir şekilde cevap verilmelidir. ayrıca öğretmen bir davranışta bulunurken davranışlarının öğrencilerin gelişimsel özelliklerini düşünerek davranmalıdır. sırada ki sahnede okul dekanı raju’yu odasına çağırıyor ve okuldan atılacağını söylüyor. ama eğer rancho’nun okuldan atılması için şahidim olursan sen okuldan atılmazsın diyerek tehdit ediyor. bunun üzerine iki arada bir derede kalan raju kurtuluşu intiharda buluyor ve kendisini camdan atarak intihar ediyor. bu olaylar ne kadar film kurgusu olsa da günümüzde de böyle olaylar yaşanmıyor değil. ama bu tür yaklaşımlar öğrencileri eğitimden soğutabilecek yaklaşımlardır. muhtemelen bu tür öğretmenler otokratik eğitimi benimsemiş hocaların yetiştirdiği kişilerdir. onlarda aynı yöntemi kullanarak öğrencilerin başarılı olacağını düşünmektedir. bu öğretmenler kendilerini güncelleyememiş geri kafalı öğretmenlerdir. böyle sert davranışlarla öğrencileri intihara sürükleyebilmeleri öğrenci için gayet normaldir. öğretmenin bir diğer görevi de zihinsel olarak zor durumda olan öğrencilere rehberlik etmektir. ama siz öğrenciye bu zamanlarda rehberlik etmek yerine üzerine giderseniz olumsuz sonuçlara neden olabilirsiniz. genel olarak film bu atmosferde geçiyor. ama sonunda okul dekanının kızının doğumunda büyük rol oynayan rancho dekanın saygısını kazanıyor ve mutlu sonla bitiyor. dekan yaptıklarından ders çıkarıyor ve iyi bir hoca oluyor. rancho okulu birincilikle bitiriyor. raju ve farhan da okulu bitiriyor ve hayatta başarılı olmayı başarıyorlar. türkiye eğitim sistemi en kötü ülkelerden biri çünkü bu devirde hala ezberci bir eğitim anlayışını benimsemiş bir eğitim veriliyor. cumhuriyet kurulduktan sonra açılan köy enstitülerinde o zamana göre çok iyi denilebilecek bir eğitim veriliyordu. ezberci sistemden çok mesleki ve pratik eğitim alan her öğrencinin bir müzik aleti çalması mecburiydi. böyle bir şekilde dünyaya örnek model teşkil eden bir eğitim sistemi ne hale getirmişiz. gelişen ve değişen dünyada bizde eğitim sistemimizi bu duruma göre düzeltme yoluna gitmeli ezberi temek alan eğitimden ve otokratik eğitimi benimsemiş hocalardan kurtulmalıyız.
hint filmlerinden nefret eden gencoların bir gün mutlaka izleyeceğine inandığım şaheser.
bir başyapıt.
bollywood'un hollywood'a yakında takacağının göstergesi süper-değişik film.hem batılı hem doğulu olmak holly amcayı aşıyordu,bolly amca olaya el attı,izleyin bolly amcanın daşşaklarından çıkma 3 idiots'un maceralarına kendiniz tanık olun.
arkadaş tavsiyesi üzerine izledigim ve o arkadaşı görünce alnından öpmeme sebebiyet verilebilecek bir hint harikası. çocuk en az 10 dakika dil dökmüştü müthiş bir film şahane falan diye, ben kötü bi'şey bekliyordum açıkçası ama umdugum gibi degil istedigim gibi bişey çıktı.. izlemeyen insan çok şey kaçırır cidden harika ötesi bir film. 3 saat sürüyor ve ben yemek bitsin de bir an önce filme devam edeyim diye yemegi bile hızlı hızlı yiyorum hiç bir yerinde " sıkılldım artık bitse de gitsem " demiyorum. hatta son 10 dakikada üzüldüm bile bitiyor diye. bollywood yapımı ama bence bollywood filmi degil oyunculuklar senaryo falan baya baya avrupai. ilginçtir sözlükte 5,6 adet entry girilmiş son 2 günde hayırdır inşallah izleyin lan durmayın işte.
3 saatlik filmin hiçbir anında sıkılmayıp, keşke biraz daha uzun olsaydı diyerek bittiğine üzüldüğümüz mükemmel film. niye 2 sene önce gördüğümde izlemediğimi anlayamıyorum. sanırım afişi iticiydi.
seyrettiğim ilk hint filmi. danslı, çılgın atmalı sahneleri dışında eğlenerek seyrettim. uçurtmalı/özgürlük temalı şarkı da müzik olarak iyiymiş ya da bana güzel manzaralar eşliğinde değişik geldi. --- spoiler --- doğan çocuk alyen zannettim yeminle, böyle saçlı kıllı bişey. elime almaya korkarım. 3 elemandan bir tanesi de ümit davala'nın yandan yemişi hafiften. --- spoiler ---
http://yerliyersizsinema.blogspot.com/…-idiots.html
--- spoiler --- hayatımdan 2 saat çalan dandik filmimsi. 2 saat 45 dakikalık bir çöp olan bu dandik filmimsiye ancak 2 saat dayanabildim. benimle beraber filmi izlemeye çalışan kardeşim, neredeyse mühendislik mesleğinin kendisi için yanlış bir seçim olduğunu düşünerek eğitim hayatını karartacak, son çare olarak gidip bir tekel bayisi falan açacaktı. lan bi de o salakça hintli müziklerini ve danslarını da filmin olur olmaz her yerine sıkıştırmışlar, ya bırak ya. --- spoiler ---
asla zaman kaybı değil ama baş tacı edilecek bir film de değil. hint filmlerinden ve müziklerinden hoşlanmayan biri olduğum halde, film boyunca beni sıkan, rahatsız eden bir şey olmadı. aksine bazı abartı sahneleri var ki, gülmemek elde değil. sırf fikir olsun diye bile izlenebilir. çekinmeyin.
akıcı ve eğlenceli bir film. gülerken birden üzmeyi gösteren güzel bir çalışma.
gayet guzel neseli kaliteli vakit gecirmeye degecek bir film.film'de vurgulanan hayallerinizin ve yapmak istediklerinizin pesinde kosun kendinizi robotlastirmayin vurgusu ayrica gayet guzel islenmis vaziyette.basarinin hayaller pesinde kosarken hayallere takilan sadece basit bir sey oldugunu da somutlastirarak gostermesi gayet yerinde olmus.
saat on gibi başladım indirmeye. uzun zamandır izlemeyi düşünüyordum ama bir türlü fırsat bulamıyordum. arkadaşımın paylaştığı bir videoyu görünce hemen karar verdim. neyse efenim film gayet sardı. güldürdü, hüzünlendirdi, şarkılarda ritim tutturdu ki, hint filmlerinin bizim yeşilçam filmleri gibi sürekli müziğe girmesini pek sevmem. hasıl-ı kelam bu dokuz günü de 2012'ye katalım; 2012'de izlediğim en güzel filmdir. oyunculuk, senaryo, müzikleri ile.. ve bence süresi oldukça kısa. çünkü ilk izleyişimde o kadar hoşuma gitti ki açıp tekrar izledim. *
mesajların sürekli çat çat diye suratınıza vurulduğu, hiç kafa yormaya gerek kalmadan izlenebilen, yaklaşık 3 saatlik, eh işte bir hint filmi.
insanı sosyal mesaj manyağı yapan, özellikle mühendis gözüyle bakıldığında aşırı derecede ilham verici bir hint filmi.
eğlenceli, değişik güzel bir film ancak fazla uzun. 3 saat yerine 2 saatlik bir film olsaymış çok daha iyi olurmuş.
yaklaşık 3 saat süren, hayata dair birçok şey barındıran ve insaın filmi izledikten hemen sonra entryleri okuyup, yorum yapmaya zorlayan mükemmel bir film. o kadar beğendim ki kelimeler yetmiyor şu anda. hayatınıza etki etmesi bile kuvvetle muhtemeldir. kesinlikle izleyin, asla pişman olmayacaksınız.
film bittiğinde, yaşama sevincine dair yüzümde gülücük bırakmıştır.
bu ara okullarda en çok izlenen filmmiş.
ölmeden önce izlenmesi gereken filmlerden değil ama, klişeye boğularak ölmek istiyorsanız kesinlikle izlenmelisi gereken bir film. bazıları, klişe milişe ama 3 saat nasıl geçti anlamadım, demiş. ben bu başlık altında yazılan entrylerden aldığım ara gazlarla tam tamına 1 saat 11 dakika dayanabildim bu filme. zannediyorum ki, beğenisini başlık altına yazanların bir çoğu da ya mühendis ya da mühendislik öğrencisi. zira bu kadar seveninin olmasının başka bir açıklaması olamaz. herhalde ben mühendislik terk olduğumdan beğenemedim.
klise degil gercekleri barindiran filmdir, bende makina muhendisligi egitimi aldigimdan durumu cok ama cok iyi anladim, resmen kendimi buldum bu filmde, muhendis olmayan anlayamaz.
hayatımda izlediğim en iyi film belki 10 kere izlemişimdir, o kadar sevdim ki arada girip hindistan haberlerini felan okuyorum ,bu başlığa bakıp en son yazılanları okuyorum ,hergün aamir khan'ın twitter adresini kontrol ediyorum ,bu zamana kadar hiç ilgimi çekmesede hindistana sempati duyuyorum sözlük.
ne zaman bitecek diye beklediğim, son 1 saatinde filmi ileri sara sara izlediğim, gereksiz ek olaylarla uzatılmış ve sonu ilk sahnesinden tahmin edilen bir filmdir kendisi. bomboşsanız ve zaman sıkıntınız yoksa eğlenmek için bile izlenebilir mi emin olamadığım bir film zira klişeler içinde boğulmaya başlayınca insan eğlenemiyor bile.
