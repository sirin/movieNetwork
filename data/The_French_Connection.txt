1971 yilinda cevirilmis tum zamanlarin en sahane polisiye filmlerinden biri.(oscarli olsa gerrerr film olsa geek) bu filmde kullanilan ve olusturulan araba kovalama sahnesi ve parallel editing teknikleri seneler sonra her turlu kovalamaca takip araba sahnesinde birebir kullanilmistir.hatta bu sistemde bi film olan speed de bu filme bi tribute vardir)
william friedkin tarafından yönetilmiştir. oynayanlar gene hackman, roy scheider, fernando rey gibi oyunculardır. en iyi dedektif filmi olarak geçer. 1971'de a clockwork orange'ın oscarlarını kapan filmdir. *
(bkz: french connection)
son derece sinir bozucu müzikleri olan bir film, ama yine de "ne olur müzik çalsın" diyorsunuz çünkü müzik yokken sessiz sinemaya dönüyor film
pek vakit kaybına mahal verilmeden ikincisi çekilmiş olan bir filmdir. kanıya göre ikinci film bir tür oscar'a aday olabilecek nitelikte olsa da bu bahsi geçen ilk filmi izlerken gene hackman'a küfürler savurmamak, bir dedektif olarak günün her saati ayakta olmasına, herdaim birşeyler atıştırmasına lanet okumamak mümkün değildir. takip sahnelerinin bugüne kadar çekilen her türlü kovalamacalı filme yol gösterici niteliğe sahip olması filmi ayrıcalıklı kılan ve avangard hale sokan tek yönüdür. bırakalım bir taneyi*, beş tane oscar heykelciği kapmıştır.
günümüz hoplamalı zıplamalı aksiyon filmlerine alışmış bünyelere aşırı yavaş gelen, ama aslında çok güzel olan polisiye aksiyn.
gene hackman'ın canlandırdığı polis karakterinin uyuşturucu mafyasıyla girdiği mücadele sonucu yakalanması ve eroine alıştırılması (bkz: 24), krize girdiği sahneler izleyicinin aklından çıkmayacak kadar çarpıcıdır bu filmde. filmin ikinci bölümünü 1975'te john frankenheimer çekmiştir.
(bkz: fcuk)
(bkz: la connection)
rivayete göre yönetmen william friedkin, gene hackman'in oynadığı popeye rolü için ilk olarak fikret hakan'ı düşünmüş. ancak fikret hakan, ingilizce öğrenmek için gittiği yurt dışında fazla takılmak istemeyince oscar'lık rol hackman'in olmuş. tabii bu rivayeti anlatan fikret hakan'ın olayı abartıp abartmadığını bilemiyoruz.
the french connection 1971 yapımıdır, william friedkin tarafından yönetilmiştir. john frankenheimer'ın yönettiği ise french connection 2'dir. ikisinde de gene hackman ve fernando rey başrolleri paylaşır. -minnacık spoilerlar var- bu introdan sonra, gelelim ilk filme. çok sinir bozucu, gerilimli.. buram buram 70lerin amerikası, ara, arka sokaklar. inceden, derinden sistem eleştirisi.san francisco sokakları vardı, koca burunlu komiser ile tıfıl michael douglas'ın dizisi... star, inter olmadan evvel öğlenleri yayınlanırdı, hafta içi. arnıld bile kazma hali görünmüştür bir bölümünde. o dizinin havasını düşünün, ortamları benzer. lakin fransız bağlantısı sert, acımasız, çekinmeden gösteriyor arka sokakları. bir sahnede popeye[bu batık baş kahramana temel reis demek ayrı bir eleştirimidir, prof. sinemacılara bırakıyorum.] nickli gene amcam soğuktan götü buz tutar iken, takip ettiği herifler pahalı bir lokantada birinci sınıf yemek ile karınlarını doyuruyorlar. kamera önce onlara sonra camdan dışarıya, bir dilim pizzayı rezil bir kahve ile midesine indirmeye çalışan popeye'ye zoomluyor. inadına birkaç kez tekrarlanıyor, rahatsız edici sahne birkaç dakika sürüyor. dahası da var, yazmıyorum, şu hariç: kızıl saçlı bir bomba var, bisikletli onun poposu harika ve birde damardan bir final. -minnacık spoilerların sonu- izleyin bu filmi, hiçbirşeyi beğenmezseniz filmin ortasındaki takip sahnesi ve gene hackman'ın oyunculuğu muhteşem. iki disklik dvdsi, dvd kiralayan yerlerde bulunuyor. devamı french connection 2'yu unutmadık, o sonraya.
bu filmin birde devamı var, french connection 2 diye. french connection, 1971 yılında oscarları süpüren sağlam bir film. 5 oscarı var, hak ediyor. filmle ilgili ilginç dip notlar var, mesela yönetmen önce gene hackman'ı istememiş başrolde, farkı aktörler düşünülüyormuş, steve mcqueen dahil. onlar olmamış ve sonunda hackman'da karar kılınmış. filmin ortasındaki meşhur takip sahnesi içinde önceden izin alınmamış ve arabanın üstüne siren koymakla yetinmişler, birde büyük kısmında gene hackman direksiyonda yönetmen friedkin'de arkada kamerası ile gitmişler. takibin bu kadar gerçekci olmasının gizli nedeni bu olsa gerek. ikinci film fransa'da geçiyor, tamamen fransa'da. john frankenheimer iyi iş çıkartmış, oraları iyi bilen tecrübeli yönetmen kamerasını güzel yerlere koymasını bilmiş. lakin ikinci filmin senaryosu ilki kadar sıkı değil aksadığı yerler, kopukluklar var. varda ilk filmin sinir bozucu gerilim atmosferi burada da korunuyor, özellikle finali ve filmin bitişinde doruğa çıkan sinir bozuculuk harika. ilki kadar olmasa da tavsiye edilir bir film. gene hackman, fernando rey ve marsilya'nin kan kaynatıcı ortamı için izlenir.
dünyanın en iyi çekilmiş polisiye filmi. sadece onunla da kalmaz, hiç çekinmeden sinema tarihinin en iyi filmlerinden birisi olduğunu söyleyebilirim. en baştan belirteyim; gerçek bir hikaye. çünkü bu yapım gerçekçilikle beslenip bütün yapısını ve atmosferini bunun üzerien kuruyor. filme aktarılırken birilerinin dava açmaması için aksini belirtmişler ama sapına kadar gerçek. hatta gerçek french connection'ın kahramanları olan eddie egan ve sonny grosso filmde gene hackman ve roy scheider'ın amirleri olarak karşımıza çıkıyor. hikayenin gerçek kahramanları ve new york polisi, filmin her aşamasında repliklerden, olayın geçtiği yerlere ve hikayenin nasıl geliştiğine kadar her adımda senaryoya müdahale ederek katkıda bulunmuşlar. filmin new york'un geniş alanlarında geçen birçok sahnesi gerçekçilik adına izin alınmadan ve doğaçlama çekilmiş. --- spoiler --- popeye'ın gerçekten de fransızlar tarafından sniper ile öldürülmeye çalışıldığını bilmek gerçeklik algılarımı sorgulamama neden oldu. hayali bir senaryo olsaydı suçlaların o kadar saçma bir motivasyonla polisi öldürmesini mantıksız bularak saçma der işin içinden çıkardım. "did you ever pick your feet in poughkeepsie?" gerçek french connection dedektifleri eddie egan ve sonny grosso'nun uyguladığı bir "iyi polis/kötü polis" sorgulama biçimiymiş. grosso her zaman suçla ilgili direk bir soru sorar, egan ise ardından şiddetli bir şekilde "poughkeepsie" gibi beklenmedik bir soru sorarak baskı yaparmış. bu da egan'ın şiddetli sorusundansa grosso'nun nazik ve alakalı sorusunu cevaplamasına yol açarmış. filmde sabah 4:10'a kadar beklen park hâlindeki "dirty car" gerçekte 3 gün boyunca beklenmiş. dedektiflerin arabanın arka camına hasır şapka atmalarının nedeni, filmin çekildiği yıllarda bunun new york polisinin kullandığı "görevde olan gizli polis arabası" işareti olmasıymış. bütün tezgahı hazırlayan adamın da kaçıp kurtulması, fransa'da yaşadığı sanılıyor denilmesi beni tatminsiz bıraktı ama filmin etkisini de gerçekçilik adına katladı. --- spoiler ---
(bkz: african mercury)
vaktiyle trt'de kanunun kuvveti adıyla gösterilmiştir.
gercekten mukemmel bir takip sahnesi var filmde. friedkin abi kafayi yemis. ancak, bu film hakkinda iddia edilenin aksine, hollywood'da ilk dinamik araba takip sahnesi 1968 tarihli bullitt filmi icin cekilmistir. peter yates'in gercekci otomobil takip sahnesi cekme hevesi steve mcqueen'in bizzat direksiyona gecmesiyle layigini bulmus ve sinema tarihinin ilk gercekci, dinamik otomobil takip planlari cekilmistir.
buradaki fevri, heyecanlı, mantığına fazla gerek duymayan hackman'dan sonra the conversation'da temkinli, oturaklı, takıntılı gene hackman görüyoruz. oturup hangi rolde daha başarılı olmuş diye düşünürken de bir türlü karar veremiyoruz. çünkü bu adam gerçek bir aktör. diğer bütün filmlerini izledikten sonra böyle bir rolde oynayabileceğini tahayyül bile edemezdim.
bu filmde gene hackman ın lakabı olan isim.
sıkıcı, sıradan bir polisiye.
ya kim bu filmi aksiyon filmleri "hall of fame"inde ardi ardina siralamaktan bikmiyor? gotum gibi film cok afedersiniz. ana karaktere baglanamiyosunuz, herifin yasadigi hic bir sey nabzinizi normalin uzerinde attirmiyor. amma velakin nasil bir mucizeyse; ne kadar "sinema tutkunu" blogger varsa soyle gozleri kisip kafayi geriye atip "oooo the french connection efsanedir baba" demekten zerre olsun utanmiyor. yahu yarram gibi film, sevdigim filmler konusunda mukemmel hafizama guveniyorum, bu film hakkinda sadece gene hackman ve garip sapkasini hatirliyorum. baska hicbirsey duygusal veya estetik olarak bir iz birakmamis. nedir lan bunu klasik yapan? essolesekler cevap verin! bana "ama ilk o yapti, oyle araba sahnesi cekilmemisti daha once bidi bidi bidi bidi" demeyin, kimse motorolanin ilk sms atan cep telefonuna ovguler dizmiyor. o nedenle, kulvara ilk dalan yarismaciya otomatikman odul vermek yok.
oscar almış... hem de kubrick ve başyapıtı a clockwork orange'ı geride bırakıp oscarları almış. demek ki müthiş olmasa da başarılı bir polisiye-gerilim izleyeceğiz. filmi koyuyoruz ve izlemeye başlıyoruz. film biraz izleyince hayal kırıklığına uğramaya da başlıyoruz. film bitince "allah topunuzun belasını versin akademi jürileri. bu filme oscar veren beyninizi şey edeyim" gibi ufak(!) zerzenişlerde bulunabiliyoruz. yani boktan değil belki ama vasatı aşamayan bir film. bu mu lan oscar verdiğiniz film? klişe bir konu... dünyanın önde gelen uyuşturucu tacirlerinden birisi fransa'dan amerika'ya gelir ticaret için. bunu bilen iki polis de bu adamı takip etmeye ve enselemeye çalışırlar. olay bundan ibaret. başka hiçbir şey yok. filmin yarısı beceriksizce ve hiçbir şekilde heyecanlandırmayan takip sahnelerinden oluşmakta. diğer yarısında da pek bir şey olduğu yok. öylesine tahmin edilebilir, öylesine şaşırtıcı olmayan bir anlatımı var ki sıkılmamak elde değil. gene hackman usta oyunculardan ama bu filmde oscarlık bir performansı hiç mi hiç yok. bağırmakla müthiş performans sergilenecek olsaydı al pacino sırf bağırdığı, başka bir şey yapmadığı en kötü filmlerinden any given sunday'le ödülleri toplamalıydı. --- spoiler --- takip sahnelerinden başlayayım. zaten filmin yarısı bu sahnelerden oluşuyor. mesela bir örnek vereyim: bizim tacir takip edildiğini anlıyor (nasıl anlamasın? temel reis lakaplı geri zekalı polisin adamı elinden tutup "seni takip ediyorum, ona göre" demediği kaldı). metro istasyonuna dalıyor. ardından bizim polis de. bizim eleman metroya biniyor, diğeri de başka kapıdan. sonra tacir metrodan çıkıyor. bizim polis de aynı şekilde. bunu dört kere falan tekrar ediyorlar. en sonunda tacir metroda, polis de dışarıda kalıyor. öylesine rezil bir sahne ki sadece bu sahneden ötürü filmden nefret ederdim. hani zeka? ben bunda hiçbir zekilik göremiyorum. ortaokuldaki bir çocuğa bana takip sahnesi yaz desen daha sağlam sahneler yazar. bunun gibi daha dört-beş tane takip sahneleri var. finaliyse tıpkı bu sahneler gibi rezalet. bizim tacir işini tamamlamış, uyuşturucuyu teslim etmiş, parayı almış, fransa'ya dönecek. köprüde ilerlerken bir bakıyor ki yol polislerce kapatılmış. ne yapacak? "teslim oluyorum" demeyecek. geriye dönüyor. biz "kesin yolunu kesecekler ve enseleyecekler" diye düşünürken herif polislerden kaçabiliyor. takası yaptığı mekana gidiyor ve finalde akan yazılarda izini kaybettirdiği belirtiliyor. ulan polisler bu denli geri zekalı mı olurlar? karşınızda sözde dünyanın önde gelen tacirlerinden birisi varken siz köprünün sadece bir çıkışını mı kapatıyorsunuz? bu derece mi salaksınız? --- spoiler --- böyle bir filmdir the french connection. zaman kaybıdır. kötüdür. bu filme müthiş diyen sinemadan elini eteğini çeksin bir zahmet.
maço bir filmdir ve bu maçoluğu oscarları almasında epey faydalı olmuştur. o sene en iyi film ve yönetmen dallarında aday olan a clockwork orange filmi yerine ödül almıştır. aslında pek çok kişi ödülü a clockwork orange filminin alacağını düşünüyordu ve bu kadar aykırı bir filmle alakalandırılmamak için en iyi film ödülümü sunmayı pek çok kişi istememişti. teklif götürülenlerden sadece jack nicholson bu durumdan rahatsızlık duymadığı için ödülü o sunmuştu ama beklenildiği gibi ödülü a clockwork orange değil, french connection kazanmıştı. (kaderin cilvesi jack nicholson 2006 yılında en iyi film ödülünü sunduğunda da ödülü favori olan brokeback mountain değil, crash kazanmıştı. jack nicholson da ödülü sunduktan sonra gazetecilere yaptığı açıklamalarda kendisinin de brokeback mountain'e oy verdiğini, nasıl olup da crash filminin ödül kazandığını anlamadığını söylemişti.) filmin maçoluğu sayesinde ödül kazanan bir diğer isim de gene hackman'dı. kariyerinde the conversation, mississippi burning, the royal teenenbaums gibi daha sıkı roller bulunan gene hackman aslında ödülü sunday bloody sunday filminde harikalar yaratan peter finch'in elinden çalmıştır. sunday bloody sunday filminde peter finch beyaz perdenin ilk eşcinsel öpüşmelerinden birine imza atıyordu ve sonuçta en iyi erkek oyuncu ödülünü daha maço bir roldeki gene hackman kazandı. filmin hak ettiği tek oscarı muhtemelen kurgu dalındaki oscarıdır. gerçekten filmin kurgu anlayışı dudak ısırtacak cinstendir.
