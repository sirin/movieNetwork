parasız ve alkolik bir saksofoncu ile yalnız bir taksi şöförünün transandalatal dostluklarını anlatan rus filmi. liyoşa taksi parasını ödeyemez ve saksofonunu taksi şöförü şilikov'a rehin bırakır. ardından da olaylar gelişir. pavel lounguine'in hoş bir çalışması olmuş neticede. ancak yapım yılının 1990 olduğu düşünüldüğünde ülkemizde pek bir ilgi görmemiş olduğu sonucuna ulaşılabilir. ya da ben aramaya yeterince inanmamışım. http://us.imdb.com/title/tt0100757/
ana karakterlerden birinin ayni anda iki saksafon çaldigi bir sahnesi vardir.
film kapitalist restorasyon sürecinin yarattığı ahlaki yıkımı ifşa etmektedir. işte bu noktada, taksi şöförü şilikov ile geçmişte kalan toplumsal ilişkiler, liyoşa ile ise değişim sonucunda ortaya çıkan yeni toplumsal ilişkiler sembolize edilmektedir.
bir zamanlar, yani kapatılmadan önce, alkazar sineması'nın merdiven yanı duvarlarını süsleyen posterlerden biriydi. çalışkan karınca taksi şoförü ivan ile avare cırcırböceği müzisyen alexi arasındaki kıskançlık, nefret, dostluk ilişkisini anlatan filmin aslında ivan kimliğinde sovyet rusya'yı (katı, çalışmaya odaklı, düzenli) ve alexi kimliğinde yeni rusya'yı (sorumsuz, özgür, sarhoş) gösterdiği söylenebilir. bu iki farklı kimliğin çarpışması hikayesi turgenyev'in o sıkıcı (ve ama nedense pek beğenilen) babalar ve oğullar romanını akla getirebilirdi ama neyse ki film gayet yerinde bir kurgu ile kuru bir dilden kurtulmayı becerebilmişti.
