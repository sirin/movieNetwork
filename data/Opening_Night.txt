başrollerinde gena rowlands, ben gazzara, john cassavetes ve bir şişe dolup dolup boşalan jb olan (ve sıfat kullanamayacak kadar aciz bırakan) 1977 yapımı john cassavetes filmi. yaşlanmakta olan büyük broadway aktristi mrytle gordon *, umutsuzluğa savaş açar ve kendi şeytanları ile boğuşur. dibe zil zurna ilerlerken etrafındaki artık ona kadın olarak bakmayan eski aşkı yeni rol arkadaşı maurice* ve yönetmeni manny*'nin de yakasına yapışır. iyi bir şeylere ihtiyacı vardır; aslında bir idoldür hatta uğruna ölünür de-ki bu kafasını iyice karıştırır. "umut" arar, sevilmek ister, kat hizmetçileri ve kapıcılara sarılır ancak. istediği şeyi bulamaz ama aramayı da bırakmaz. all about eve ve sunset boulevard gibi üstten yaşlanan kadın filmi gibi gözükse de-ki öyle de- bu tamamen bir yüzleşme filmi gibi geliyor bana. çünkü bu iki filmde bir düşman var ve düşman beli. birinde hırslı genç oyuncu, diğerinde aşka layık olmayan senarist. bu filmde ise düşman ve kahraman aynı kişi. insanın kafası ve kalbi allak bullak oluyor. acımanıza izin vermiyor myrtle'a ama yanına da çok yaklaştırmıyor cassavetes. boğazınız düğümlene düğümlene gerçek manada 'seyirci' kalıyorsunuz olan bitene. film bitince de bir şişe jb'yi ister istemez yanınıza alıyorsunuz. hayatımda izlediğim etkileyici filmlerden biriydi ilk izlediğimde, tekrar izleyince fark ettim hala öyle. sıfat kullanılması gerekirse de olağanüstü şimdilik işimi görür.
--- spoiler --- pedro almodovar'ın todo sobre mi madre filminin başındaki araba içinden tanık olunan ezilme sahnesi olduğu gibi opening night'ın başındaki benzer sahneye göndermedir. --- spoiler --- (bkz: #7776336)
cassavetes'in a woman under the influence'tan 3 yıl sonra çektiği opening night herhalde gena rowlands'ın ev hanımlığı'ndan tiyatro oyunculuğuna geçse de hemen hemen aynı rolü oynadığı, a woman...'ın daha bir upgrade versiyonudur, a woman under the influence v 2.0'dır. a woman...'da rowlands'ı hayata katlanamaz hale getiren saiklerin, motivasyonların ne olduğu çok aşikar değilken opening night'ta bu işlevi "yaşlanma" ve bir ölüme dolaylı olarak iştirak etmenin ızdırabı görüyor ve ölen kızın hayali, rowlands'ın kendisiyle kıyaslayarak yaşlanmış hissetmesine yol açan bir "öteki" (ne iğrenç bir kelime bu) halini alırken cassavetes'in telaştan uzak sineması ve cassavetes - rowlands çiftinin muhtemelen doğaçlamanın zirvesine ulaştıkları gövde gösterisi sahnelerle ben drama seviyorum, drama sinemanın baba ocağıdır diyen insanı (biliyorum, oralarda bir yerlerdesiniz) iliğine cücüğüne kadar tatmin eden bir film olup çıkıyor.
bu sene ankara uluslararası film festivali kapsamında gösterilecek olan film.
woody allen için çaldım veli miri malı çaldımdır belki de bu şahika. another woman -(depresyon+bergman esini) + bullets over broadway -(woody mizahı) = opening night
konusu yaşlanmak değil, aslında yalnızlık olacaktır. insan yalnızsa, etrafında işbu filmdeki gibi onunla çok ilgili veya az ilgili insanlardan oluşan, özünde samimiyetsiz bir kalabalık olmalıdır mutlaka. film için elde var bir. ve fakat -spoiler-, 17'lik versiyonu kurtarılamaz biçimde ölmüş bir halde -spoiler- yol ortasında yatarken geri kalan herkesin "hadi yemeğe" demesi de yalnızlıkların en büyüğü sanıyorken biz, film ilerleyende şunu bile görüyoruz: etrafında küçük küçük adamlar pervane halinde ve aslında, at the end of the day, hepsi işinde gücünde. sen, elinde mesleğin, önünde seni alkışlayan ağzının içine bakan bir seyirci kitlesi, karşında eski sevgilin, alabildiğine özgür bir kadın figürü gibi şanslı, elinde bir viski bardağı ve sigarayla kalakalıyorsun. ben bundan büyük bir yalnızlık bellemedim ve birden aklım trufonun catherine'ine kayıverdi. olunabilecek en zirve nokta, olgun ve güzel, karizmatik ve hayranları bulunan ve etrafındakilerce hayranlıkla seyredilen bir uçuk kaçık teyyare olmaktır. ve fakat o teyyarenin konacak yeri olmayınca, varoluşsal bir kargaşa patlak verir. sonuç mutlak bir mutsuzluk olur. ama filmde konu ayrıyeten isyandır. bugün "kezban"ı yaratmış o auteurlerin yüzü için ağzımızda tükürükler biriktirirken, benzer isyanı eden myrtle gordon'a teşekkürü de borç biliyoruz. aslında olay yaradan (playwright) ve kul (actress) arasında oynanan bir tür müsabaka olarak da okunabilir. ikisi de kadın olunca bilhassa tadından yenmiyor. yaşı insanın üzerine yapışmasın diye edilen bu mücadelede, herkes kendi rolünü yazıp oynayınca, hak biraz yerini buluyor. rol oynamak demişken, hayranlıkla stepnenin boynuna sarılan zevcenin samimiyetini de unutmamalı. film boyunca hoş görülen deli myrtle, bu son dakika golü sayılabilir hakiki samimiyetle, sahadan memnun ayrılan taraf oluyor, gibime geldi. sonuçta bi yerde kadın dayanışması.
