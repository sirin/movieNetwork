kirsten sheridan'in "disco pigs" adli ilk filminden 5 yil sonra, yani 2006'da cikacak ikinci filmi.. bir yetimin, gercek anne babasinin kim oldugunu bulma cabasini anlatan bir dram..
yetim rolunde freddie highmore'un karsimiza cikacagi, masal ogeleri iceren film.. liv tyler ve robin williams da filmin yetiskin oyunculari..
bazen hayattan uzak durmak, masallara, gerceklesmeyen ve gerceklesmesi olanaksiz seylere ozenmek, mesela bir masali yasayabilecek kararliliga sahip olmak gerekiyor. ruh haliniz musaitse tum filmi hem aglayarak hem gulumseyerek izleyebilirsiniz. liv tyler degil, keri russell filmde basrollerden birisini oynamaktadir.
kirsten sheridan in yönetmenliği yaptığı filmde freddie highmore, jonathan rhys meyers, keri russel, terence howard ve robin williams oynamaktadır. ülkemizde henüz vizyona girmemiştir. oyuncu kadrosuna bakmak dahi izlemesi gerektiğinin kanıtıdır.
yarın vizyona girecek ve belki de çok ses getirmeyecek olsa bile konusuyla ve trailer'ıyla çoktan beklentileri yükseltmiştir. robin williams'ın rocker haliyle arzı endam edecek olması ayrı bir merak unsurudur. "i believe in music the way some people believe in fairytales."
seyircisini bir müzikal, bir konser izlemişçesine müziğe doyuran film...
jonathan rhys meyers da oynuyormuş. izlenilesi bir film. izledikten sonra gelen edit: gerçekten güzel bir filmmiş, başrolde oynayan çocuk da inanılmaz yetenekli. ayrıca robin williams da bono'ya ne kadar çok benzemiş.. (bkz: freddie highmore)
baştan sona masal gibi işlenmiş, duygu dolu bir film. son sahnesi hariç herşeyiyle duygulandıran, heyecanlandıran hoş bir masal.
"müzik üzerine hoş bir film". bu şekilde tanımlandığını duyduğumdan beri gidesim olan filme bir de atilla dorsay'ın sabah gazetesindeki köşesinde "küçük ve iddiasız filmler vardır. oscar'lara aday olmaz, festivallere katılmaz, eleştirmenlerin bile dikkatini pek çekmezler. ama insanı öylesine yüreğinden yakalayan, duygularımızı öylesine coşturan filmlerdir ki bunlar, nerdeyse sinemanın, en azından popüler ve kitlesel bir sinemanın temel taşlarından olduğunu düşünürsünüz. işte kalbini dinle de bunlardan biri." şeklinde tanımlamasıyla artık gidip görmek benim için farz olmuştu. film kabaca, bir çellocu kadınla bir rock grubunda solist olan adamın ortak bir arkadaşlarının partisinde aşık olup, aynı gün birbirlerini kaybetmesini; o gün işi pişirişlerinin meyvesi olan çocuğun yıllar sonra yetimhaneden kaçıp müziği takip ederek ailesini bulmaya çalışmasını anlatıyor. son derece masalsı olan bu öykü o kadar iyi işlenmiş ve robin williams'ın o her zamanki itici mimiklerine (bkz: robin williams/#12737230) rağmen, august rush rolündeki çocuk freddie highmore o kadar güzel ve etkileyici bir oyunculuk sergilemiş ki izleyici bu sıcak filme bir anda kendini kaptırıveriyor. kurgusu, hikayesi ve müziklerinin uyumluluğuyla atilla dorsay'ın eleştirisinin ne kadar yerinde olduğu anlaşılıyor. başta bach-alternatif rock geçişli olan parçadaki fikir olmak üzere soundtrackini özellikle ve ayrı olarak dinlemek gerek.
bu kadar müthiş bir film nasıl tek dalda oscar adayı* olmuş anlamadım gitti. inanınki o dandirik michael claytondan ve junodan kat be kat güzel bir film. herzaman savunduğum gerçek aşk olayını o kadar güzel anlatmış ki. hele bir de işin içine müzik girince tadından yenmez bir film olmuş çıkmış. oyunculuklar harika, keri russell ablamızı ve jonathan rhys meyers abimizi zaten çok severiz, robin williams için bişey demeye gerek yok herzamanki gibi harika, ama özellikle filmin başrol oyuncusu freddie highmore o kadar hissederek oynamış ki en azından oscar adayı olmasını beklerdim. zaten critics choice award'da en iyi genç oyuncu adayı gösterilmiş. filmi izlerken hep bir ağlama hissi kabardı içimde. duyguları oldukça harekete geçiren bir film olmuş. müziğe biraz olsun ilginiz varsa, klasik müziği de seviyor ve gerçek aşka inanıyorsanız mutlaka izleyin bu filmi bir şekilde. imdb'de birisi çok güzel bişey demiş filmle ilgili; "if you don't have a great imagination, you won't like it". doğru demiş, eğer hayalgücünüz gelişmemişse bu filmi sevmemeniz normaldir. inşallah seversiniz*.
agustos gunesi nick'iyle anne ve babasini bulmak uzere yola cikmis muzik asigi bir cocugun hikayesi... muzigin yanina sos olarak ask da katinca izlenesi bir tat bulmus tabii. gundemin kirlettigi ruhlari hafifletmek icin gidilesi
oscara sadece tek dalda aday olmus ve o odulude alamamis filmdir. izleyince hep ağlamak hemde gülmek istediğim tüm nicklerimi değiştirip layla yaptığım, bir gün böle bir aşk bulmak istediğim, aşka dair bilgilerimi değiştren bir film . çocuğun inancı , jonathan rhys meyers in gözleri derken filmde eriyip gidiyor insan ... izlenilmesi gereken her türde insanın hoşuna gidebilecegini dusundugum bir yapim.
sakiz gibi uzamis komedi/dalga gecme filmimiz. dayanmak kolay degildi, ama sezercik paralellikleri tasimiyor olsa hic dayanilmazdi saniyorum.
masalda olsa hayalde bile var edebilecegini gösterip insanın icini ısıtan,kısa bir süreliğinede olsa sizi masal dünyasına götürüp orada yasatmayı basaran harika film
izledikten sonra salak salak sırıttıran, insanı gereksiz bir mutlulukla dolduran, her şeye daha pozitif bakmanızı sağlayan filmler vardır. aha işte onlardan bir tanesi bu da. evet, çok masalsı belki ama sinemayı genellikle gerçeklerden biraz uzaklaşabilmek için tercih etmiyor muyuz.. uzaklaşmak istiyorum sanırım bu aralar ölesiye. ondan filme bu kadar bağlanışım. çok keyifli. müziği de almış yanına, iyi de etmiş. sevdik ailecek. yine de sezercik benzerliklerini yakalamadan da duramadım. özellikle robbin williams'ın karakterinde sezercik i dilenci yapıp çalıştıran erol taş havası sezmedim desem yalan olur. robbin williams'ın gereksiz karakteri ve oyunculuğuna rağmen beğendim ama filmi. august'un anne-babasını bulma hikayesini pek tesadüfler üzerine kurmamak lazım. müziğe dayanmış tamamen bu buluşma. müziktir bizi bir arada tutan ya da bir araya getiren denmek istenmiş. keyifli bir 2 saat geçirmek, eli yüzü düzgün bir film izlemek istiyorsanız buyrun derim. freddie highmore denilen velet için bile izlenir. en olmadı canımız ciğerimiz felicity imiz keri russell ablamız var.
müzik adına yazılmış en güzel masallardan biri...
türk filmi gibi başlayan, türk filmi gibi biten, lakin hiç de sıkıcı olmayıp aksine insanın içinde bir yerlerde tanıdık ancak çoktandır rastlamadığı duyguları uyandıran müzik dolu film. özellikle kızın çaldığı klasik müzik eserleriyle çocuğun çaldığı rock şarkılarının miksi çok güzel yapılmış. çocuk oyuncu freddie highmore sevimliliği ve efendiliğiyle sempati topluyor. sevgiliyle seyredilmesi daha keyifli filmlerden diyerek bitirelim.
müzik tutkusunun nasıl birşey olduğunu derinden hissettiren sağlam epik film...
ben sinemanın entellektüel eleştirileri kısımında olamam. neden? çünkü bilgisayarın ilgili kısmına bakıyorum, filmlerin olduğu, adı hard disk mi nedir, yanlışsa gülme. orda bana göre kendiliğinden; ablama göre filmi izle - sil - başkalarını yükle- izle döngüsüyle oluşan böyle yarı canlı bir kısım var, sürekli değişim içinde diye; seviyorum. filimleri açıyorum hızlandırıp şöyle bi bakıyorum. hangisidir ki; en kanlı canlı, fantastik, çizgi film ve korku olmayan;böle sen ben varmışız gibi normal insanların konuşmalarını gördüğüm en aşşşşşşkkkkkkk içeren filmi seçiyorum; "heee, bunu izliyim bi ben" diyor oturup izliyorum. yani durum bu. sinema seyirini bu şekilde sınırlandırandan bekleyeceğin yoruma da o kadar değer ver derim önceliklen. ama bol karadeniz yağmuru kokulu bir ankara öğleden sonrasında izlenilecek filim değil bu kardeş. çünkü ağlarsın.makyajını gözyaşların siler. sonra yalınız izleme arkadaş. elindeki koskocaman çikolatayı bitirirsin, oysaki yanında biri olsa misal, utanma hatırına bir sırasını yerdin. bir de müziği çok sevip de hayat şartların içinde ukte bıraktırttıysa piyanonu; ölmez sürünürsün. yok robotlaşmış ol yaa. filmi kapatıp ders çalışmaya gidersin. taylor, fayol hangisini istersinnn????? juno samimiyetine hayran bıraktı, no country for old men hayda brehh falan filan dedirtti ya; işte bu filim, yazdırdı bişiler. bu saatte, bu koşulda, buraya...
herhangi bir şekilde evlat acısı tatmış olan bünyenin izlememesi gereken film. yönetmen marifetinden midir, oyuncuların yeteneğinden midir bilinmez ancak insanın içini burkar.
film aslinda guzel, e$eklik edilmemesi gerek ama - i$im bu. ilk on dakika dolmadan evan/august kendini itip kakan adamlara elinde fotografla ko$up "ben pic degilim, babam var benim" diyecek diye beklemediysem, $erefsiz evladiyim. bir ara da eski sinema/tiyatro salonunda arka fondan ali $en ve guzin ozipek cikacak, munir ozkul da central park konserinde pirtik kiligi ile keman / girnata calacak diye baktim yeminlen... keri russell'in babasi da die hard 2'deki kotu albay idi, bir ara kafayi koyacak diye bekledim birine, o da olmadi. ulan ne hayal kirikligi ile izlemi$im filmi meger!
müzikleri ile büyüleyen bir film. hikayesi ise hayal gücünün en pozitif uçlarıyla yazılmış, insanın hayallerine daha bir umutla bağlanası geliyor. freddie highmore yine büyük fikirleri olan küçük çocuk, keri russel yine hanım hanımcık, robin williams ise yine her zamanki gibi benzersiz. --- spoiler --- sorun olarak gördüğüm tek şey, evan'ın anne ve babasının 10-11 sene içinde hiç yaşlanmaması.. ya da yaşlanmasınlar peki daha çok gençtiler, ama hiç mi değişmez insan?? --- spoiler --- müzikler için epey emek harcanmış gibi, zaten filmi izledikten sonra insanın diline takılıyor veya melodi kafasında dönüp duruyor.
oncelikle filmin türkce ismi yani kalbini dinle'nin asiri dandini kactigini soylemeliyiz film hakkinda.. susanna tamarro nun etkisinden bir kurtulun arkadas.. masallah bir kitap okudu millet hayati degisti artik her bi bokta "kalbini izle" "kalbine kulak ver" "kalbinin izasinda yürü" gibi isimler konuyor yaziktir onca güzellikteki filme.. mevzu su.. fabrikator kizi bi kiz var, nasil oluyosa rockci bi herife gonul veriyor.. fabrikator kizi olmasinin yaninda ayriyeten bacaklarini ayirip cello da caliyor bu.. yani taban taban zitlar bir bakima.. ama dediim gibi nasil oluyorsa oluyor rockci oglan punduna getirip kizi yataga atiyor.. ama bi yandan da asik oluyor.. ama kizin babasi bu ilişkiye haliyel karsi.. ben olsam ben de karsi olurdum. kizi o kadar büyüt klasik müzikci yap sonra rockci kacsin.. yedirmezler efendi.. neyse babasi türlü ipnelik yapior falan.. fakat rockci delikanli tam bir gerizekali oldugundan, korunmadan sevistiinden bu arada bi cocuk peydahliyor.. işte hikaye bu cocugun hikayesi.. bizim altinci histeki cocuk oynar diye düsündüm ama, haley oswald sanirim coktan 20 sine gelmis.. cocukluk gitmis.. yerine charlie'nin cukolata fabrikasindaki velet oynuyor.. güzel de oynuyor.. rockci genci ewan mcgregor canlandirir o zaman, diyorsaniz yine yaniliyorsunuz. zira ewan da 40larina gelmis.. iki dakika duygusal film izlemiyoruz herkes yaslaniyor anasini satiim.. filmin erol tasi robin williams ise ne kötü ne iyi adam olmayi becerebilmis bu filmde.. kariyerinde hizli bir düsüste kendisi. bakalim neler gorucez daha.. bu asiri klise senaryo pek bir sey katmiyor hayatimiza enfes klasik müzikle birlikte calinan rock parcalarindan öte.. sahsen ben ask filmi izlemek istesem bunu izlemem acarim the notebook'u efendime soyleyeyim reign over me yi izlerim kana kana da "coook güzelll yaaaaa" diye aglarim dakikalarca.. velhasil 5.5 falan verebiliyorum ancak.. ve sunu soylemek istiyorum ki allaskina bari bu cocuk büyümesin.. bişiler yapin.. eli yüzü düzgün cocuk yildizlarin büyümesine tahammul edemiyorum..
yesilcam'in sezercik filmleri tadinda bir film
son zamanlarda izlediğim en iyi filmlerden.adeta büyülü bir müzik romanı.fakat ilginçtir ki herkesi aynı ölçüde etkilemiyor.kendim adına halen etkisinden çıkabilmiş değilim,ve tekrar tekrar izleyeceğim bir film,müziğin hayatına bir şekilde dokunmuş kişiler bu filmi çok sevecekler.
ağlatan ve ağlatırken tebessüm ettiren filmdir. sanırım sonunun nasıl olacağı, ilerleyişin nasıl şekilleneceği az çok tahmin edilebilen bu filmde, rüzgarın büyülü uğultusu ile harmanlanmış o müziğin armonisi ve çocuğun saf-temiz-duru hal, hareket ve ifadeleri, annesinin hüzünlü ve insanın içini burkan bakışları, ağlatma kısmında etkin rol oynamakta. babanın romeovari tavırlarının da göz ardı edilmemesi lazım. fakat, bu çocuk nota okumayı geçtim de yazmayı hangi arada öğrendi yahu. kilisede sapıtıp her yeri notalarla, kompozisyonlarla doldurması yok mu... yalnız, bu filmde herkes çok mu iyi kalpliydi yoksa diye kareleri tekrar oynatıyor zihninde insan. robin williams'ın canlandırdığı karakter bile iyi, nazik, zararsız ve yardımseverdi. keşke bütün yurttagörevligençamcalar, yurttapiçlikyapanyetimler (onlar bile çok kötü davranmıyorlardı), çocukdilendiriciler, dilenciçocuklar, maltaşıyankamyonunşoförükişiler, konservatuvardaeğitmenlikyapanadamlar ve eğitimkurumumüdireleri bu kadar yardımsever ve iyi niyetli olsa... böylesi ütopik bir dünya'da eminim ki, zaten her birimiz hayatın harmonisini yakalamış birer zat olur, rüzgar, bulut, dalga, kuş, böcek, ağaçların yapraklarının hışırtı sesleri ve bilumum ahenkli doğa imgesi ile birlikte yaşamın korosunu meydana getirirdik.
august rush'un gitarı perküsyon gibi çaldığı sahneleri harika olan film. müzikleri gerçekten çalan müzisyen kaki king'dir.
müziğe dair çekilmiş masalsı bir film. freddie highmore mükemmel bir oyunculuk sergilemiştir ki haley joel osment büyüyüp eşşek kadar adam olduğundan beri hiç bir çocuk oyuncudan böylesine bir performans izlememiştim. bir çok sahnesinde boğaz düğümlemesi olasıdır. benim gibi denyoluk yapıp öğlen vakti izlerseniz bir daha birşey yapasınız gelmez, bu yüzden gece izlenmesi önerilir. --- spoiler --- - what do you wanna be in the world? come on close your eyes and think about that... - found --- spoiler ---
film müziklerinin alınıp dinlenmesi gerekir.yetimhanede kalan bir çocuğun müzik dinleyerek ailesini bulma macerası. (bkz: koku)
hakkında çok şey yazmak istediğim, ama yazamadığım bir film. hissettirdikleri de kendi gibi yalnızca müzikle anlatılabilir herhalde.
hayatın içindeki duyguları, korkuları, heyecanları tanımlarken her zaman eksik kalan bir yan vardır.bazen karşıdakine "keşke beynimde akanları sana sözle anlatamadığım şekilde aktarabilsem" demek geçer ya insanın içinden, işte august rush görselliği ile ; tanımlayamadığımız bir çok duyguyu, bütün olarak tanımlayan, sade ve o sadelikle mükemmelliğe uzanan umut dolu bir yapım. hayatın içindeki gizemli yolları ilmik ilmik işleyerek, tüm yalınlığıyla müziği duyguların ortasına koyup, hayatın zerrelerini tanımlayacak derecede iyi kullanarak, olaylar arasında kurduğu duygusal bağlarla birlikte, "hiç bitmesin dedirterek" izletebilen, şaheser. müzik sadece dinlemeyi bilenlere evrenin sırlarını anlatır.bu film ise izleme fırsatı olanlara, hayatın içindeki umudu, aşkı, inancı, müziği, evrenin tanımlanamayan güzelliklerini, sanatın ruhunu tanımlayan evrensel kavram ile ulaştırıyor. sayfalar dolusu yazılsa da filmin içindeki güzelliği anlatmaya yetecek kelimeleri bulmak oldukça güç olacaktır.gün batımı, sevgili ile yürümek, detayları yansıtan bir fotoğraf, akarsu, sevdiğiniz grubun çıkarttığı son albümdeki en iyi şarkı, işte "august rush" hepsinden birer parça alarak, yalınlığı ile sahneye taşımayı başarmış bir yapım. "run august run" ...
güzel müzikleri olan.. sadece müzikler diil ses montajının da müzikal olduğuna inandığım hoş bi film ama gereksiz.. derhal silinmiştir.. gerçekten kaki king tadındaydı müzikler.. emin diilim gerçekten o mu yapmıştır ama ntv de canlı programı olmuştu... bu hatun çaldı deseler müzikleri inanırım..
müzik hakkında olan kısımlarını zevkle izlerken, aile-çocuk draması, lüzumsuz hollywood gayliği ve robin williams sayesinde doksanların "iç ısıtan" amerikan aile filmleri kategorisinin ölmediğini gösterir. koce bir öeehh'in içinde müzik dinlemeye çalışmak.
soundtrack albumu de oldukca etkileyici olan film. (bkz: mark mancina)
bi kere gerçekten de çok güzel, izlemesi çok keyifli, gayet akıp giden bir film. amelie, im juli, ispanyol pansiyonu gibi fantastik, gerçeklikten uzak -hadi masalsı da diyelim- filmlerden hoşlananlar için hint kumaşı niteliğinde. lakin filmi izlerken babane gibi hissediyor kendini insan. öyle tesadüfler ve karakterlerin at gözlükleri takışı üzerine kurulu. filmi izlerken olası monologlar: - ah be laila be bebeğin ölmedi be kızım! - allah seni kahretmesin august o konuştuğun senin baban lan! - yavrum madem anneni babanı bulmak istiyosun ne diye takma isim kullanırsın? - annammm, ee adamın kartını da düşürdün mazgallardan aşağı :(((
yeşilçam'ın 30 yıl önce çektiği kahraman velet temalı filmlerin daha süslü püslü olanı, güzel müziklisi. --- spoiler --- evan taylor - ilker inanoğlu lyla novacek - hülya koçyiğit louis connelly - ediz hun wizard - erol taş arthur - çitlenbik ihsan --- spoiler ---
jonathan rhys meyers sebebiyle izlenmeye başlanan, ancak sora hem castın geri kalanı hem de konusu, replikleri, müzikleri çok beğenilen film.. soundtracki kesinlikle edinilmeli
yeşilçam klasiklerine benzediği genel kanı olarak saptanmış, farklı olarak dahi bir çocuğun hikayesini anlatan film. iki farklı müzisyenin müziklerini bir arada dinlemek oldukça iyi geliyor ayrıca. --- spoiler --- çocuğun yetimhanede olduğu süreç sanki çabuk geçiştirilmiş gibi geldi bana. ancak topluluğa uyum sağlayamaması, ne yapacağını bilememesi filan iyi anlatılmış; bunun için de "köyden indim şehire" vaziyeti kulbu takılabilir, bilemiyorum. zenci arkadaşı onun yeteneklerine şahit olduktan sonra kıskanç, ezik bakışlar fırlatır gibi oldu, "hah" dedim "bir kerhanecilik yapacak bu bizim çocuğa". fakat böyle olmadı, aksine yardımcı oldu, destek oldu ve konserini izlemeye gitti. bense fesat duygularımdan dolayı derin bir pişmanlık duydum, burdan bunu itiraf etmek istiyorum. robin williams çoğu filminde olduğu gibi yine aykırı bir rolde, "o benim oğlum" diye salona girip çocuğu götürdüğünde acaip gıcık etti beni. buradan beğenimi kazandığını anlamış oldum. --- spoiler ---
jonathan rhys meyers'in varlığından haberdar eden film. bu filmi izlerken arkadaşım ağlamış, sonra da sanırım kendimle özdeşleştirdim filmdekileri demişti. garip olan bunu diyen kişinin 26 yaşında kadar ailesinin yanından hiç ayrılmamış, sanatla uzaktan yakından alakası olmayan, hayattaki tek kaygısı evleneceği kişinin yeterince zengin olması olan biri olmasıydı. (bkz: nefret edilen eski arkadaşlar)
2008 yılındayız, hala böyle filmler çekiliyor ya ne desem boş. gerçi buna masalsı film filan diyen bir seyirci kitlesi oldukça daha çok çekerler bunlardan. benim merakım, filmi yapanların nasıl olup da kendilerinden tiksinmedikleri. bu kadar senaryo boşluğu, saçmalığı, aptallığı bir arada zor bulunur. saymayayım şimdi... ama olur ya insan karnına yumruk yeme hissini yaşamak ister, iki saat gerim gerim gerilmek ister, kusacakmış gibi olup kusamamaktan haz eder... o arkadaşlara tavsiye edebilirim bu filmi. (bkz: bir filmi cok kotu oldugu icin izlemek)
öylesine oturup, sırf zaman geçirmek için izlemeye başladım. konusundan bi haberdim. hatta pc ye filmi ilk attığımda, geçişler yapayım nasıl bişiye benziyomuş dedim ki jonathan rhys meyers ın çatı katındaki lyla ile konuşmalarını görünce takılıp kaldığım, en başa alıp tv karşısında, yorganımın içine gömülerek izlediğim film.filmin sonunu nasıl getirdim bilmiyorum. çoğu zaman gözümde yaş, yüzümde bi gülümseme ile izledim. kısacası, film nasıl mıydı?? gecenin bu saatinde, boş boş ekrana bakıp, hala ağlıyorsam; boğazımda kocaman bi yumru ile bu satırları bana yazdırıyorsa ya film çok güzeldi... ya da eşşek kadar olan ben, hala masallara inanmak istiyorum... edit:imla
daha ilk sahnesinden sonra bile hikayesi ve sonu tahmin edilebilen ama varılacak yerden ziyade o yolda yaşananlar önemli olduğu düşünüldüğünde daha büyük keyif alabileceğine inandığım güzel mi güzel film.
filmde de sık sık dile getirildiği gibi, müziğin (bkz: something inside) çağırması üzerine izlemeye karar verdiğim ve gerçekten de sadece içindeki müziğin şiirselliği, biraz kafa boşaltmak, ve evet itiraf ediyorum belki de biraz da jonathan rhys meyers için* izlenilesi film.. ancak tüm bu faktörler bile sahneler akarken insanın "bu kadar da saçmalık olmaz, yok artık" demesine engel olamıyor:) ancak, 1.5 saatliğine mantığımı evde bırakıp, tesadüflerin gücüne olan inancımı tazelerim diyenler seyrederken iyi vakit geçirebilirler..
gittiğim sinema salonunda arkadaşlarım "aaa ne güzel film lan" derken kafamı koltuklara vura vura izleyebildiğim film. film izleyicieri intihara meyilli yapacak berbatlıkta. müzikleri (ki şahanedir) dışında her şeyi yerlerde sürünüyor. "çocuğum, çocuğumu verin bana" diye bağırarak yeşilçam oyuncularına taş çıkartan keri russell da cabası...
hollywood'un yeşilçam uyarlaması. fekat eklemek isterim ki bir yeşilçam filmini bu filme asla değişmem.
--- spoiler --- güzel olmuş filmdir. lakin çocuğun the 4400 deki gibi bir enstrumanı eline alır almaz virtüöz olması abes kaçmıştır. --- spoiler ---
bütün film boyunca tüylerim diken dikendi diyebilirim. müzikler konuyla paralel izlerken hissetmenizi sağlıyor. ayrıca aradaki küçük tesadüfler insanın içini ısıtıyor (günleri sayma vs.)
müzikleri ve farklı müzik sahneleri* arası geçişleri muhteşem olan film. --- spoiler --- mutlu sonla biteceğini tahmin edebildiğim halde gerim gerim gerildim izlerken. tam "hah bu kez buldular çocuğu" derken hop yine olağanüstü bir olay ve dön baba dönelim. sondaki konser sahnesinde çocuk anacığına dönsün artık diye tutup ekranı çeviresim geldi o derece.* --- spoiler ---
bu tip filmleri kimler yazıyor? artik insanin yazdigindan kuskulaniyorum. bilgisayar yaziyor olmali otomatik. yüklüyolar bilgisayarın veri tabanına eski tutmuş filmleri, bilgisayar şöyle ortalama seyircinin hoşuna gidecek bir formül üretiyor, sen türünü belirliyosun, melodram, birazcık peri masalı, ögeleri giriyosun arayüze, evsiz çocuklar, müziğin sihri, kavuşamayan iki aşık, robin williams, ugh. adamin one hour photo filmindeki rolü o kadar gerçekci geldi ki bir daha çocuk filminde görmeye dayanamiyorum. hep aynı peri masalı melodramları artık burama geldi.
coco cola reklamı veya bu film coco cola reklamından esinlenilerek yapılmış olabilir. ortamda farklı şeylerin çıkardığı sesleri dinleyerek ona göre müzik yapma açısından. müzikleri çok güzel olan film aynı zamanda güzel bir hikayeye de sahiptir. filmdeki çoğu karekter sadece olsun diye vardır, onlar sadece orda olması gerektiği için olsada ayrı bir gizemleri varmışçasına olmalarıda ayrı bir tattır.
hikayesi ve özellikle müzikleri güzel olan bir film. bir ailenin en büyük ortak paydası olan müziğin, nasıl büyük bir içgüdüye dönüşerek insanları biraraya getirmesi, başroldeki ufaklığın başarılı oyunculuğuyla da beraber çok güzel işlenmiş. gözleri dolduran ve kendimden birşeyler bulduğum sahneleri yok değil. izlenmeye değer kesinlikle.
müzikleri (normal olarak) şahane olan bu filmde, michael hedges'e de çaktırmadan yer verilmesi insanın kanını kaynatıyor. august'ın çaldığı şarkılardan biri, ki insanların "vay ne güzel teknik" dediği şarkı, ritual dance. zannedersem şarkıyı kaki king çalmış, insanlar da şarkıyı kaki'nin sanmış ve bize de uyuz olmak düşmüş.
kamera yalnızca elleri gösterdiğinde kaçınılmaz olarak daha profesyonelce hareket eden farklı bir çift el gördüğümüz film. aynı zamanda august rush'ın vurarak gitar çalma tekniğinin üstadının da antonio forcione olduğunu belirteyim.
huzurlu ve güzel oyunculuklara sahip film. (bkz: moondance) --- spoiler --- çocuk kendisi gibi bizi de o kadar inandırdı ki ailesinin var olduğuna ve bulacağına hiç dram yaşamadım, hep gülümseyerek izledim. --- spoiler ---
kalabalık bir şekilde izlenmemesi gereken film gerildikçe geriliyor insan yüzümde hep bir tebessümle izledim bu filmi özellikle başı ve sonu çok güzeldi
müzik sevgisini kamçılayan güzel film. tv'de yayınlanmasıyla tekrar hatırlattı kendini. tekrar tekrar izlense bile bıktırmıyor.
son zamanlarda izlediğim en kötü filmlerden biriydi.bir filmin senaryosunda bu kadar mı saçmalanır, ilk akla gelen yazılır. yeşilçam filmleriyle bu filmi kıyaslamak yeşilçama hakaret olur. müziğe yeni başladıysanız izlenebilir; ama onun dışında televizyonda görürseniz hemen kaçın.
televizyonda görürseniz sakın kaçırmayın izleyin. hikayesi klişelerle dolu olabilir, ama hikayenin özgün detaylarla ve müzikle içiçe ilerleyişi kesinlikle izlemeye değer. öss ye azıcık hazırlananlar hatırlarlar "sıradan konuları özgün bir şekilde işleyip kalıcılığa ulaşan yazar" temalı paragraf sorularını, onun gibi işte... bir de, "müzik sevgisi", "müzikle içiçe" gibi terimler çok vinidıpufvari, sahte geliyor olabilir ama gerçekten etkileyici müziklere sahip bu film. başyapıt olmaktan epey uzak olabilir ama etkilediği ve hoş vakit geçirttiği şüphesiz..
tesadüfen izlenip, sevgiliyle küçük august rushcıklar imal etmeye sevk eden güzel ve samimi film.
--- spoiler --- ahaha --- spoiler --- yönetmenin kafa güzelken bir gecede sıçtığı film.
sonunun bizim özgür kızla özgür çocuğun tarkan konserinde kavuşmasından esinlenmiş olduğunu düşündüğüm film. ama august pardon evan ile baba-oğul gitar çalma sahnesine diyecek lafım yoktur, bir "size baba diyebilir miyim"i eksikti gerçi. bu arada müzikler ve özellikle raise it up olağanüstüydü, jamia simone nash midir o velette ne gırtlak varmış be kardeşim!
bildiğin holywood yapımı, siyah beyaz olmayan türk filmi.. yeşilçam'da çevirseydi daha inandırıcı olurdu... filmden anladığım bir şey varsa o da; bir müzisyenin başka bir müzisyenle evlenmesinden doğan çocuklar müzik dahisi olurmuş(!)... tıpkı kafanı bir yere çarptığında kör olan gözünün açılması, sevdiği insanı görünce sakat olan eli kolu, bacağı, kulağının bir anda düzelmesi, evlenmezse ölecek hastalığı, sağır olan kulağın duyması, vs gibi.. çocuğun gitarı alıp virtüöz gibi döktürdüğü anda film benim için bitti... sonrasındaki konser alanında o kadar kalabalıkta erkek ve kadının birbirini bulmasına, erkeğin parkta ufaklığa denk gelmesine, kızın babasına tavır koymasına rağmen onca sene erkeğe ulaşmak için bir şey yapmamasına (nasıl seviyorsa?), vs. hiç değinmiyorum bile... robin williams daha önce de hatırlamadığım 1-2 filmde (biri insomnia idi sanırım) kötü rollerde vardı... robin abi bu tür rolleri yakıştıramıyorum sana..
türk filmlerine taş çıkaran bir senaryoya sahip film. --- spoiler --- -aynı filmin türk yapımı olduğunu müziklerini düşünmeden edemedim. -çocuğun 3 saatte nota öğrenmesini yadırgadım. önce anla pratik yap. -gitar darbuka gibi çalınmaz. bunu birinin söylemesi gerekirdi. -koku filmini andırdı bana. biri burun biri kulakda çok seçici. --- spoiler ---
şahane film. gerek müziğiyle, gerek senaryosuyla, gerekse oyunculuklarıyla insanı alıp götürüyor. robin williams'ı filmde ilk gördüğüm sahnede 3-4 saniye düşündüm, "bono mu lan bu? bono! değil!" diye. across the universe'ün de etkisiyle tabi. bir de uzun zamandır tudors'da henry the viii olarak seyrettiğimiz jonathan rhys meyers de irlandalı rockçı rolünde mıuhteşemdi.
ne kadar klişelerle dolu olursa olsun sıkılmadan kendini izleten şirin bi film. ama yeşilçam filmlerinden arakladıkları kesin !
oldukça tahmin edilebilir olmasına rağmen kalpte tatlı bir heycanla izlenen, müzikleri baska alemlere götüren guzel yeşilwood filmi.
insanın müzik duyargalarını açan, içindeki müzisyenlik ateşini körükleyen, yoksa bile kıvılcım çıkaran gayet güzel bir film. --- spoiler --- evet final biraz saçma olmuş, dokuz ayın çarşambası biraraya gelmiş ama, oldukça keyifli izleniyor yine de. --- spoiler ---
filmin tee başından, sonunun nasıl biteceği tahmin edilenicek kadar basit bir kurguya sahipken son ana kadar niye insanları germeye, böyle gereksiz tedirginlikler yaratmaya çalışmışlar - çalışmışlar ama becerememişler- anlamadım.hele hele robbie williams'ın orda ne işi var onu hiç anlamadım.
robin williams'ın filmdeki gerçek işlevi bu şirin (höeh?) hikayenin ortalarındayken seyirciye augustçuğun akibetinin kötü olmayacağını sezdirip germeden,ferah ferah filmi izletmektir,robin williams'ın rol alıp da merkezinde çoluk çocuğun cirit attığı bir filmin trajik sonlanması çölde kutup ayısına rastlamaktan daha düşük bir olasılıktır.
modern bir oliver twist yorumu. ayni kafada masal niyetiyle izlemek lazim.
küçük çocuğun gitar çalmasını canlandırmak için 30-40 yaşlarında yaşlı bir adamın elleriyle çalınan birçok gitar planı göstererek beni bi garip hissettiren film. edit: ayrıca o kadar tırt'ki, çocuk piyano çalarken bastığı akordaki sesler örneğin do mi sol gibi yükselen bir üçlünün arpeji iken bunun üstüne bindirilmiş ses sol mi do sırasıyla (yani düşerek) gidiyor. zaten müzik hakkında kısıtlı bilgiye sahip, bir enstruman çalamayan ama özenen bir yönetmen tarafından çekildiğini sezmiştim, bu sefer pekiştirdim.
5 dakika önce tanıştığı adamdan hamile kalan bir hatunun ve ilk defa 5 dakika önce eline aldığı gitarı andy mckee gibi çalmaya başlayan çocuğun sikko hikayesi.
çok fantastik tutarsızlıklar da olsa amerikan romantik sinemasının verdiği en zevkle izlenebilecek filmlerdendir. olay örgüleri amerikan işi gayet basmakalıp olsa da, filmin sonuna kadar pes etmeden zevkle izlemenizi sağlayan bir olgu üzerine oturtulmuş senaryo; müzik! ama öyle bir oturtulmuş ki masal diyesim var hani. --- spoiler --- kodaman bir ailenin biricik kızı olan güzeller güzeli lyla novacek (keri russell) en görkemli filarmoni orkestralarında çalan, belli ki bu işin en iyi düzeyde eğitimini falan da almış bir müzisyendir. bu arada şehrin salaş barlarında gitar çalıp vokal yapan, kendi dünyasında belli bir itibar edinmiş rocker ağabeyimiz louis bu güzeller güzeli kızımızdan bir haberdir. film, bu iki insanın yolunun bir yerde kesişeceğinin sinyalini birisinin orkestrada çello, diğerinin de barda gitar çalar iken adeta yarın apocalyiptica gibi bir grup kurmak için sözleşmişler gibi aynı karede fantastik bir şekilde birleşmesiyle başlar. sonra bu iki insan tesadüf ki bir partide denk gelirler. diğer insanlar yiyip içip eğlenirken bu iki duyarlı sanatçı kardeşlerimiz çatıda şehrin sesini dinlemeyi tercih ederler. oğlanımız hâlihazırda rocker yakışıklısı, kızımız da güzeller güzeli kodaman ailenin çiçek gibi büyütülmüş kızı. e haliyle bu romantik ortamda, filmin başrolü olan, sonradan august rush lakabı verilen fantastik kahramanımızın temeli atılır. sonra yeşilçam’dan aşina olduğumuz, kodaman baba kızının serseri bir rockerla birlikte olmasını onuruna yediremez, kızı oğlandan uzaklaştırmakla kalmaz da abarıp doğum sırasında hastanede bir katakulli çevirerek kızına çocuğunun öldüğünü söyleyerek august’u bir yetimhaneye verir. fakat ana müzisyen, baba müzisyen e bu çocuğumuz yetimhanede durur mu hiç? kaçar tabi şehrin sesine karışır ve bir sokak müzisyenleri ekibine katılır. müzik kariyerine çok hızlı giriş yapan oğlanımız hayatında daha önce hiç eline almadığı gitar denen bir alete daha ilk dokunuşuyla birlikte harikalar yaratır. hatta literatüre yeni bir çalma stili kazandıracak kadar aşar konsepti. daha sonra bu oğlanımız ilk kez bir piyano ile karşılaştığı zaman da beş dakika gibi bir sürede öğrendiği notaları kullanarak birkaç senfonik eser besteleyerek mozart’ı felan fersah fersah aşar. bu kadar dikkat çekince bu çocuğu dünya müziğine kazandıralım babında bir müzik okuluna felan kaydettirirler. ama orda da darlanır birkaç rapsodi besteler daha okulda dersler başlamadan beyimiz new york filarmoni orkestrasına rapsodisini çaldırmayı başarır. aslında bu beste ne müzik kariyeri ne itibar maksatlıdır zira küççük çocuk netçek kariyeri. bu öksüz yavrumuzun yarattığı doğaüstü eser tüm new york şehrini inim inim inletirken anneciği ve babacığı bu eseri duymasıyla anında bu melodilerin kendilerinden bir parça olduğunu anlarlar ve konser alanına koşup orda yıllar sonra tekrar bir araya gelirler. eh sonrası onlar ermiş muradına biz çıkalım kerevetine… --- spoiler --- aslında spoiler desem de izlemeyen birinin okuması pek bir şeyi değiştirmez kanımca. hatta hiç izlemeye niyetli olmayan insanlar bu naçizane özeti okuduktan sonra hususi izlerler diye düşünüyorum. zaten ben de özetlemekten ziyade çok eğlendiğimi ifade etmek istedim.
an itibariyle tv8 de gösterilmekte olan film.
--- spoiler --- "müzik heryerdedir. tek yapmanız gereken onu dinlemek." --- spoiler ---
müziğin masalsılığına inananların mutlaka izlemesi gereken film.
stardust'un ardından içinde olmak istediğim bir başka güzel masal. sıcacık, iç ısıtan bir film. kapalı bir havada yağan yağmurun sesiyle birlikte izlemek için en ideal filmlerden biri kesinlikle. --- spoiler --- şarkı söylemenin ne anlamı var? beni duymuyor ki --- spoiler ---
hiç konusunu bilmeden sadece infoda jonathan rhys meyers'ın adı geçtiği için seyretmeye karar vermiştim.* başta konuyu anlamak için uğraşırken * filmin ortalarına geldiğimizde oliver twist'ten dodger ve fagin'in modern zaman versiyonlarını görerek hayal kırıklığına uğradım bir an... ancak çok geçmeden senaryosu ile ters köşeye yatırdı beni * ve tekrar ne kadar muhteşem bir film olduğunu ispatladı. --- spoiler --- --- spoiler --- bir tek sonuna itirazım var: august orkestrayı yönetirken parça bittikten sonra olabilecek türlü aksilikleri ve çözümlerini düşünüp durdum. ne olacak diye merakla beklerken arkasını döndü, ailesine gülümsedi ve film bitti! --- spoiler --- --- spoiler --- bence daha yaratıcı bir sonu hak ediyordu. müzikler ise tek kelime ile enfesti. sonuç olarak, kesinlikle benim gibi evde yalnız başınıza izlemeyin, arada sığınacak bir omuz aratıyor çünkü insana. ama mutlaka izleyin, izlettirin.
muzik baharatiyla kavrulmus bir ask hikayesi. buram buram muzik kokmasi bundandir.
müziğe inancı pekiştirir.
güzel müzikler ve hoş vakit geçirmek adına izlenmesi elzemdir, kıskandırır.
masalsı denmesinin yegane nedeni seyrederken insanı sarması içine alması ve sürükleyerek sonuna ulaştırmasıdır oldukça naiftir oturup da bu dünyaya özgü mantık ile o neden böyle bu neden şöyle diye düşünürseniz tonla hata bulursunuz yapmayın. güzel keyifli hoş vakit geçirten modern bir masal seyrediyorsunuz tadını çıkartın. müzikler harika bu arada henüz seyretmemiş olanlar için iyi bir neden daha. --- spoiler --- çocuğumuz mozart gibi bir deha olarak tasvir edilmiş enstrumanlarla biraz oynadıktan sonra çözüp ruhundaki müziği dışa vurması ve dilediği gibi o enstrumanla oynaması normal o açıdan, filmde bana göre en büyük mantıksızlık iki nota ismi öğrendikten sonra henüz hiç bir eğitim almamışken birden bire nota kağıtlarına notalar döktürüp müzik yazımında kullanılan bütün işaretleri de çözerek kilisede kafasındaki müziği kağıda aktarmaya başlamasıydı. bunun haricinde olan biten her şey kabul edilebilir. --- spoiler ---
müzikal açıdan deha olmanın, enstrümana dokunur dokunmaz onu virtüöz gibi çalma yetisi kazandırdığını öğreten film. vay amına koyayım. piyanoyu ilk defa gören mozart ne yaptı acaba? oturup sikertmiştir kesin aleti.
sezercik'in müzik kulağı olanı. (bkz: august rush müzisyenim benim) (bkz: august rush virtüöz parçası)
arkadaş insanlar nasıl rahatsız olmadan izleyebiliyor bu filmi anlamadım. acayip tutarsızlıklar, fantastik olmaktan çok saçma durumlar.. herhalde hayatımda izlerken en çok " hasiktir git lan ordan" dediğim filmdir. dünyanın en kıl filmidir.
eliniz çenenizde gözünüz ekranda, masal okur gibi izlersiniz, masal anlatır size, gerçeklikten o kadar uzaktır evet ama bazen insanı mutlu etmek için birebirdir.
filmin bahsi geçen tutarsızlıklarını özensizlik olarak adlandırdığımı söyleyerek başlamak istiyorum düşüncelerimi dile getirmeye. " listen. can you hear it? the music. i can hear it everywhere. in the wind... in the air... in the light. it's all around us. all you have to do is open yourself up. all you have to do... is listen." sözleriyle başlayıp; " sometimes the world tries ot knock it out of you. but i believe in music the way that some people believe in fairy tales. " diye devam eden söz konusu filmi hayatını müzikle anlamlandıran insanların bir yerinden tutup, beğeneceğini düşünüyorum. konusunun klişe olduğu su götürmez, yukarıda bahsettiğim özensizlikler can sıkıcı olsa da, bazı sahneler, hatta belki de filmin en sürreel sahneleri bir şekilde sizi filmin bir parçası haline getiriyor. bunlardan birincisi louis connelly (bkz: jonathan rhys meyers) ve lyla novacek'in (bkz: keri russell) çatıdaki tanışma sahneleridir. başarılı bu iki müzisyenin artık içlerini iyice kazımaya başlamış boşlukları birbirlerini gördükleri anda iki çakranın dişlerinin iç içe geçişi gibi karşılıklı birbirini tamamlar ve bunu bakışlarında görürüz. louis'nin elinin lyla'nınkiyle temasa geçtiği o ilk an, ve dudaklarının birbirine değişi gerçek aşk kokar. filmin her yerinde bu denli gerçekçi bir oyunculuk olmadığını bu noktada dile getirerek ayaklarımızın yere basmasını sağlamak boynumun borcudur. ama işin o kısmına sonra geleceğim. lyla'nın ardından bağırarak koşan louis'ye ağabeyinin söylediği şu sözler ve aldığı cevap ise, neden bilinmez çok yer etmiştir bende: louis connelly: [shouting across the road to lyla] lyla! lyla! lyla! [smile fades] marshall: [coming up behind lewis] lewis! do you remember what dad used to say about princesses, huh? they're always looking for their prince... and you aint no prince brother! louis connelly: how would you know?... what am i going to do now? freddie highmore özellikle çocuk esirgeme kurumundaki memurla yaptığı konuşmada, kendinden çıkmıştır. gitar çalarken en büyük hayali, anne ve babasına kavuşma hayali gerçek olur sanki. müziğinin onları bir araya getirdiği inancı o denli kuvvetlidir. doğuştan yetenekli insanların yüzündeki o sürekli zihnin meşgul, kafanın karışık olduğuna işaret eden ifade yüzündeki o soluk ve soğuk ingiliz ifadesinin üzerine güzel yerleşmiş. başarılarının devamını bekliyorum. jonathan rhys meyers ortalamanın üzerinde ama mükemmelliğe çok da yakın olmayan oyunculuğuyla filmin güzel tonlarından birini vermiş kanımca. içini kemiren eksikliği, ve beraberinde gelen öfkeyi, güçlü bir karakteri, kaçışı, arayışı, geri dönüşü, " she " diye çağırdığı gitarını yatırdığı kutuda, gitarının altında, sevdiği kadını kollarının arasında sıkı sıkı tutarak uyurken çekilmiş resmini on bir yıl saklayabilen bir erkeği, çocuk bir müzisyeni, müzisyen bir erkeği zahmetsizce canlandırmıştır. keri russell ne yazık ki vasat oyunculuğuyla genelde canlandırdığı " güzel, iyi kalpli, temiz, yüzüne bakılınca huzur bulunan, zarif kızcağız " halinden pek uzağa gidememiş. filmin ana damarı olmasıs gereken kavuşma sahnesi bile kendisinin bu genel imajının altında ezilmiş, tam oyunculuk olmuş; ama olsun. zarafeti filme yakışmış. birazcık da hayal gücümüzü kullandık iyi oldu, sağ olsun. robin williams'a değinmeyeceğim. sıradışı karakterleri başarıyla canlandırmasına karşın agresiflik beden diline de, yüz ifadesine de pek yakışmamış gibi geldi bana. her öfkeli çıkışında yüzümü buruşturdum elimde olmadan. tam olarak nesnel bakamadığımdan daha fazla uzatmayacağım. filmin en can alıcı noktalarından birine değinmeden bitirmek istemiyorum. august kaçarken koronun prova yaptığı bir kiliseye sığınır. her duyduğu yerde müziği takip eden august içeri girdiği esnada kendi yaşlarında zenci bir kızdadır sıra. iki çocuğun bakışları şarkının sözleriyle birleşerek, ancak iki çocuk arasında olabilecek türden bir anlaşmaya öyle bir dönüşür ki, insanın o yaşlara dönüşün imkansızlığıyla yüzleşmesiyle canının fena sıkılması bir olur. söz konusu sahne ise şu linkten izlenebilir: http://www.youtube.com/…jifxuj5i5do&feature=related filmde geçen fairy talevari olaylara hala inananların, veya hayatı sevmek için inanmaya çalışanların, soundtrack'i özellikle dinlenilesi bu keyifli filmi seveceğini, keyifle izleyip, biraz ağlayıp biraz gülümseyeceğini sanıyorum, ümit ediyorum.
--- spoiler --- aradan on yıl geçmesine rağmen anne ve babanın yüzlerindeki bir tek kılın bile değişmemiş olması ise filmin masalsılığına masalsılık katarak ruhlarımızı çepeçevre sarıyor. --- spoiler ---
*küçük aktör rüzgarın ve sokaktaki işleyişin müziğini yönetirken oldukça keyif veren; fakat akıcı olmayı başaramamış film. çok meşhur bir sahnesi vardır -kadınla erkeğin çatıda sabahlarken koltuktaki sarılışları vs- hatta sırf o sahnenin fotoğrafı için izledim filmi, deli bir aşk beklerken ufaklığa odaklı kalmak zorlaştı, zevk vermedi. evet biraz kılım.
filmi iyi olması kötü olmasına hiç girmeden sadece şu yorumu yapmak istiyorum, kaldı ki bazı yerlerinde yok artık! nidaları ile izlesek de genel olarak aklımızda güzel kalmış bir filmdi.. keman ve elektro gitarın birlikte kullanımı, parçaların üstüste çalınması ile ortaya çok güzel ve dinlemesi dahi oldukça zevkli bir film çıkartmışlar.. sırf o sahneler bile tekrar tekrar izlenebilir...
2007 yapımı kirsten sheridan filmi. filmde romantik, dram ve müzikal türünün örneklerini bulmak mümkün. efenim öncelikle senaryosu olsun, filmin gidişatı olsun bildiğin türk filmi. hatta direk bir sezercik filmi. bize ait birçok öğe filmde mevcut. louis* mütevazı bir rock grubunun solistidir. küçük bir konser çıkışı tesadüfen lyla* ile tanışır. lyla ise bir orkestrada viyolonsel çalan bir sanatçıdır. bu ikili tanışma sonrası geceyi beraber geçirirler. ve o gece bizim sezercik'in tohumlarını atmış olurlar. sonraları kızın zengin babası bu ilişkiye izin vermez. kızını louis'ten kaçırır. lyla hamile olduğunu görür. babası ise çocuğu bir yetimhaneye vermesini söyler. buna razı olmayan lyla çocuğu doğuracağı söyler. bulundukları mekandan aniden çıkınca trafik kazası geçirir. gözlerini kaybeder. yok yok o kadar da değil. bu da olsa tam olacaktı ya neyse. apar topar hastahaneye kaldırılır. bu sırada doğum yapar. lyla'nın babası torununu bir yetimhaneye verir. kızına da çocuğun ölü doğduğunu söyler. yıllarca bu yalanla yaşamak zorunda kalan lyla müzikten de elini eteğini çeker. derbeder bir yaşam sürer. bu esnada louis de aynı durumdadır. o günden sonra lyla'yı hiç görmemiştir. bir çocuğu olduğundan dahi haberi yoktur. sezercik rolündeki freddie highmore kardeşimiz de yetimhaneden kaçar ve ailesini bulmak ümidiyle yollara düşer. o esnada çitlembikle tanışır. çitlembik bizim sezercik'i kaldığı yere götürür. ve bu andan itibaren robin williams wizard rolüyle sahneye çıkar. wizard, çocuklara sokakta gitar, flüt vs. çaldırarak para kazanan erol taş kılıklı bir adamdır. aynı şeyi sezercik'e de uygular. sezer'in müziğe olan yeteneğini görür ve bundan faydalanmak ister. o esnada sezer'e august rush ismini takar. başlarda bu ortamda bulunmaya gönüllü olan rush sonraları kaçmak isteyecektir. müziğe tekrar dönmek isteyen lyla, louis ve rush'ın yolları bir gün kesişecektir.. daha çok müzikal tadında bir film. filmi izlerken müziğe doyuyorsunuz diyebilirim. boş zamanınız varsa çerez niyetine güzel bir film.
(bkz: hatunların efendi adam yerine piç tercihi)
başrollerin (anne-baba-oğul) kötü oynayan oyunculara (robbie williams hariç) denk geldiği film. --- spoiler --- o tarlada başladığında insan bir "sol ayağım" izlemeyi umuyor nedense ama maalesef. yan rollerde çalgıcı siyahi çocuk, devlet görevlisini oynayan siyahi erkek aktör ve siyahi kız başarılı. (tüm yan rollerde siyahların, başrollerde beyazların olması da ne tuhaf değil mi?) başroller kötü olduğu için ve film aşırı derecede masalsı geçtiği için bir buçuk küsur saatlik süreyi daha iyi birşey için harcamanızı tavsiye ederim. --- spoiler ---
--- spoiler --- zenci çocuğun, august metroda büyücüden kaçarken ''run, august, run'' diyerek acaba forrest gump'a gönderme yapmış olabilir mi diye düşünmedim değil. --- spoiler ---
--- spoiler --- "müzikten asla vazgeçme. ne olursa olsun. çünkü başına kötü bir şey geldiğinde, kaçıp her şeyi unutabileceğin tek yer o." --- spoiler ---
çizgi film kıvamında avrupai türk filmi.
17 aralık doğumlu olması dolayısıyle, august bir yay burcudur.
sinema ile muzigin masalsi kesisimi. yesilcam filmleriyle kiyaslanarak elestirilmis. hadi filmi begenmeyen gercekcileri anlarim, muzige ilgi duymayanlari anlarim da yesilcam filmlerine benzetmek bildiginiz hakaret olur. yesilcam dediginiz, kendine has tek ozelligi abarti olan omurgasiz sinemada ne o konser sahnesini dolduracak figuranlar icin butce ayrilir, ne oyle bir sahneyi cekebilecek yonetmen bulunur ne de studyoda kaydedilen sesi cekilen goruntulere montajlayacak nitelikli eleman. bakin sadece tek bir sahneden bahsediyorum. izledigim en romantik filmlerden biriydi. buyuklere masallar tadinda. muzige ve sinemaya ilgi duyanlarin hosuna gidecektir. filmde bana en cok rahatsizlik veren sey pepsinin urun yerlestirmesiydi, butun romantiklige golge dusuren bir reklam almislar. filmle ilgili bazi notlar: - louis connelly rolu icin james morrison'a teklif goturulmus ancak kendisi muzige odaklanmak istedigi icin kabul etmemis. - robin williams wizard rolu icin bono'dan esinlenmis. - august'un gitari olan gibson j200 ayni zamanda elvis presley'nin gitariymis. - "run, august, run!" repligi forrest gump'taki "run, forrest, run!" repligine ithafen yazilmis.
öncelikle sikicem sizin yeşilçam'ınızı. şu an samsun'dan istanbul'a giden bir otobüsün içindeyim ve listede görünce çok sevindim zira daha önce de izlemiştim bu filmi. herkese de tavsiye ederdim, pek bilen olmadığından. yolculuğuma keyif katmak için tekrar açtım, az önce bitti. sanırım bu filmde hatırımda en çok kalacak şey başroldeki çocuğun ani gülümsemesi. hayat veriyor insana. neyse. müziği daha bir hissederken, uzun süre hatırınızda kalacak bir müzik ziyafeti çekmekse niyetiniz, ayrıca ağlayıp içinizi hafifletmek istiyorsanız, biraz da sevgiye ihtiyacınız varsa oturun izleyin bu filmi.
güzel filmdi. -şpoyler- dahi bir müzisyen velet var, çok sevimli gülümsüyor kerata. hele gitardan alışılagelmişin dışında sesler çıkartmaya başladığında yaşadığı mutluluk çok güzel kafalar yaşatıyor size. -şpoyler-
