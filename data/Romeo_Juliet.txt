(bkz: romeo and juliet)
leyla ile mecnun efsanesinin ecnebi versiyonu.
sergei prokofievin dinlemekten müziklerine doyamadığım balesi.
baz luhrmann'ın güzel bir yapıtıdır. romeo ve juliet değil romeo+juliet'dir filmin adı. sanırım original metne bir tek burda müdahale etmiş kendisi. filmdeki replikler metinle birebir uyumlu, ne eksik ne fazla ne de abartılı. shakespeare'in metni aynen kalmış belki de ustaya saygı mahiyetinde ama görselliğe gelince sazı baz almış eline. yazmak shakespeare'in işiyse göstermekte benim demiş adeta. bundan sonrası ağır --- spoiler --- metnin birebir aynı kaldığını söyledim. tiyatrodaki anlatıcının replikleri vs hepsi aynı şiirsellikle duruyor. evet belki anlatacımız bir tv spikeri ama var. diğer bir çok uyarlamadaki gibi silinip atılmamış. karakterlerin tanıtılması da, hikayenin öncesinin açıklanması da yerli yerinde. orjinal metinde yani oyunda müzik belirtilmediği için film mtv klibi gibi başlıyor. kum, güneş, havai gömlekleri, üstü açık arabalar, arkada çalan hiphop. ama karakterler birbirlerine efendim diyorlar. dövmeleri, pembe saçları, western botları var. aynı zamanda diğer sahnelerde romeonun radiohead ile hüzünlendiğini de görebiliyoruz. fakat tiyatral sahneler opera ile desteklenmiş. filmde elizabeth çağının işaretlerini de görebiliyorsunuz, kavga anlamına gelen baş parmağı ısırmak gibi. metinlerarasılığa örnek verecek olursak filmin açılış sahnesinde petrol istasyonunda "add more fuel to your fire" yazan bir tabela var. bu söz öbeği shakespeare king henry vi eserindeki king edward'ın "i need not add more fuel to your fire" cümlesine gönderme olarak filmde konumlanmış. gelelim silahların isimlerine, sword 9 mm, longsword, dagger vs. bu silah isimleri de orjinal metne gönderme. filmin açılış sahnesi olan gençlerin kavgası tabiki elizabeth çağında kılıçla yapılıyordu ve o sahnede kullanılan silahın markası sword oldu. son sahnede ise juliet kendini romeonun dagger'ı ile öldürür, 20 yüzyılda romeo hançer taşımayacağına göre hançer ismi taşıyan bir silah bu iş için daha uygun. basit ayrıntı gibi gelebilir ama çok etkileyici. oyunun en güzel tiratları filmde sahnede geçer. plajda yıkık bir sahne vardır ve mercuito ile romeonun tiratları genelde burada çekilmiştir. benim için filmin en müthiş kısmı olan mercuitonun ölümü de sahnede gerçekleşir. tybalt mercuitoyu sahnede yaralar. bir film çekiyorsunuz sahnede olan şeyi gerçek hayata indirgiyorsunuz ama adam yine sahnede ölüyor. vay anasını. mercuitonun ölümüyle ilgili diğer ayrıntı ise shakespeare'in takıntılı olduğu macrocosm ve microcosm. her shakespeare oyununda işlenen bir suçun ardından doğal felaketler gözlenir. macbethde kral öldükten sonra her yer kararır ve gök gürültüleri duyulur. luhrmann ise insanın dünyasının doğanın dünyasını etkilemesini birebir sinemaya aktarmış. mercuito öldükten sonra hava aniden kararır, bulutlar siyaha döner ve rüzgar başlar. 5 dakika önce miami beach havası esen plaj ölüm sahnesiyle birlikte terk edilmiş bir şehre döner. tybaltın ölümünden sonra işe şakır şakır yağmur yağar filmde. filmin sonunda ise spiker anlatıcımız haber dilinden uzak şiirsel bir kaç cümle ile filmi kapatır. görsellik tamamen luhrmannın elinde dedik, juliet hançerle ölmedi silahla öldü çünkü oyunda hançer ara metindeydi replikte, yoktu, replikte yoksa havai gömleği bile mümkün oldu filmde. film metin olarak orjinaline oldukça sadık ama görselikte victorian zamanı elbiseleri,silahları, mekanları yok. çünkü bu film 1996da çekildi. çünkü bu filmi luhrmann çekti. filmin başı görüntü bombardımanı. çünkü baz bey filmlerini yüksekten açmayı seviyor. ama metne sadık ve çağdaş bir yapıt. --- spoiler --- bundan daha iyi bir uyarlamaya bir daha rastlar mıyım gerçekten şüpheliyim.
dün gece rumların beş asırdan fazla bir zamandır kutladığı baklahorani karnavalı' na ev sahipliği yapmış, beyoğlu' nun en güzel mekanlarından biri. (bkz: eski casablanca)
