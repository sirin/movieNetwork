çekimlerine bu yaz başlanması beklenen yepisyeni woody allen romantik komedisi. rachel mcadams, michael sheen, owen wilson, marion cotillard, kathy bates ve carla bruni gibi isimlerin olduğu film 2011 yılında vizyona girecekmiş. allen'ın gözlerinden paris'i izlemeye kimse hayır demez herhalde...
başkalarının hayatının insana kendi hayatından daha güzel gelmesi ile ilgili olan ve "her oyuncu bir woody allen filminde oynar" tezini destekleyen woody allen'ın 2011 filmi.
başrol ve yan roller açıklanmış, bir romantik komedi imiş. tam kadro; http://www.sinemacanavari.com/…lmi-midnight-in.html
rachel mcadams ve marion cotillard ikilisini bir araya getiren ve woody allen tarafindan cekilen bir proje olmasindan mutevellit, heyecanla beklenen film. sehirleri okuma ve anlatma konusunda bir ustad olan woody, ilgisini barselona'dan sonra paris'e cevirmis; sonucun lezzetli olacagindan emin gibiyiz.
setten görüntüler de piyasa düşmüş
bir paris filmi ve başrolünde marion cotillard var, bir de şehirlere özel film çekme konusunda deha woody allen. ortaya kaliteli bir film çıkacağa benziyor, diğer başroller de iyi. carla bruni'nin de kısa bir rolü varmış. filmi izledikten sonraki edit : woody allen filmlerinde kimi oynatırsa oynatsın sanki aynı yüzleri görüyoruz perdede. her filminde basrol oyuncusu olarak kendini canlandıran biri var ve bunların hepsi aynı woody allen gibi oynuyor. her filminde oynattığı sevgilisi scarlett johansson olsun rachel mcadams olsun tamamen aynı karakterler. oyuncusunu film dışında da eğitiyor sanki ve bu karakterlerin birbirine bu denli benzemesi çok üstün dehanın bir işi olmalı. filme gelince, paris’e aşık edecek bir film çekeceğini bildiğiniz ve bu farkındalık ile izlemeye başladığınız bir yapımda ne kadar kaçınılmaya çalışılsa çalışılsın en duygusuz insanı bile paris’e sırılsıklam aşık edebiliyor. daha once new york’a, londra’ya, barcelona’ya aşık ettiği seyiricisini şimdi tam paris fanatiği yapmayı başarmış. kaçışı yok gibi, woody filmlerini izleyen içselleşiyor karakteriyle, şehriyle, mekanlariyla. masalsi anlatim bile seyirciyi yabancilastirmiyor woody allen sinemasina karsi. zelda-scott fitzgerald, ernest hemingway, dali, picasso, porter, baker, man, ray eliot, degas, paul gauguin, lautrec, kubilay han gibi isimlerle paris ve filme asik olan seyirci bir de dunyanin gelmis gecmis en unlu isimlerine perdede rastlayinca sinemadan hic cikasi gelmiyor. bir de klasik olarak woody allen’ın hayatın anlamsızlığını ve insanoğlunun gelişimini sorgulayan bol bol replik var. herkesin kendisinde olmayana karşı istegi, insanın asla tatmin olmayan bir canlı olduğu güzel güzel işlenmiş. bir de holivid’ın alışılagelmiş paris sevdası ve amerika’nın tüketim toplumu ruhunu kötülmesi de eklenerek güzel bir karışım olmuş. marion cotillard’a zaten aşıktım daha da aşık oldum ve hiç bitmesin istediğim filmin bitişini üzgün gözlerle izledim.
fransa cumhurbaşkanı nicolas sarkozy'nin setini ziyaret ettiği woody allen filmi. 2011 de gösterimde. http://www.imdb.com/title/tt1605783
woody allen'ın new york'u anlatmadığı bir film olarak tarihte enteresan bir yere sahip olacak. bügün 75 yaşına girdi, bu filmi yaptıktan sonra ölürse çok gülerim.
cannes film festivali 2011' un açılış filmi.
afişi buram buram van gogh kokan film. a bi de merakla carla bruniyi bekliyorum ben.
fragman bomba! yine harika bir woody allen klasiği geliyore
mayıs ayında, cannes film festivalinde ilk gösterimi yapılacak olan woody allen filmi. mayıs ayının sonlarına doğru ise vizyona girecek. gün sayıyoruz.
afişinde vincent van gogh'un the starry night adlı eserinin gökyüzü kısmı kullanılmış olan woody allen filmi.
ismi itibariyle paris hilton'un 1 night in paris'in devam filmi sandığım film. evet böyle bir terim var ama paris hilton'la beraber kullanınca müstehcen çağrışımlar yapıyor kabul (bkz: 1 night in paris) (bkz: devam filmi)
o nasil guzel bir afistir...ama ortasina owen wilson koymuslar :/ filmin ortasina da.
afisine hasta oldugum (bir zamanlar sevgiliye stary night in puzzle ini almistim oyle de anisi var) merakla bekledigim film.
paris'te son kitabi uzerinde calisan ve evlilik arifesinde olan bir yazarin mutlulugu ve belki de hayatin anlamini gecmis devirlerde sorgulamasini konu alan, tarihsel gondermeleriyle gulumseten bastan sona katiksiz bir woody allen filmi. owen wilson iyi is cikarmis.
türkiye'deki vizyona girme durumu merakla beklenen, cannes film festivalinde oylamaya dahil olmadan açılış filmi olarak gösterilmiş, new york galasını da geçtiğimiz günlerde yapmış woody allen eseri.
isin garip yani bu filmi paris'te izlemis olmak... oldukca eglenceli bir film, ancak cabuk bitiyor gibi, ya da nasil gectigini anlamiyorsunuz... --- spoiler --- i don't mind getting wet... --- spoiler ---
oldukca basarili. purple rose of cairo ekolunden. paris sevdirici. owen wilson cok iyi. bunuel muhabbeti eglenceli.
chick magnet diye adlandırılabilecek bir parfümdür. * çok çok başarılı fakat her erkeğin altından kalkamayacağı bir kokudur. kaldırabilene çok yakışır kendini koklattırır, kaldıramayanın etrafındakilere ise hemen git yıkan bu da ne tepkisi verdirir. maviş şiesi bile bir ayrı durur.
filmin acilis sahneleri bariz bir sekilde an american in paris(1951)'e gordermedir
mukemmel olmus bu. woody allen bu filmden sonra sinemayi birakirsa, ya da (aman diyeyim) hayatini kaybederse, bence bunun son filmi olmasindan tatmin olmalidir. paris var, owen wilson var, nostalji var, iliskilere woody allen'sal bir bakis var; baska da bir sey beklenemez boyle bir filmden zaten.
bu filmin muzik secimleri cok isabetli olmus. (bkz: let's do it let's fall in love) (bkz: cole porter) http://www.allobo.com/…-midnight-in-paris-2352.html
daha önce wedding crashers filminde owen wilson için izlediğimde tanıdığım rachel mcadams filmlerini ararken bulduğum aynı ikilinin bir başka filmi. çok sevindirici olan yanı woody allen ürünü olması ve sinemaya gelecek olması.
beklemekten catlayacagim film. hadi gelsin artik.
woody allen babanın en iyi filmi değil, yapacak bir şey yok. ama tatlı tatlı izleyeceğiniz çok zevkli bir film. owen wilson müthiş.
izlemesi keyifli, çok hafif bir film. woody allen sinemasının tüm "özgün" klişelerini içerisinde barındırıyor. diyaloglar, ilişkiler, karakterler tam da bir woody allen filminden beklendiği gibi. unutulmaz ya da enfes bir film olmadığı kesin; ancak yine de eğlenceli ve samimi. owen wilson karakterine çok iyi uyum sağlamış, karakterini çok iyi öğrenip tanımış.
yağmurlu bir akşamda woodly allen'ın gözünden paris'i gezmek ve tarihinin en fantastik şekilde aklınızda canlanmasını istiyorsanız, siz de bir romanı okuduğunuzda yazarı ile sohbet etme hayali kuruyor iseniz izlemeniz gereken film budur.
woody allen'ın avrupa'nın büyük şehirlerinde birer film çekme geleneğinin son halkası. new york takıntısını aştığı bu dönemde onun gözünden, londra'yı ve barcelona'yı sevdik, sırada paris var diyerek filmi izlemeye koyuldum. son zamanlarda çektiği filmlerin başrolünde oynamayan woody allen, whatever works'te olduğu gibi bu filmde de başrol oyuncusundan kendi oyunculuğuna çok benzeyen bir oyunculuk sergilemesini istemiş. owen wilson, oyunculuğuyla bir taşla iki kuş vurmuşa benziyor. hem woody allen'ın tadını vermiş, hem de roman yazarılarının kafa karışıklığını iyi yansıtmış. filmin tartışmaya açtığı iki soru var bence. birincisi, filmde çokça tartışılan soru: when is the golden age? golden age olarak hangi yılların adlandırılacağına hangi yıldan baktığımızın etkili olduğunu söylüyor. ve dönemin subjektif algısına göre "altın yıllar" olarak nitelendirilen yıllar hep değişiyor. burada anlatmak istediği bence, değişmeyen tek şeyin geçmişe duyulan özlem olduğu. ayrıca, diyaloglardan çıkardığımız kadarıyla, geçmişe duyulan bu özlem, anın gerçekliğini yaşamayı reddetmemizle alakalı. yani nostalji duygusu, insanın şimdiki zamanda yaşadığı mutsuzluktan kaynaklanan ruh haliyle, bir inkar ve geçmiş yılların daha güzel olduğunu zannetme yanılgısı. ikinci fakat filmde o kadar da dillendirilmeyen tartışma konusu ise ilişkilerin lokasyon değişikliğiyle bir testten geçmesi. evlenmek üzere olan bir çifti paris'e götürünce, çiftimiz bambaşka yerlere savruldu. kızımız, fransızca konuşabilen bir adama ilgi duyarken, oğlumuz, içindeki kayıp hislerin peşinden geçmiş zamanlara gitti. woody allen filmlerinde alışık olmadığımız bu zaman sıçramalarına bilim kurgusal bir açıklama yapılmaması gerektiğini düşünüyorum. bence, allen'ın her zamanki gerçekçi-pesimist yaklaşımıyla bu zaman sıçramaları da gerçekten olmuş kabul edilmeli, konu orada bırakılmalı. bu yaşadıkları belki hayaldi, belki beyin tümöründen kaynaklanıyordu, belki aldığı o hapın bir tesiriydi vs. vs. bunların önemi yok bence. hem mekan hem de zaman kayması yaşandı diye algılamamız yeterli bence. film öyle çok da kendini ve paris'i sevdirme derdinde değil. allen filmlerini unutulmaz yapan diyaloglardan birkaçına bu filmde de rastlamak mümkün. ayrıca görünüşe bakılırsa, woody allen kendi elleriyle sonunda ölümsüzlüğün formülünü bulmuş gibi... "all men fear death. it's a natural fear that consumes us all. we fear death because we feel that we haven't loved well enough or loved at all, which ultimately are one and the same. however, when you make love with a truly great woman, one that deserves the utmost respect in this world and one that makes you feel truly powerful, that fear of death completely disappears. because when you are sharing your body and heart with a great woman the world fades away. you two are the only ones in the entire universe. you conquer what most lesser men have never conquered before, you have conquered a great woman's heart, the most vulnerable thing she can offer to another. death no longer lingers in the mind. fear no longer clouds your heart. only passion for living, and for loving, become your sole reality. this is no easy task for it takes insurmountable courage. but remember this, for that moment when you are making love with a woman of true greatness you will feel immortal."
http://eksisinema.com/…ody-allenin-surreal-tablosu/
30 eylülde türkiyede vizyona girecekmiş.çok bekledik ama az kaldı..
owen wilson'a ragmen cok da güzel olmus film. marion cotillard'i ise tanrica mertebesine yükselten film.
eğlenceli ve absürd bir film. 1920'lerin paris'i ile kafayı bozan gil'in hayaller ve gerçekler arasında gidip gelerek doğru yolu bulmasının serüveni. sevimli bir zaman makinesi ile geçmişe gitmek ve zamanının ünlü artistleri ile tanışmak... güzel senaryo ve keyifli bir film. --- spoiler --- paris yağmur yağarken daha bi güzelmiş. ayrıca (bkz: daliii) --- spoiler ---
marion cotillard'ı daha da güzel hale sokmuş film. kaçırılmaması gereken, kaçırılısa da yağmurlu havada battaniye altında izlenmesi gereken film.
rüya gibi bir filmdir. soundtrack'i olan gitar solonun adı: bistro fada, solisti ise: staphane wrembel'dir. parçaya bayılanlar için şöyle de bir güzellik yapabilirim.
nihayet türkiye'de vizyona girecektir, biletleri satışa çıkmıştır: http://www.mybilet.com/eventinfo.php?eventid=10091 (bkz: sabreden derviş beklemekten gebermiş)
iç mekan çekimleri, hikayesi ve diyalogları ile woody allen'ın yine harikalar yarattığı muhteşem bir film.
vicky cristina barcelona'nın paris'lisi. tamam len şaka o kadar yüzeysel değilim de şimdi süslü cümleler yazamayacağım. güzel, gidin izleyin.
dahilerini çok sevdiğim film. --- spoiler --- dali daaaaaalii --- spoiler ---
her şeyiyle olmuş film.bir woody allen klasiği.yaratıcı senaryo,süslü cümleler,mükemmel mekan ve kostümler.ayrıca sanki woody allen owen wilson'a kendi gençliğini oynatmaya çalışmış.owen wilson yerinde bazen woody allenı gördüğümü sandım.ayrıca filmde toplam bir iki dakika rol alan carla bruni de oyunculuk konusunda ne kadar yeteneksiz olduğunu gösterdi bizlere.sanırım konumu gerekçesiyle(fransa cumhurbaşkanının sevgilisi olması) oynatılmış filmde.
tema müziği oldukça güzel olan bir film. --- spoiler --- rachel mcadams'ın kıyafetleri ve amerikalılığı çok hoşuma gitti.gilin kafasının karışıklığı, adriananın zarafeti, sakinliği, tarihten tanıdığımız bir çok sanatçının bir anda ekranda belirivermesi, çok başarılı olmuş. açılış sekansından izleyiciyi perdeye bağlayıveriyor zaten. carla bruni'yi ise hoş görmek lazım, kadın aslında şarkıcı zaten, kısa bir rehber rolü için çok da kötü sayılmaz bence. --- spoiler ---
her şeye rağmen sevdiğimiz yönetmen woody allen'ın her şeyiyle ve yeniden kendini yinelediği filmi. yine de zevkle izleniyor, her woody allen filmi gibi.
hem kendisiyle, hem de karakterleriyle dalgasını geçen, ayrıca beni ters köşeye yatırmış olan keyifli film. --- spoiler --- bütün film boyu "du bakalım bu hayal görme olayını nereye bağlayacaklar" diye bekleyip durdum, ama dedektifin sarayda muhafızlarca kovalanması ile "bizim gerçeğimiz bu kardeşim" demiştir yönetmen. sustum ve yerime oturdum. --- spoiler ---
son yıllarda wes anderson bağıyla (gerek arkadaşı olması, gerek birlikte film yazıyor olmaları, gerekse filmlerinde başrol oynaması) en sevdiğim aktör olan owen wilson'ı yeni bir filmin afişinde gördüğümde, bazen boktan filmlerde de oynayabildiğinden "neymiş bi bakıyım" diye inceledim önce. sonra bir woody allen filmi olduğunu görünce, "allaaaaaah" diye bastım narayı içimden. woody allen'ın yazdığı ve owen wilson'un oynadığı bir filmden daha heyecan verici tek bir film, bu ikilinin içine wes anderson'un da eklenmesiyle olabilirdi. o da pek olası bir şey olmadığından, hayatta vizyona girdiğini öğrendiğim en heyecan verici film oluverdi hemen. öncelikle woody allen gibi bir dahi, lütfedip film yapmışsa, bize izlemek düşer. burada yazacağım her türlü olumsuz eleştiri, teferruattır. zaten çok olumsuz bir şey de yazmıcam. bir woody allen filmi olarak, en çok the purple rose of cairo filmini anımsatan bir film oldu. şaşkın ve saf bir romantiğin, fantastik hikayesi... (hoş, benim en az keyif aldığım woody allen filmlerinden biriydi o da geçmişte.) woody allen filmlerinde, başrolü kendisi oynasın ya da oynamasın, hep kendisinden bir şeyler anlattığını hissederim yer yer. bu filmde de öyleydi. owen wilson'ı genç woody allen olarak düşündüm çoğu zaman. saçlarını kısaltması, bol pantolon ve gömlekler giymesiyle bu tipe daha da bir oturmuş owen wilson. neredeyse boyu kısalmış. ikisinin burunlarındaki eğrilik de bu benzetmedeki ayrı bir hoş detaydı benim için. filmde en çok kulağıma batan, zaten fantastik olmasıyla sürreal olan ortamda, bir de üzerine tarihi karakterlerimizin, kısa sürede fazla bilgi verme amaçlı replikleri oldu. o fantastik ortam bana göre fazla tiyatral kalmış bu nedenle. öte yandan karakterlerin derinlikleri hakkında bu kadar kısa sürede bu kadar fazla bilgi vermek başka türlü de mümkün olmazdı sanırım. dedim ya, woody abimiz yaptıysa doğrudur zaten. kısacası, ortalama bir woody allen filmi (ki ortalama wa filmi demek, güzel bir film demektir), çok iyi bir owen wilson filmi çıkmış ortaya. bu rol çok yakışmış owen wilson'a, keşke daha çok woody allen filmlerinde oynasa. --- spoiler --- filmin sonunu eleştirenler olmuş. zorlama bir mutlu son diye. beni rahatsız etmedi. woody abimiz, ki yeri geldiğinde romantik, yeri geldiğinde ise azgın bir odun olmayı her daim becerebilmiş bir adamdır; zaten hafiften masalsı olan formatta, daha güçlü bir son yaparak vurguyu sona yıkmak istememiştir, bilinçli yapmıştır diye düşünüyorum. saygılar woody abi... --- spoiler ---
ernest hemingway'in ve pablo picasso'nun "cuk" diye oturmuş olduğu filmdir. ayrıca marion cotillard'a bir kez daha hayran olmuşuzdur. olm çok güzel yeaaa.
keyif keyif izleniyor. hem romantik, hem dozunda komedi, hem içli hem dışlı ve tamı tamına da da woody allen*
şahsıma artık woody allen ne yapsa beğeneceğimi göstermiş film. tanıdıklığını seviyorum çünkü. yaşıyor olmasına sevindiğim nadir insanlardan biri. yine naif, sıradan, derdini fazlasıyla ve göstere göstere göze sokan bir diğer filmi işte woody allen'ın. ne zaman yalnız hissetsem bir fikri/derdi olan ve o derdi kendi halinde ve göstere göstere anlatan woody allen'a sığınmak iyi geliyor bana. film klasik woody allen klişeleriyle ilerliyor. oyuncu seçimi berbat. başroldeki adamın ne işi var bir woody allen filminde, ne pis klişe sıkıcı ucuz bir sondur o diye düşünüyorsunuz elbette. ama güzel işte. ne yapsa güzel olmuş bir şekilde. -subjektifim evet- yakın bir arkadaşın tüm saçma sapan fikirlerini anlamaya çalışarak dinlemek gibi woody allen filmi izlemek.. "anladım ne demek istediğini" diyorsunuz işte.. ("sevdiğin yerde kal, ama başka bir zamanı düşleme.", şehir zaten o zamanı ruhunda taşır, o şehirde kalabilirsen o zamanda bulacağını sandığın mutluluğu bu zamanda da bulabilirsin belki, şehre bakmayı bil mesela.. mesela? ) bütün hayali 60larda istanbul'da, rönesans'ta floransa'da, 30larda new york'ta ve evet 20lerde paris'te olmuş olmak olan nostaljik şahsım için, kör göze parmak bir fikir teatisiydi film. gönül isterdi kahve ya da şarap içerek yarım saatlik bi muhabbette konuşalım bunları. ama işte böyle filmlerle tek taraflı iletişim kurabiliyoruz. ben gidiyorum izliyorum. ilişkilere dair, aileye dair, aşka dair, umutsuzluğa dair, suçluluğa, kötülüğe, ihanete, başarısızlığa dair fikirlerini izleyip kendi kendime özlem gideriyorum woody allen'la. yalın bir fikirden daha güzel hiçbir şey yok. hiçbir sahne, hiçbir görüntü fikrin kendisinden önemli diil. ve yine sade bir anlatımla, tek hedefi güzellik ile bir fikri anlatmak olan bir woody allen filmi. hayat güzel ve sade, fikirlerimizi birbirimize anlatmanın yolu olarak filmler var. karmaşıklaştırmadan, çirkinleştirmeden, abartmadan hiçbir şeyi. estetize ederek, romantize ederek evet. turistik bir mutlulukla, saçma bir saflıkla.. optimizmle, sarkazmla bazen. güzel film. aşka inanmak kadar çocukça.. turistik bir gezi kadar iyi geliyor. evet işte turisti oynamayı seviyorsanız yetiyorsa o "artificial" mod bile hayatın kendisinden "glimpse" sunmaya.. woody allen benim için bir şehre turist olarak gitmek ve orayı çok ama çok sevmek.. öyle güvenli, öyle hatırlanası ve hevesle beklenesi... tekrar tekrar hayal edilesi, uğruna hayatın kendi sıkıcılığı yaşanası.. hayata benzemesini, boğmasını, yormasını beklemiyorum. dayanmamı sağlasın istiyorum sırf. hafifliğini ve güzelliğini seviyorum turist olmanın. mutsuz sonla bitmeyeceğini biliyorum. illa ki gülümseteceğini biliyorum. beni yormayacağını, üzmeyeceğini biliyorum. ve yanılmıyorum.
insanı keyifli eden film. hele bir de andaki halini sorgulayıp; geleceğe ya da genelin yaptığı gibi geçmişe özlemin var ise keyifli bir belle epoque, golden era, renaissance, aydınlanma, açılma, saçılma, bakınma motivasyonu veren bir film. woody nin en sevdiğim bıdı bıdı kendin ile konuşmaları monolog/replik etme hadisesi bolca var ki ben de bunu özlemişim işte....
istanbul'da sonbahar filmi. bir yağmur yağsa da yürüsek.
woody allen'dan fantastik, bir o kadar da gerçekçi bir yolculuk. sanat düşkünü ve nostalji bağımlısı olan bir yazarın paris'te büyülü bir şekilde salvador dali, pablo picasso, luis buniel, ernest hemingway, scott fitzgerald gibi isimlerle buluşması, onlarla hayallerini paylaşması. 2000'lerin bir insanı olarak 1920'lerin paris'inde yaşadığı fantastik aşk. hayatı sorgulayışı. hayal ile gerçek arasında müthiş büyülü bir dünya sunulmuş. çok da güzel olmuş. oyuncu seçimleri de oldukça başarılı. salvador dali'yi canlandıran adrien brody'i ayrı bir beğendim. ayrıca ilginç bir şekilde geçen sene yapmış olduğum kısa filmimle benzerlikler gördüm senaryoda. ayrı bir hoşuma gitti. 2 sene önce yazdığım bir öykü, benzer bir temayla woody allen ustanın elinde hayat bulmuş. çok sevdim.
paris askiyla gidecekseniz, beklentilerinizi yuksek tutmayin. yok eger woody allen filmlerini begeniyorsaniz o zaman epeyi keyifli dakikalar gecireceksiniz.
ekranda bana kendimi izleten film, sagol woody amca...
(bkz: zelda fitzgerald) (bkz: f. scott fitzgerald) (bkz: ernest hemingway) (bkz: salvador dali) (bkz: gertrude stein) (bkz: cole porter) (bkz: josephine baker) (bkz: pablo picasso) (bkz: man ray) (bkz: luis bunuel) (bkz: t. s. eliot) (bkz: henri matisse) (bkz: henri de toulouse-lautrec) (bkz: paul gauguin) (bkz: edgar degas)
filmin konusunu, onlarca ünlü oyuncunun performanslarını beğenmeseniz bile, o paris atmosferi ve ortamla uyumlu müthis müzik seçimleri icin defalarca izlenecek film bana göre… insanın paris açlığını depreştiriyor ayrıca… tabi bu filmin değil parisin muhteşemliği sanırım.. filme gelirsek aslında o da hic fena değil… woody allen'ın kendine has farklı uslubu yine dikkatı çekiyor… evet romantik ve komik ama bildiğimiz romantik komedilerden de değil. oyuncu kadrosu gerçekten çok zengin, adrian brody'nin salvador dali olarak göründüğü kısacık sahne beni en çok gülümseten yerlerden oldu… marion cotillard ise her zamanki gibi büyüleyiciydi… bu kadının gerçekten kendine has bir cazibesi var, o ağır fransız aksanlı ingilizcesi'nin de buna katkısı göz ardı edilemez sanırım… ama böyle bir kadro varken başroldeki owen wilson beni çok da tatmin etmedi açıkçası… hikayeyi insanın içine sindirebilmesi için başrol oyuncusuna biraz sempati duyması gerekiyor, owen wilson hayranlarını (varsa) kızdırmak istemem ama bence çok doğru bir seçim olmamış. sonuç olarak başrolde bir jude law olsa tadından yenmezdi diyorum… edit: uyaran arkadaşlara teşekkür ederek düzeltiyorum, dalgınlıkla owen wilson yerine cliwe owen yazmışım, başrolde owen wilson var.. (düşüncelerimden cliwe owen'ı tenzih ediyorum)
" woody allen yapmış, e hadi gidelim o zaman " mantığıyla gidildiğinde, eli boş götü yaş döndürmeyecek olan filmdir. paris' in romantik ve biraz melankolik havasından beslenmiş, o hava ve ruh haline cuk oturtulan fakat çok ağır olmaması sebebiyle fazla baymayan bir hikayeyle inceden romantik bir hava yaratmış, hayata dair bazı detayları irdeletmiştir izleyicisine. beklentileri karşılar gibi. izlerken yoğun şekilde şarap içme arzusu içerisine girdiğim, bu sebeple dvd'sini tedarik edip, evde şarap eşliğinde bir daha izleyeceğim filmdir ayrıca.
en iyi woody allen filmlerinden biri olmadığı kesin ayrıca imdb'deki notunu da biraz yüksek buldum ancak özellikle 1920 parisinin canlandırılmaya çalışıldığı dönem sahnelerindeki detaylar ve genel atmosfer konusunda çok başarılı bir iş çıkartmış film. kıyafetler, müzik ve aydınlatma dışında seçilen figüranlarda bile ciddi bir çalışma yürütüldüğü belliydi. ayrıca beni lea seydoux ile tanıştıran film olarak da hafızamda yer edecektir her zaman.
güzel bir günü daha da güzel kılan bir film diyerek izlediğim güne atfen bir tanım yapabilirim. baştan sona sakin, dengeli, sıcak ve kalburüstü göndermeler içeren bir film izledim. afişini görür görmez gönlümü almıştı zaten ama izledikten sonra beklentilerimin karşılık bulmuş olması, güzel bir başlangıçtan sonra gelen lezzetli bir yemeğe benzedi. filmin en çok hoşuma giden yanı; fantastik öğeler içeren hikayesine rağmen hiç bir anında abartmaması ve bizi renk/imaj metaforuna boğmaması. hikayesine gerektiği kadar fantezi dokunuşu bırakıp woodyallenian(uydurmation) bir film ortaya çıkıyor. --- spoiler --- en çok eğlendiğim sahne ana karakterimizin luis bunuel, man ray ve salvador dali ile aynı masada otururken; kendisinin başka bir zamana ait olduğunu ve iki zamanı beraber yaşadığını itiraf ettiği bölüm oldu. sürrealistlere, gerçeküstü bir itiraf yapmak harikulade olmuş. --- spoiler ---
woody moodpecker abimiz hep avrupada kalsın dilekleriyle sonlanan film. müthiş film müzikleri, durup dururken içine giriliveren inanılmaz kareler, kafaya kafaya vurmadan tatlı dille verilen yaşamsal mesajlar.. doğrusu bu kadar iyisini gerçekten beklemiyordum. filmin "nostalji" duygusu etrafında dolaşıp bugüne dair verdiği mesajlar çok yerindeydi. ukala yavşak akademisyenin "golden age" eleştirisini haklı çıkarır gibi biten film aslında nostaljinin, daha doğrusu geçmişte aranan şeyin, bugünde de bulunabileceğini, ama neyin arandığının tam olarak bilinmesiyle mümkün olduğunu söyler nitelikte. yazarın (gil) hayatının yazdığı kitapla eşlenmiş olması da basit ama yorumu güçlendiren bir unsur olarak sevimliydi. bu arada carla bruni davaya uyanmış mıdır bilmem ama, sanki rehber rolünde onun oynatılması woody amcanın güzelim parisin ve bugünün avrupasının anasını ağlatan sarkozygillere bir nazireydi gibime geldi, bilemiyorum artık. bu arada yavşak akademisyen örneğiyle sunulan çokbilmişlik ve teorik robotluğun karşısına hissiyatın, bizzat deneyimin çıkarılması da güzeldi elbet. ama bu deneyimleme hususunda beni filme en ama en çok bağlayan şey, woody allen'ın -neticede kendisi de bir sanatçı olarak- sanatçıların eserleri vasıtasıyla diyaloğa girilen, tartışılan, geyik yapılan, derdine ortak olunan dostlar olarak kurgulamış ve yaşamsal bağlamına bu şekilde oturtarak zenginleştirmiş olmasıydı. gerçekten de filmden çıkınca filmde yer verilen her sanatçıyla, ama en çok da woody başkanla oturup bi şeyler içerek "baba nolacak bu dünyanın hali" diye konuşmuş olmayı istemeyen var mı çok merak ediyorum.
üç hafta önce dipnot tablet'te yayınlanan "midnight in paris" eleştirim, dipnot'un sitesine de konuldu: https://bitly.com/ogrznz
mükemmel bir film. en azından akşam seansında izlenmeli ki etkisi filmden çıktıktan sonra da bir süre sürsün derim. bir de woody allen çok yaşlandı artık yılda 2 film birden çekmesi gerekiyor. ya da onunla - en zaından-aynı çağda yaşadığımız için kendimizi şanslı saymalıyız. belki bir akşamüstü -gerçeküstü bir akşamüstü- bir barda karşılıklı geyik yaparız da geçmiş zamanlardan bahsederiz...
woody allen'ın avrupa'ya gelişi, vicky cristina barcelona'da da olduğu gibi bol görselli, müzikli devam ediyor. ama bu filmde vicky cristina barcelona'ya göre fark filmde başrolü woody allen oynamış. filmde resmen allen, owen wilson'a kendi gençliğini, oyunculuğunu, histerik tavır ve hareketlerini, hızlı ve telaşlı konuşmasını ve mimiklerini enjekte etmiş. ilk başta gelen görüntüsüz sesli kısımda bile sanki allen konuşuyordu. bunun bence kesinlikle üstünde durulmuş ki woody allen'ın en detay hareketleri bile owen wilson da can bulmuş. woody allen'in; yakın zamanda, sabah gazetesinde yayınlanan röportajıyla ve filmdeki bir diyalog da allen'nın kendisinin de karaktere yakınlığını ispat eder gibi.. - bu, yönetmen olarak 42. filminiz. kariyerinizde sizi en fazla gururlandıran şey nedir? - altı ya da yedi tanesinin gerçekten iyi olduğunu söyleyebilirim. o filmleri utanç duymadan kurosawa'ya ya da bergman'a gösterebilirdim. ama dürüst olmak gerekirse, hiç başyapıt çektiğimi düşünmüyorum. sonuçta filmlerimin çoğu vasattır. - pişmanlık duyduğunuz bir şey var mı? - kurosawa, bergman, ozu, dreyer gibi ustaların herhangi bir filmi kadar iyi, tek bir film bile yapamamış olmak. bir tek başyapıt bile yaratamamış olmak. ve sanırım artık çok geç. - neyin başyapıt olduğunu gösteren zamandır... - bu soruya cevap olarak bir hikaye anlatayım. amerikan yüksek mahkemesi'nde bir yargıç varmış. bir pornografi davasına bakarken şöyle demiş: 'pornografinin ne olduğunu tarif edemem ama gördüğümde neyin pornografi olduğunu anlarım.' ben de başyapıtın ne olduğunu tarif edemem ama rashomon'un bir şaheser olduğunu biliyorum, bisiklet hırsızları'nın da... --- spoiler --- -you were you coming to the cinema last night. -we saw an american movie, brilliant and hilarious. -whom he starred? -oh, i don't know. i have forgotten the name. -great but have forgotten. -reminds me of a movie i saw. -sure her wrote i. -good. i know that it was idiotic and childish, without the minimum of credibility. -but john and i laugh despite that. --- spoiler --- woody allen'in filmleri, genellikle kendisinin; etkilendiği, saygı duyduğu, beğendiği sanatçı/kişilerle ilgili kimi zaman çok net, kimi zaman bir diyalog içinde geçen övme/onore etmelerle doludur.(filmlerinde geçen isimleri araştırarak çok şey öğrendim:). bu filmde bu isimler, filmin konusuyla da doğru orantılı, direk can bulmuştur. bu bence biraz riskli bir durum. filmin süresi itibariyle de karakterler çok yüzeysel geçilmek zorunda kalınır. bu kişileri tanımayanlar/az tanıyanlar için, kişilerin çok bilindik özelliklerini/davranışlarını abartarak kullanmak gerekir ki woody allen'da abartıyı çok sevdiğinden direk öyle yapmış. bu o kişileri bilenlere, sevenlere itici gelebilir. hiç tanımayanlara ise ya sıkıcı gelir ya da abartıdan dolayı komik gelebilir. neyse bundan neden bahsettim bende anlamadım. ama allen'ı bilenler, sevenler abartıya alışmıştır, açıktır. ben şahsen onu öyle seviyorum. filmin müziklerine gelince, woody allen herşeyi yapar, filmde kötü/uyumsuz müziğe müsade etmez, neyi, nasıl, hangisini kullancağını bilir." woody allen bu filmde kötü müzik seçimi yapmış, müzikler kötüydü" hiç bir zaman diyemezsiniz. cole porterana temalı müzikler çok güzel olmuş. genel olarak filmin konusundaki orjinallik, fantastik yapısı birazda olsa bana purple rose of cairo'yu anımsattı. bu fantastik yapıyı çok güzel kullanıyor allen,bu yapı resmen izlerken heyecanlandırıyor insanı. sonuç olarak benim aklım hala woody allen'ın başyapıt veremediğinden yakınmasında, pişmanlık duymasında kaldı. 42 tane film yapmışsın woodyciğim, çoğunu izledim, hepsinin bende ayrı ayrı yeri vardır, ayrı ayrı severim. yapma etme senin gibi; kendine has, komik, entellektüel, müzisyen, oyuncu, senin kadar sevimlisi var mı yahu! boşver sen, yapabildiğin kadar film yapta zevkle izleyelim... not: röportajın tamam için: http://www.sabah.com.tr/…duk-kurtulusumuz-fantezide
genelde woody allen filmlerinde başrol new york'tur fakat görünen o ki woody (samimiyetten) ;) elini attığı her şehri kendine göre ve müthiş bir görsellikle yorumluyor. barcelona'da örneğini gördüğümüz bu durum paris'te günümüz ve 1920'ler arası geçişlerde çok daha fazla ön plana çıkıyor.... http://izleveyorumla.blogspot.com/…ht-in-paris.html
anakronizm ve meta-fiction öğelerini kullanmasıyla standart bir post-modern filmdir. onun dışında çok güzel film ya, woody allen diye ağız burun kıvıran bir grup genç olarak - belki de beklentileri bu sebeple çok aşağıya çektiğimizden - bildiğin beğendik. ben de beğendim. yürürken konuşmak, yürürken konuşabilecek birilerinin olması hayatınızda ne güzel, ne büyük şans. basıp paris'e gitme isteği uyandırıyor ister istemez. bir bu bir de before sunset'deki o mahut uzun yürüyüş sahnesi. insan sadece hayal kurarak yalnız başına yürümeyi bile isteyebiliyor hatta. ama gelin görün ki yalnızlık sadece filmlerde güzeldir. izlemesi güzeldir. yaşaması yaşayana azaptır. başkalarının yalnızlıklarını izlemek sevimlidir, fakat hayat filmlerdeki gibi değil tabi ki. neyse, uzun uzun konuşmaları izlemeyi seven benim gibi insanlar için oldukça iç ısıtan bir film. altın çağ muhabettinden ziyade kişisel olarak beni daha çok etkileyen kısım gil'in daha fazla hayal gücüne ihtiyaç duyduğunu fark etmesi oldu. gerçekten de belki de hayatımızda daha fazla hayal gücüne yer vermeliyiz. yazarken, düşünürken, hayal kurarken. (ama hayat her zaman gerçek olan) filmden çıkınca uzunca bir yol yürüyüp konuştum ama bir süredir konuşamadığım şeyler hakkında. o iyi oldu. paris kadar güzel olmasa da, en azından hava güzeldi. zaten şimdi düşününce, iyi ki evde tek başımayken falan izlemememişim...
öyle bir film ki, gideyim ben de 1920'lerin paris'inde yaşayayım dedirtiyor.
bugün mutsuz bi günümdeydim. sonra aklıma, mutsuz olduğumda beni mutlu edebilen dış öğelerden biri geldi. evet doğru tahmin ettin, bunlardan biri tabi ki woody allen! (bkz: #22925692) gittim tek başıma sinemaya, aldım bu filme bilet.* paris'te sokak sokak gezmeye çıktım resmen. film bitince hipnotize olmuş gibiydim. sanki dali'yle, hemingway'le, picasso'yla gerçekten karşılaştım. 1920'lerin paris'ini nasıl da güzel resmetmiş ihtiyar. barcelona'lı filmiyle benzerlikler olsa da, paris farkını çok net olarak ortaya koymuş. tam bir sonbahar filmi, vaktiyken kaçırılmamalı.
yine hakkında birşey bilmeden film izlemenin keyfini yaşadığım film. birdenbire karar vererek gittiğim sinemada aslında spagetti bir film izlemeye niyetliyken bu filmle karşılaştım. ateşe uçan pervaneler misali yıldızlarla dolu ve espri anlayışını çok beğendiğim filmler çeken üstadın bu filmine de çekinmeden aldım biletimi. çok eğlenceli vakit geçirdim. paris'in tanıtım filmi olabilecek bir giriş , muhteşem müzikler , gözlere cila çeken güzeller. ve resmen woody allen olmuş bir owen wilson. kesinlikle çok sevmediğim bir oyuncudur ama bu filmde tam bir goofy tavrı vardı üzerinde. bitmez işlerin arasında harika bir rahatlama oldu benim için. --- spoiler --- yazarlar ressamlar harikaydı ama o dali yok mu o dali. öldüm gülmekten. adrien brody bir iki anda birebir aynı oldu dali'yle. --- spoiler ---
woody allen'dan hiç beklemediğim kadar güzel gelen bir başka film daha! özellikle gece yarısından sonra geçilen 1920'li yıllar, o yılların eğlenceleri, müzikleri, şarkıları, insanları, yazarları, tartışmaları gece yarısına yakın bir zamanda, güzel bir ortamda izlendiğinde, insanı taksimden bomontideki evine kadar yürütebilir. filmden çıktıktan sonra allahım lütfen yağmur yağsın diyorsunuz. ama önümüz kış, kesin yağacak ve herkesi bambaşka diyarlara götürecek!
hollywood'a senaryo yetiştirmekten gına gelmiş, iyi bir roman yazmanın hayalini kuran bir yazar ve evlenmeyi düşündüğü kız ve de kızın ebeveyninden oluşan abd'liler paris'te.. owen wilson'ın canlandırdığı, nispeten entelektüel yazarın, romantizmin ve sanatın başkenti paris'ten bekledikleriyle, zengin ama beyinsel faaliyetler açısından oldukça sığ ailenin bekledikleri farklıdır.. 1920'ler paris'inin göz kamaştırıcı edebiyat ve sanat dünyasının hayranı olan yazar, bir yolunu bulup da o şahane geçmişe bir gidebilse öyle mutlu olacaktır ki.. 'herkesin ya da her kuşağın nostaljisi kendine' ana fikirli filmin tek güvendiği sinemasal 'buluş' da işte bu 'geçmişe yolculuk' fantezisi oluyor.. ki film bunu, elbette woody allen'ın muazzam tecrübesiyle en iyi şekilde kullanıyor.. owen wilson, konuşmasından tavırlarına, her hâliyle 'genç' bir woody allen’ın biraz daha yakışıklısı gibi.. belli ki allen, genç olsa zevkle oynayacağı bir rolü -kerhen- wilson'a bırakmış görünüyor.. filmin açılışındaki -oldukça da uzun süren- 'kartpostal fotografı' kalitesindeki paris'ten turistik görüntüler geçişi, başka bir yönetmenin işi olsa tam bir fiyasko olarak nitelendirilirdi.. yönetmen woody allen olunca görmezden gelmek, elbette en doğru hareket olsa gerek..
--- spoiler --- (bkz: rhinoceros) (bkz: salvador dali) --- spoiler ---
(bkz: one night in paris)
bazı filmler vardır izlediğinizde sadece izlemiş olursunuz, bazı filmler vardır filmin sonunda bazı şeyleri sorgulatır ya insana. bazı dokundurmalar yapar film içinde. işte woody allen'in filmleri de böyle oluyor genelde. her filminde onunla paylaştığım bir çok tespitler vardır. yine öyle yapılmış bir film. arşivde bulunması gereken türden. insana idaellerini, ilişkilerini, kısacası hayatını sorgulamasına olanak sağlayan renkli, filmin içini anlatan hoş melodilere sahip film.
çerez gibi film. insana bir şeyler sorgulatması çerezin kilo aldırması gibi zararlı, izlemesi ve içine alması ise çerezi yemesi gibi keyifli ve durdurulamaz. woody allen scoop, barcelona ve match point'ten farklı bir hava yakalamış ancak bu da en az onlar kadar güzel.
woody allen sarkazmının yerini romantizme, ümide bıraktığı naif film. güzel. filmden çıktıktan sonra insanın hemencik orada aşık olası geliyor.
evet bir woody allen filmi, fakat "woody allen filmlerinden biri işte"değil. ayrı, başka, yine güzel. tatmin duygusu yaratıyor, cebimize bir şey koyup çıkıyoruz filmden. hayata dair bir ferahlama yaratacağına eminim herkeste. hem hoş hem ikna edici. paris heyecanlarını depreştirici. hâlâ yaşanacak bir yer olarak durup duran, ve orası varken yaşanılan geri kalan her yerdeki yaşamın bir tık manasızlaşmaya mahkum olduğu kusursuzluktan bir woody hatırası. yalnızca, son sahnedeki mekan seçimiyle yağmurlu paris akşamını daha etkileyici çizme fırsatı tepilmiş gibi. son söz: tereddütsüz izlenmeli.
iç içe geçmiş zaman yolculukları ve paris şahaneydi..paris'i gıdım sevmeyen bende bile paris'e yerleşme isteği uyandırdı...bi de woody allen'in mizah duygusunun hastasıyım..
çok sevimli bi film. tavsiye ederim. hiç paris e gitmedim. ama gidebilsem keşke dedirtti (gerçi gerçekler çok daha sıkıcı vs. olabilir biliyorum ama). bütün film boyunca gülümsedim. vakit geçirmek istiyosanız hatta tek başınıza bir filme gidicekseniz, gayet iyimser bir film.
yüzümde gülümsemeyle salondan çıktığım film oldu, endorfin salgılattı lan resmen.
ufak capta bir paris pornografisi. konusu bir yana, sehri sevenler bu filmi kesin sevecek.
woody allen çok yaşa ve biz de daha nice whatever worksler, midnight in paris'ler izleyelim...
kafası karışık kadınları ve erkekleri, tuhaf ilişki diyagramlarını, harika avrupa şehirleri fonunda izlemeye devam. woody allen şimdilerde roma'da yeni bir filmini çekedursun sırada sanat, tarih ve romantizm kokan sokaklarıyla paris ve yine kafası karışık bir adam var. --- spoiler --- 1920'lerin paris'inde yaşamak ve yazmak isteyen hayalperest bir yazarla; gerçekçilikle, lüks ve gösteriş düşkünlüğüyle donatılmış nişanlısının hayatlarını değiştiren paris yolculuğunun hikayesi. zamanda yolculuğun kattığı fantastik öğeler, paris yolculuğunun yazara kattığı sanat tarihi öğelerinin yazardaki izdüşümleri, her yeni başlayan günle nişanlısının ona hiçbir şey katamadığını anladığı gittikçe artan uçurumlar, yazarın geceleri yaptığı gizemli yolculuklar ve gerçek dünyaya sarsıcı dönüşü. --- spoiler --- çok güzel bir film. romantik bünyelerin paris'i tekrar görme dürtüsünü harekete geçiren, biraz içtikten sonra paris sokaklarında bir tavanarasına sığınmış nostalji üzerine kurulmuş hikayeler yazan bir yazarın varlığına inandıran, biraz içtikten sonra dar bir sokağın köşesinde merdivende oturup onu alıp başka zamana, yıllar öncesine götürecek bir arabanın geleceğine inananlar için çok güzel film. yaşadığı zamana ait olmadığını düşünenler, bir şehrin yağmurda daha güzel göründüğünü düşünenler ve iflah olmaz romantizmiyle izlediği her şeyden ona yansıyan sonsuz hayal gücünü sırtlayıp da yoluna devam etmeye çalışanlar için çok güzel film.
yeryüzündeki pek çok insanın hayalinin vücut bulmuş hali, rüya gibi, masal gibi bir film. paris'e bir sonraki gidişimde, gece yarısı eski bir araba geçerse önümden, durdurup binmek konusunda kendime engel olamayabilirim.
--- spoiler --- bugünleri, altınçağ saydığımız döneme göre tercih edilir kılan ayrıcalığı tıptaki gelişmeler olarak işaret ediyor allen. bunu tamamen allen'ın ölümden çok korkuyor olmasına bağladım. "ölümden korkmuyorum. sadece o geldiğinde ben orda olmak istemiyorum." sözünün sahibi için normal karşılanması gereken bir düşünce. yine de ben hemingway, bunuel ve dali'yle aynı masada şarap içmenin ömrün yarısından feragat edecek kadar değerli olduğunu düşünüyorum. --- spoiler ---
çok da bayılmadığım woody allen filmi. paris'i özlediğimi hatırlatması dışında nedense çok ilgimi çekemedi. belki de modum yerinde değildi onu bilemiyorum.
aylardır, hadi gösterime girse de izlesek diyordum, sonunda dün gece arkadaşlarla gittim, izledim. bütün göndermeleri kapamadık ya da tüm o sanatçıları, düşünürleri, vs... bilemedik ama yine de çok eğlendik. uzun uzun anlatmaya gerek yok, tipik woody allen filmi, eğlenmemek için sebep yok. filmin son sahnesinden hemen önce shakespeare and co'yu görünce direk aklıma before sunset geldi. önce bir gönderme olduğuna emindim. sonra belki de bu kitapçı zinciri gibi bişeydir, tesadüf olabilir diye düşündüm. cahilliğime verin, şimdi öğrendim ki, "paris'in muhtemelen, en eski kitapçısı." gibi bir şeymiş. gönderme var mı yok mu bilemiyorum artık. before and after
- woody allen, "gil" karkateri için epeyce ihtiyar olduğundan, kendi için yazdığı-yönettiği rolü owen wilson'a vermiş. iyi de olmuş; wilson, allen'ı birebir oynuyor, taklit edebiliyor. owen wilson'a ve gil'e bayıldım. - paris güzel. paris sokaklarında vw polo, audi a3, renault megane, bol bol muhtelif peugeot-citroen görmek güzel, sinema perdesinde avrupa tipi, aşina olduğumuz arabaları görmeyi özlediğimi farkettim.fransa'da olduğu gibi, bit pazarı, incik-boncukçu, sahaf bolluğu olan bir memlekette yaşayıp amerikalı olmadığıma şükür duası ettim. abd'den eski binaların arasındaki sokaklarda yürümek ne güzel... "eski dünya"lı olmak iyi. - inez, seni eşşekler siksin. - marion cotillard 1920'lerin giysileriyle ve saç stiliyle * daha bir güzel olmuş. inception'daki karı * çok kıl mı ne ? - hemingway, fitzgerald, picasso, dali, gaugin... hepsini bir arada görmek ne güzel oldu... - dedektifin sonu komikti. woody allen kimi komik replikleri yazarken çok eğlenmiş olmalı, senaryoyu yazarkenki ifadesini görmeyi isterdim doğrusu. - bir filmde en çok sevdiğim şey, film bitip salondan dışarıya çıkınca, insanın gözüne her şeyin sinematografik gelmesidir. attığım adım, bastığım zemin, havanın sıcaklığı film tadında gelir hani... arabayla eve dönerken araba sürüşüm, çaktığım sinyal, radyoda çalan şarkılar bile bir sinema filmindeymişim tadı verdi; doğrusu bu film , izledikten sonra da etki bırakır cinsten. - filmden çıkarken etrafımda gördüklerim... facebooka'a fotoğraf koymak için resim çektiren gençler, şantiyeye dönen şehirlerimizde her yanı saran lüks emlak afişleri, son 5 yılda bile otomobillerin kasalarında ve dizaynlarındaki değişikliğin daha bir ilgi çekmesi, doğacak bebeğimizin eşimle beni bir üst nesile terfi ettirmesinin getirdiği hoş ama tuhaf hissiyat... filmde çokça bahsedilen "altın çağ", nasıl fanteziler kurarsak kuralım, bizler için sadece "şimdiki zaman" gibi duruyor mu ne ? - ezcümle, bu aralar kısır giden sinema piyasasında, tatlı hikayesiyle insanın aklını ve ruhunu alıp giden, güzel bir film bu.
sinemada izleme şansı bulamayanlar için dvdrip.xvid-target ismiyle ortamlardaki yerini almıştır, yalnız altyazı daha çıkmadı asılmayın hemen. sakin.
owen wilson'ın rolüne cuk oturduğu film. owen wilson'ın rolüne cuk oturduğu bir film olmasıyla aslında anlatıyor woody allen koleksiyonundaki yerini.
birkaç ay önce "ben büyük filmler yap(a)madım" itirafında bulunan vudican'ın güzel ama yine büyük olmayan yeni filmi. vudi ne yapsa, bana izlettirir. sevdirir. bünyematiğimde yanağından makas alma arzusu, "seni gidi köftehor" deme coşkusu uyandırır. ve fekat kendini cidden tekrarlıyor olması onun için üzücü bir durum.
nedense a night in the museum'u anımsatan film. oldukça yapay ve saçma sapan bir senaryo. başrol oyuncusu olan ve hiçbir zaman komik olmayı becerememiş sarı pipinin yüzeyselliğinden olabilir tabii bu izlenim. oyunculuklar başarısız. kısacası zaman kaybı olarak nitelendirmek o kadar da zor olmasa gerek.
film izleyecek kadar ingilizceye muktedir olmadığımdan ötürü indirdiğim halde izleyemediğim filmdir. biliyorum ingilizce bilmem gerekiyordu öğrenemedim, ama hazırlıktan geçtim. işbu entry yardım istemektedir.
türkçe altyazısı geldi de haberim yoksa bilgilendirilmek istediğim, zira izmit'te vizyona girmedi.
"tipik woody allen filmi" demek, tipik woody allen filmlerine hakaret olur kanımca. beğenmedik pek. bi noktadan sonra kırılır, woody'ye bağlar dedik ama olmadı. aslında genel olarak bi yere de bağlamadı. ki ben her şeye anlam yüklemeye çalışan insanlardan değilimdir; anlamsız olsaydı da olurdu. fakat sürekli bir anlam yükleme misyonu vardı filmin kendine, ama anlamsızca bitti. bişi de vermedi genel olarak. birkaç yıl sonra "içinden çıkamadığım ama kenara atmaya da kıyamadığım bişidi" demesi kuvvetle muhtemel.
trailer'dan gördüğüm kadarıyla güzel paris manzaralarının olduğu film. sırf onun için, beklentilerim olmadan izleyeceğim sanırım
sinemada izlediğim ilk woody allen filmi. kastta carla bruni oynuyor diyordu. pek takipçisi olmasam da simaen biliyorum ama hangi rolde oynadığını anlayamadım. sanatla veya edebiyatla ilgilenenlerin pek bi hoşuna gider bu film. ben senaryoda bazı kısımların biraz yüzeysel geçildiğini hissettim ama genel olarak filmi beğendim diyebilirim. 7.5/10 edit: carla bruni müzedeki rehbermiş. mesajla yardımcı olan arkadaşlara teşekkür ederim. demek ki; carla bruni'yi simaen de tanımıyomuşum.
yıllarca new york'u resmettikten sonra match point ile avrupa'ya açılan woody allen'ın son harikası. sadece avrupadakiler değil bana kalırsa tüm eserleri arasında en iyilerden biri. muhteşem bir kadroyu çok güzel metinle harika yöneten allen, hep avrupa'da hatta mümkünse paris'te kalsın dedirtiyor insana. kadro demişken, başrolde owen wilson tercihi ilk başta şüpheyle yaklaşmasını sağlıyor insanın, bir woody allen filmi için iddialı sanki. ama o kadar güzel oynamış ki, utandırıyor düşüneni. işin bir başka boyutu, belli ki yönetmen owen wilson'dan kendisini oynamasını istemiş, yani genç yaştaki woody allen'ı. o da o kadar güzel oynamış ki insanın gözünde annie hall canlanıyor; sadece boyu biraz(!) uzun, gözlüksüz ve diane keaton'sız. yardımcı rolde rachel mcadams da çok başarılı, kendisinden tiksinmemizi kolaylıkla sağlıyor. marion cotillard içinse söylenecek fazla söz yok, sinema sanatı için büyük nimet. ayrıca gerek bu film olsun gerek la môme (la vie en rose), bize bas bas bağırıyor ki bu kadın bu çağın insanı değil. kesinlikle uzay çağında değil, altın çağda yaşamalıymış. yan rollerde carla bruni insanın yüzünde tebessüm uyandırıyor, ki kendisini sevmemek mümkün değil "quelqu'un m'a dit" varken. pablo picasso'yu canlandıran aktör olsun, fitzgerald'ları oynayanlar olsun, ernest hemingway'i yattığı yerden kaldıran olsun hepsi muazzamlar. o kadar ki, sadece eserlerinden tanıdığımız fakat simalarını, karakterlerini hiç bilmediğimiz bu sanatçıların sahiden de onlar olduğuna yemin edecek kıvama getiriyorlar insanı. yıllar sonra çanlar kimin için çalıyor'u alsam elime kitaplıktan eminim ki gözümde bu filmdeki hemingway canlanacak. ama bir adrien brody var ki salvador dali rolünde, aman yarabbi! bahsi geçen karakterler içinde süresi en az olan oydu belki de ama yıktı geçti. gerek şehrin günümüzdekini halini aktaran harika dış çekimleri, gerekse neredeyse yüz yıla yayılan bir süreci kusursuz yansıtan iç mekan tasarım ve çekimleri ile muhteşem bir paris betimlemesi yapan, bunu yaparken de oyuncu kadrosundan maksimum verim alan woody allen tekrar tekrar izlenesi bir film çıkarmış ortaya. sözüm allen'ı tanımayanlara yada sevmeyenlere değil, nitekim onlar beğenmeyecektir filmi. sözüm allen hayranlarına da değil, çünkü onlar çoktan izledi ve "yine yapmış!" diyerek ayrıldılar salondan. sözüm tıpkı benim gibi woody allen'ı takdir eden fakat favori yönetmenler listesine asla almayacak olanlara. filmlerinin durağanlığı ve hiçbir zaman en üst noktaya ulaşmaması ile kendi tarzını yaratan adamın bu filmi asla kaçırmayın, zira güneşli havada bir dirhem buluttan bile hazetmeyen bu adama bir şehrin yağmurda çok daha güzel göründüğünü hissettirdi..
yağmurlu güzel bir havada gidilip, koltuğa yayılıp, sinema keyfi yapmak, çıkınca da sinemadan çıkmış insan olmanın dayanılmaz hafifliğini yaşayıp güzel bir kahve içmek için yapılmış ve amacına ulaşmış yumoş yumoş film. woody'nin * bu yaştan sonra kendisi oynamadığı için daha bir nefis olan filmler yapması ayrıca harika. bir cassandra's dream ya da match point değil ama sinema kelimesinin içi ziyadesiyle doluyor, daha ne istiyorsunuz? dudaklarını tuhaf tuhaf uzatıp rol yaptığını sanan owen wilson adlı o teksas kırosuna ne gerek vardı bilinmez gerçi. hadi neyse.
yağmurlu bir pazar günü, istanbul'da tek başına sinemaya gidip de salondan yüzünüzde bir gülümseme ve mutlu olarak ayrılmanıza yarıyan gerçekten güzel bir film. damakta çok hoş bir tat bırakıyor. kesinlikle gidin derim.
paris sokaklarının izleyeni davet ettiği film. --- spoiler --- gibi izlerken, özellikle de ilk sahnelerde hemen film çıkışı paris' e iki bilet * alma isteği yaratıyor. filmin konusu, oyuncuları falan ayrı da sadece paris' i izlemek için bile gidilebilir bu filme. filmin bana göre özeti ise, "anlaşamadığın biriyle ilişki yürütmeye çalışma". bu kadar. --- spoiler --- gibi
woody allen'ın şu ana kadarki en fazla gişe hasılatı yapmış filmi ( son okuduğumda yaklaşık 100 milyon dolar yazıyordu gazetede). tipik woody allen tarzıyla çekilmiş avrupa filmidir kendisi. vicky cristina barcelona'yı izlediğimde nasıl barcelona'ya gitmek istediysem, bu filmde de paris'i görmek için can attım adeta. hatta kendi kendime dedim ki, keşke allen amca istanbul'da da bir film çekse! filmle ilgili detaylara gelirsek, başroldeki owen winson sanki allen'ın klonlanmış bir hali gibiydi. ilk başta kendisini itici bulmuş da olsam, film ve hikayesi o kadar güzeldi ki oyuncu da gözüme güzel görünmeye başladı. çekilen mekanlar, ışık, müzik, oyunculuklar ve tipik woody allen ironileri filmi güzelleştiren detaylar olmuş.
eğlenceli bir film, ki woody allenın da yaparken,oyuncuların da oynarken çok eğlendiklerine eminim... pazar akşamı, yağmur yağan istanbulda iyi bir tercih yapmışım dedim kendi kendime ama sanırım filmi izleyip paris yerine istanbul u koyan tek ben olmuşum... acaba filmin geçtiği mekan paris değil de istanbul olsa nerelere giderdim kimlerle karşılaşırdım diye düşündüm durdum... --- spoiler --- o garip gecelerde birçok ünlü çıkıveriyor karşınıza ama o salvador dali yok mu o dali, resmen beyninize artık adrien brody olarak mıhlanıyor. --- spoiler ---
insana kendini iyi hissettiren, basarili, benden samimi kahkahalar almayi basarmis bir film. tam bir woody allen filmi diyebiliriz hatta. owen wilson, oyunculuk olarak tam woody allen'i taklit etmis. cok da basarili olmus, cok da iyi olmus. zira woody yine yapacagini yapmis, kendini bir oyuncu olarak arka plana atmis oldugu bir filmde bile, kendi kafasindaki fantazileri kamera karsisindakilere transfer etmeyi basarmis. owen wilson'in secimi de tesaduf degil; sempatik, hatta karizmatik ve tartismali bir yakışıklı. uzun boylu, duzgun fizikli, duzgun suratli, ama yamuk burunlu ve ufak agizli. yani halen daha kusurlu. ben woody allen'in onu cast ederken bunlari da kafasinda tuttuguna inaniyorum, cunku karakter genc ve yakisikli olmasa karakteri tam yansitamayacak, ama o yamuk burun da olmasa gil pender bir woody allen gercekciligini yansitamayacak. bilmem anlatabildim mi. gabrielle'i oynayan léa seydoux tam bir woody allen fantasizidir. "egzotik guzel" demek istemiyorum simdi, hurriyet arka sayfa mankeni tanimlarmis gibi olacak yoksa, ama "bilmem anlatabildim mi" diyip keseyim burada. "gecmise olan ozlemin yersizligi" degil bence konu. aksine, gelecege dogru ilerlerken insanligin zengin gecmisinden dolayi, yeni bireylerin aslinda ne kadar sansli oldugu hakkinda oldugunu dusunuyorum filmin. --- spoiler --- gecmisin de gecmisine gidildiginde, zaman yolculugunu yapan ciftimiz gil pender ve adriana arasinda, aslinda gil pender'in 2010'dan gelmis oldugu icin ne kadar sansli oldugu, obur karaktere kiyasla daha bilgili oldugu su goturmez bir gercekti. ikisi arasindaki "birikegelmis tarih bilgisi" arasinda ucurum vardi ve bu da kendini buram buram hissettirdi o sutun arkasina gecip "ben 2010'dan geliyorum!" sohbeti yapildigi sirada. --- spoiler --- uzun diyaloglar ve kesilmeyen sekanslar, doğaçlama hissiyati veren karsilikli atismalar ile klasik woody allen normlarini icinde toplamis. amerikalilar'in avrupa'ya geldiklerinde sudan cikmis baliga donmeleri ve cehaletlerinden dolayi saskina donmeleri, ozenmeye calismalari, gereksizce fotograflar cekmeleri, hayat tarzlarini empoze etmeye calismalari ve nerede, ne zaman olurlarsa olsunlar, orta duzey entellektuelite seviyesindeki bir amerikali'nin (gil pender tam boyle degildir, entellektueldir, ama yine de bir turisttir) yurt disinda her zaman bir turist olacagi ve kafasini degistirmedigi surece etrafindakileri hep hor gormeye devam edecegini anlatmis woody ayni zamanda. filmi izlemislere en baslardaki "versailles" kelimesinin telaffuzundaki zorlanmayi hatirlamalarini ve yine gulmelerini tavsiye ederim. "yolculuk icinde yolculuk icinde yolculuk" seklindeki haliyle de bir inception oluvermis, ama inception'un komedi versiyonu olmus. hersey olmasi gerektigi gibi oluyor, hersey karaktere gore sekilleniyor. olabilecek en mukemmel tesadufler ayni anda gerceklesiyor, bir arada oluyor. --- spoiler --- gil'in adriana'yi gormek icin gertrude stein'in evine geldiginde "ha onlar da afrika'dan daha yeni donduler" filan diyerek gil'i karsilamasi, veya gil'in adriana'nin gunlugunu hemen sarrafta goruvermesi ve satin almasi... ama adriana ile sevisme gerceklesmedi malesef gunlukte yazdigi gibi, ona uzuluyorum. --- spoiler --- ayrica zelda fitzgerald'i oynayan alison pill'e omur boyu basarilar diliyorum, mukemmel bir performans sergilemis. ayni sey corey stoll icin de gecerli, cok guzel bir ernest hemingway'di... yahu, filmde carla bruni, adrien brody, marion cotillard, rachel mcadams, michael sheen, kurt fuller, kathy bates filan oynuyor, daha ne diyeyim? sevgili woody allen, sen olmeden once seninle tanismak istiyorum. entry'i girdigim tarih itibariyle 76 yasindasin, umarim 86'ni ve hatta 96'ni da goruruz, boyle filmler yapmaya devam et. seni seviyoruz.
içine inception kaçmış romantik komedi. fevkaladenin fevkinde.
ben bu filmde insan hangi çağda yaşarsa yaşasın geçmişe özlem duymaya devam eder, geçmişi yüceltir, bulunduğu zamanın anlamsızlığını aşamadığı, başa çıkamadığı ve bu zamandan kaçmak için bunu yaptığını anlıyorum.gil karakteri de o sevdiği 1920'lerde biraz vakit geçirse o da bir süre sonra adriana gibi 1890'larda yaşamanın arzusu çekebilir.çoğu yorumlarda tanrıça mertebesine yükseltilen marion cotillard bu filmde benim için tanrıça mertebesini yitirip yerini léa seydoux'a devretti.owen wilson'ı muazzam bulmadım bu onun oyunculuğla ilgili değil senaryo ile ilişkili;karakterin öne çıkarılması engellenmiş.
film çok güzel olsa bile gereksiz bir mesaj kaygısı var. geçmişte yaşamak isteyen insanlara bunun yanlış olduğunu göstermek istemiş anladık da sürekli bunu gözümüze sokmasına gerek yoktu. yani mesaj da baya bi boktan olduğu için daha fazla batıyor. bu gereksiz mesaj kaygısı dışında çok güzel bir filmdi diyebilirim. gerçi edebiyatla pek haşır neşir olmayan insanlar (ki burada bu insanlara laf falan atmıyorum, bir insan edebiyata ilgi duymayabilir) için bu kadar güzel olmayabilir, orası da ayrı.
hakkında bu kadar entry girilince torrent'a düştü sandığım filmdir.
torrent'e düşmüş filmdir. (bkz: zamunda)
imdbde oyuncu listesinin ilk sayfasında marion cotillardın yer almamasına feci esef duydum. filmi film yapanın yarısı pariz yarısı mariyon... cık cık cık... nası bişiydir bu kız, bi tane mi kusuru olmaz insanın! la mome ile dönüşümlü seyredilsin bu film. seyredene sual ediyor, golden age hankisi?
divxplanet'in altyazı konusunda çok ağırdan aldığı filmdir. günlerdir %30'da.
hazır paris'i özlemişken, uzun süren sinema orucuma son vermemi sağlayacak olan film. en azından öyle umuyorum.
çıktıktan sonra bir süre, çok mutlu olacakmışım, çok sıcak, romantik ve "kendimi ölümsüz hissedeceğim" bir hayatım olacakmış gibi hissettiğim film. bir de, tanrı marion cotillard'ı; bu tip rollere oyuncu lazım olduğunda oynasın ve biz de bakıp hayran olalım diye bu çağda göndermiş olsa gerek. son olarak bir bonus track: gil pender'ın luis bunuel'e "bunu bir düşün" dediği film, bunuel'in teee 62'de çekeceği "el angel exterminador" filmiymiş. izleyin, sorucam. --- spoiler --- gabrielle'in, adriana'nın "reenkarnasyonu" olduğunu düşünmek hoşuma gitti. ayrıca ben gil'in yerinde olsam, 2010'da sahaflardan bulduğum kitapları gider imzalatırdım. ya uzattıkça uzattım ama ne yapayım bitiremiyorum ve mabadımın bana verdiği yetkiye dayanarak adrian brody'yi salvador dali ilan ediyorum. zira kendisine bakınca artık bir gergedan görüyorum. --- spoiler ---
--- spoiler --- woody allen'ın bariz bir şekilde rachel mcadams'ın poposuna bayıldığını görebildiğimiz film. kadını önden beş dakika gördüysek, arkadan gördüklerimizden bol ödüllü kısa metraj film çıkar. --- spoiler ---
--- spoiler --- sevmedim: - owen wilson'in woody allen tarzinda saskin, kekeleyen ama sevimli konusma sekli konsantrasyonumu bozdu. bu karakter woody allen'in kendisi icin yazilmis lakin kendisi yasli oldugu icin oynamamis belli ki ama kardesim birak da oyuncu kendi tarzinda konussun. karsimda bi woody bir owen gormekten cidden filmi seyredemedim. - owen wilson nisanlisi da dahil herkesin karsisinda saskin saskin kekelerken cumhuriyetci kayinpeder karsisinda sahin kesiliveriyor. woody allen ve onun hayrani demokratlar da hay agzina saglik diyip gevrek gevrek gulsun diye cekilmis ozel bir sahne. yok, tutmadim. - yahu bu iki insan neden evlenmeye karar vermis olabilir ki? biri bohem hayata ozenen, edebiyat duskunu, para pul derdi olmayan, avrupa sever bir adam, digeri kokos ve zengin aile cocugu, hadi eller havaya tadinda bir hatun. neden ama neden? filmin basindan bu iliskinin bitecegini bagiriyor tum sahneler. ve ayrica varolan iliskiyi sorgulayip hayattan beklentinin, hayatin anlam ve oneminin sorgulanmasi acisindan barcelona barcelona ile cok benzesiyor. - abi 400 sayfalik kitap bir gecede nasil okunur, bir bilen var midir? - barcelona check, paris check, sirada hangi avrupa sehri var acaba? sevdim: - ozel detektifin tarihin dehlizlerinde kaybolup muhafizlarca kovalanma sahnesi cok yaratici ve komik olmus - 1920'ler, 1890'lar cok guzel atmosferlerde canlandirilmis, insanin sinema ekranina atlayip oraya gidesi geliyor. 3 boyutlu filmlerde bile olmayan bir gerceklik hissettiriyor insana - kurgu cok hos, owen wilson'in kurdugu dunyanin gercek olup olmadiginin onemsenmemis olmasi da super - film su gibi akip gdiyor, zamanin nasil gectigini anlamiyorsunuz (owen wilson'un woody allen tarziyla sakidigi zamanlara takilindigi anlar haric :) --- spoiler ---
(bkz: midnight in chelsea)
hayır bir de şimdi filmi tekrar şuradan dinlerken aklıma geldi, filmi izlerken de düşünmüştüm; madem bu kadar derindin niye baştan itibaren barbie bebek gibi kızla bir ilişkiye başladın ki? nişanlılık, evlilik evresine gelene kadar bunca zaman geçirdin, ortak noktan olmadığını hiç mi farketmedin? gerçek hayatta da aklıma ısrarla takılan, gözlemlediğim, filmde de yadırgadığım yer burası oldu yani. çok saçma. kendi içinde bir eleştiri oluyor bence bir bakıma, farkında olmadan yaptığı bir eleştiri de olabilir. çok derinler, entelektüeller, çok duygusallar falan bu kişilere bakmayın, inanmayın da. sonunda hepsi gidip kaslı yakışıklı çocuklara veya işte filmdeki gibi güzel popolu, güzel yüzlü kadınlara aşık oluyorlar ve onlara methiyeler düzüyorlar. cidden mesela bunu hep garip bulmuşumdur. kariyer kadını, ağır feminist, kişilikli kadınların bile böyle erkeklere kör kütük aşık olması modern şehirlilerin anlamsız bir kaderi sanırım. altında çok sebep yatıyor olabilir, bunların başında da "yanında gezdirme"*yani "self-image"ını, kendi kafasında kurduğu görüntüsünü pekiştirme, güzelleştirme amacı olabilir. tabi aynısı erkekler için de geçerli. etrafınıza bakın işte, türk entelijansiyasına bakın, aykırı tiplerine, rockcılarına falan bakın, anlarsınız ne demek istediğimi. bu sözde modern şehirliler, aslında kapitalizmin yalnızlaştırdığı ve yabancılaştırdığı ve yersizyurtsuzlaştırdığı insanların tek derdi bedensel hazlarıdır. sürekli başka şehirlerde, başka mekanlarda, başka bedenlerde, kısacası an itibariyle oldukları yerin dışında her yerde aradıkları ruhları yoktur, derin değildir. bu yüzden de ruhlarına hitap edecek insanlarla değil, duyularına hitap edebilen insanlarla yine yüzeysel, protestan bencilliğine uygun mutualist ilişkiler yaşarlar ve alabilecekleri haz bitince hayatlarına hiçbir şey olmamış gibi devam ederler. yukarıda modern diye bahsettiğim ama literatürde tam karşılığı "post-modern" yalnızların en büyük açmazı da bu sanırım. sen sanatla, felsefeyle, tinsellikle ilgili bunca şeyle bu kadar yakından ilgili ol, halkın ve kitlelerin geri kalanını "yüzeysel" olmakla suçla ama gel, insanlığın en önemli ve en belirleyici konusunda - insan ilişkilerinde - bu kadar bencil ve sığ ol.
acaba istanbullu versiyonu da çekilir mi diye düşündüren film, woody allen'ın paris güzellemesi. filmle ilgili spoilerlı bir eleştiri için bkz http://theresemalaussene-mayis.blogspot.com/…n.html
divxplanet' da filmin ingilizce altyazısı bulunmakta. ancak o kadar kötü bir çeviri var ki, anlam vermek mümkün değil. "what did heminghway say? he called it a moveable feast" dp' deki çeviri: "it is as said hemingway, called it 'a mobile party'" :s
(bkz: magical realism)
bir zamanlar anadolu'da dan sonra aksiyon filmi gibi geldi. oldukça tatlı bir film. insanı mutlu eden tarzda.
sırf owen wilson'dan bir woody allen tiplemesi çıkarabildiği için (ya da adrien brody'nin dali'si için) bile takdir edilesi woody allen filmi. ki bu filmi sevmek için bir milyon sebep sayabilirim.. (bkz: zaman) (bkz: adı yanlış konulmuş ilişki) (bkz: f. scott fitzgerald) (bkz: luis bunuel) (bkz: ernest hemingway) (bkz: salvador dali) (bkz: pablo picasso) (bkz: marion cotillard) (bkz: the love song of j. alfred prufrock) (bkz: aşk) ...
owen wilson'i izlerken gozumde deconstructing harry'de umitsizce kendini aciklamaya calisan woody allen canlandi hep. owen wilson woody allen'in gencligini oynamayi basarmis. --- spoiler --- film o kadar hosuma gitti ve hikaye o kadar akici ki, adeta kendim hemingway, bunuel, dali ile tanismis kadar oldum. karakterler ortaya surpriz paketinden cikar gibi ciktilar. adrien brody'den harika bir dali olmus, ve dali'nin naif surrealistligini (bu tanimi da yaptim ya neyse) seyirciye aktarabilmis. ayrica su fotografi gordukten sonra acaba bu foto nasil bir gunde cekildi diye dusundum, sanki man ray ve dali cikmis da parkta biraz takilip digerleriyle bulusacaklarmis gibi geliyor... --- spoiler --- bu karakterlerin woody allen icin ne kadar onemli oldugunu ve woody allen'in yillardir ne kafasi yasadigini (!) cok guzel anlatti film. idollerimden biri olan adamin, kendi idollerinin bir kismina olan bakisini bir de sinemada gormus oldum. umarim woody allen dedigini yapar ve hic olmeden olumsuz olmayi basarir.
paristen yeni dönmüş biri ile izlediğim için kah oflamalar kah utanıp sıkılmalar eşliğinde geçse de, hakkında bir şeyler okumadığım için beni eğlendirdi fazlası ile .. --- spoiler --- - aklımda kalan yegane sahnelerden biri dali ile karşılaşması oldu epey güldüm o an. - inez gibi bir kadınla hayatı paylaştığımı düşünemiyorum, her atışmalarında sinirler tepeme tepeme çıktı! ayrıca film boyunca ayağından çıkarmadığı o iğrenç topukluları da kendi gibi vasat bir resim çizdi beynimin içine içine. --- spoiler ---
vizyon filmlerinden pek haz etmeyen benim, epeydir vizyondayken sinemaya gidip izledigim ilk film. woody abi yapacagini yapmis yine. mukemmel olmasa da her beliren yeni sanatcisiyla* heyecanlandirmis, mukemmel paris sokaklariyla agzimizin suyunu akitmistir yine. ve evet, istanbulda film cekmesi de temennimizdir: (bkz: woody allen istanbul'da film ceksin kampanyası)
insanı parisien olmak için ne gerekiyorsa yapmaya iten şahane film. müthiş paris görüntüleri var filmde her şeyden önce. paris'in bütün güzel mekanları kullanılmış. lüksemburg bahçesi'dir, versailles sarayıdır, montmartre'dır; ne ararsak bulduk. notre dame kilisesi'nin yakınlarındaki sahaflar olsun, fransız müziği olsun, şaraplar olsun her bir 'fransız detayı' güzeldi. bu sefer öğreneceğim artık fransızca'yı diyerek çıktım filmden. hemingway'e, picasso'ya, dali'ye merak da salınabilir filmi izledikten sonra. woody allen, aslında gil karakterinde kendi hayatına göndermelerde bulunmuş. hollywood'a göre yaşayan, beverly hills kalıplarına göre hayatını şekillendiren woody'e "paris'e git ve orda kendine bir hayat kur" demiş sanki. fransa, turizm tanıtımı babında kullanabilir bu filmi rahatlıkla. yarınki fransızca dersine yüzümde büyük bir tebessümle gidecek olmamı garantiledi film. hayatımın bir döneminde de tası tarağı toplayıp paris'e yerleşecek olmamı da...
dağ kadar doktora dersi ve ödevi arasında 1,5 saatte paris'e götüren filmdir.. ne kaddan mutlu oldum fitzgerald, hemingway, dali, picasso gibi adamları görünce.. spoiler brody abimizi dali rolünde görmek de ayrı bir anlamlıydı. filmin sonunda ya kitapçı kız ile ya da çevirmen kız ile olayı kapatır bizim wilson dedim. gönlüm aslında çevirmenden yanaydı, ama o eskici-kitapçı kızı kaptı. spoiler
filmi izleyenler için hoş bir hatırlatma yapalım : --- spoiler --- o "one tear" deyişi yok mu , birebir oluyor o anda. muhteşem oyunculuk. http://www.youtube.com/watch?v=re9--82-km0 benzetmelerin en azından görsel olarak ne kadar başarılı olduğuna dair şuraya bakabilirsiniz. --- spoiler ---
woody allen'ı günahı kadar sevmeyen sinema severleri bile kendine bağlamış filmdir. bu çağ bana fazla, eskiden dünya ne güzelmiş, sanat işte o zaman sanatmış gibi fikirleri olanların bayılacağı filmdir. gerçi söz konusu sinema sever için 1920lerin istanbul'u daha çekicidir.
eğer içinizde biraz 'woody allen romantizmi' taşıyorsanız, bu mutlaka görmeniz gereken bir film.
uzun zamandır takibini yaptığım, vizyona girsede gidip tek başıma izlesem dediğim ama 4 kişilik rezervasyon yapıp, tek başıma gitmediğime hayıflandığım film. şahsen ben filmi çok beğendim.. ama yalnız izlesem eminim daha beğencektim. diğer 3 arkadaş ise filmden sıkıldı, ben birşey anlamadım dedi ve rebel kötü filme götürdün bizi oldu. filmin görüntüleri çok güzel; loş ışıklı fransız sokaklarında eşsiz leziz müzikler eşliğinde, romantizmi bu sonbahar aylarında iliklerinize kadar hissediyorsunuz. konu ise alışagelmişin dışında, masal tadında.. samimiyetle itiraf etmek gerekirse: imdb'deki puana aldanmayın, herkesin sevebileceği bir film değil. size tavsiyem sevgilinizle gidin, yoksa tek başınıza gidin.
bu filmle ilgili diyebileceğim tek şey wow! dır. 8/10 --- spoiler --- filmin fragmanını izlediydim ama senaryosunu falan bilmiyodum. o yüzden gil2in önünde 1920lerden bi araba durduğu zaman kıyafet balosuna falan gidiyolar sandım. ne bilim back to the future konsepti olacağını hehehehehe. herneyse, belki çok ironik olucak ama siz de benim gibi geçmiş dönemlere,sanata, retroya, vintage'a düşkünseniz pek bi seveceğiniz filmdir. ben de hep of keşke 50lerde yaşasam, 20lerde çaça yapsam, 1800lerde londrada gezsem (iç ses: karındeşen jack deşicek haberi yok salağın) diyen bi insanım. o yüzden bayıldım bu filme. ha izlerken amerikalılar için baya bi üzüldüm zira filmin heryerinden kültür sızıyo, bu salaklar anlamaz ki kim kimdir ne nedir. o yüzden imdb'de bol bol çok "sıkıcı yeaaaaaaaaaaa" yorumları var zaten ehehhhee. yani diceğim şudur ki bu filmi izleyip beğenmek istiyosanız azcık kültür gerekiyo. hatta owen wilson bile o kadar kültürün içinde sırıtıyo sanki. oh my gosh dedi adam ya!! hemingway'le karşılaşıp "oh my gosh" diyosan öl be adam! la havle! onun dışında woody allen'ın "herkes geçmişe kaçmak istiyo çünkü şu anda yaşadıkları hayatta mutsuzlar" ana temasi tabi ki canımı sıktı zira dediğim gibi ben de aynı moddayım :p fakat benim sebebimaslında mutsuzluk değil. yaşağımız devrin zıvanadan çıkmış olması. kimsenin değer bilmemesi, centilmenlik, kibarlık,saygı denen kavramların kalmaması, aşkın yerlerde sürünmesi. herşeyi çok çabuk tüketmemiz falan filan. resmen yozlaştık :/ neyse sözün özü çok güzel filmdi, sinematografi harikaydı, tabi hemen fotoğrafçılık damarım hemen kabardı, bi ara ekranın screenshotını alırken yakaladım kendimi :p (işte o screenshot! http://img832.imageshack.us/…832/2391/unledxkbo.jpg) bu vesileylen burdan woody allen ustama sevgilerimi yolluyorum. usta büyüksün! azcık trivia da veriim di mi: filmde gördüğümüz karakterler: (bkz: in order of appearance) - zelda fitzgerald - scott fitzgerald - cole porter - ernest hemingway - juan belmonte (hemingway'len kankaymış bunlar) - gertrude stein(picasso'nun kendisine ait tablosu http://usuarios.multimania.es/…/gertrude_stein3.jpg picasso bu tablo hakkında "herkes bu portrenin gertrude'e benzemediğini söylüyor ama farketmez çünkü ilerde benzicek" demiş.) - pablo picasso - djuna barnes - salvador dali (bu arada adrien brody dali'yi öyle güzel oynamış ki oscara aday olursa hiç şaşırmam) bi de dali'nin gil'e senin dudaklarının eridiği bi resmini çizicem yok yok en iyisi gözünden tek bi yaş aksın, isa'nın yüzü olsun bi de yanında gergedan olsun demesi cidden çok başarılıydı, dali'nin bütün sanat hayatını 10 saniyede özetledi. dali, eriyen saat ve gözyaşı ----> http://www.forgottentreasurez.com/…ting%20clock.jpg dali ve isa ----> http://files6.fliiby.com/…/_original/ammm0fep7p.jpg dali ve gergedan ----> http://s3.amazonaws.com/…lo%2fydmztnmlc%2b9c3mwg%3d - luis buñuel (gil'in bunuel'e "sana bi film konusu buldum" diyerek anlattığı film the exterminating angeldır.) - man ray - t.s. eliot - henri matisse - leo stein ( gertrude stein'in kardeşi. beraber sanat galerisi işletip, ressamların tablolarını topluyolarmış, çoğu ünlü ressamı da bunlar keşfetmiş zaten) - henri de toulouse-lautrec - paul gauguin - edgar degas - 16. louis ve marie antoinette - hatice sultan http://img338.imageshack.us/…mg338/4082/unledpo.jpg (pardon yaw hatlar karıştı! gabrielle'miş o hehehehehe) - --- spoiler ---
fazlasıyla olmuş woody allen filmi. her bir karakterle gülümsetmeyi başarmış, müzikleri ve görselliği ile uzun süredir olan açlığı doyuran, oscar'a aday olmasına kesin gözüyle baktığım yapım. ayrıca (bkz: tüm oyuncuları seksi olan filmler) ** film hakkında kısacık bir yazı ise şurada.
sabah karar verip işten çıkınca yorgunluğun etkisiyle gitmesem mi acaba diye geçirmiştim içimden ama iyi ki gitmişim. en alakasız yerinde tür değiştiren filmlere bayılırım, çok tadında woody allen mizahı da oldukça güzel bir hava vermiş. gil süper karakter olmuş. şu sıralar vizyonda olan adam gibi birkaç filmden biri.
geçmişin paris'idir. woody allen'ın 1920'lere ilgisi daha 1983'teki zelig'den belliymiş. zelig'in de başlarında bir yerde f. scott fitzgerald vardır, esas oğlan'ı anlatan bir şeyler yazmıştır. cole porter'dan bahsedilir. 1920'lerin portresi çizilir. falan filan. bu adamı izlediğim her filmiyle daha çok seviyorum.
bu harika filmin en güzel yanlarından biri de woody'mize para kazandırmış olması. en az 20 milyon dolar film net kar yaptı. neden bilmiyorum, ama tüm woody filmlerinin bütçelerini incelerseniz çoğunda zarar edilmiş olduğunu görürsünüz. buna üzülüp duruyordum, şahane filmler ama gişede sıfırlar. (everything about sex bunun istisnası sanırım, berbat olmasına rağmen epey kar getirmiş bir film). bu yüzden üzülüyordum, woody kazanamıyor diye. kazanıyordur kesin ama yine de antin kuntin filmler deli gibi hasılat yaparken woody'nin nesi eksik diyordum ki filmin hasılatını görüp sevindim. ölecek diye korkuyor insan. hele set görüntülerinde minicik boyu dökülmüş bembeyaz saçlarıyla oraya buraya emirler vermesi yok mu yanaklarını sıkasım geliyor. bize en az 10 film daha yapmadan ölmeyecek! ölmeyecekk!
woody allen'in şaşırtmadığı bir diğer film. yani filme giderken beklediğiniz keyiften daha fazlasını her defasında veriyor. londra, barcelona ve şimdi de paris. müthiş. şehri her haliyle, en etkileyici halleriyle mutlaka göstermek woody allen klasiği olacak bu gidişle. paris'in sokakları müthişti. ama tabi ki en bombası da geçmişe dönüş. benim için sevdiğim amerikalı yazar scott fitzgerald'la başlanmış olması müthiş bir sürpriz oldu. ihtiyar gene döktürmüş. bir kez daha anladım ki, ihtiyar woody'le nevizade'de içsek, gecenin sonunda sarhoş olsa, hiç gocunmadan taksiye kadar sırtımda taşırdım. daha fazla taşımazdım. ne olur ne olmaz.
ben bu filmi dün gece izledim ve şimdi gözlerimi kapattığımda filmi tekrardan izliyorum, gil yerine paris sokaklarında dolaşıyorum. işte böyle birşey!
mükemmel bir film. henüz gösterimdeyken mutlaka izlenmeli.
en yalın haliyle insanları izlerken mutlu eden film. tuhaf ve engellenemeyen bir gülümse, bir sırıtış eşliğinde izliyorsunuz bu harika filmi. net bir şekilde woody allen'in dehasının harika bir yansıması. zaten paris'te çekilen bir filmin kötü olma olasılığı yokken bir de woody allen'ın işin içine kattıklarıyla paha biçilemez bir eser çıkmış ortaya. ne kadar methiye dizilse azdır. insan hiç bitmesin istiyor. diğer yandan ufak bir de üzüntüyü barındırıyor benim için. (burada belki spoiler olabilir.) filmde hikayenin içine giren sanatçıların hepsini tanıyamamak üzüyor belki. üzmüyor da hayıflandırıyor, hemingway'ı, fitzgerald'ı kıyısından köşesinden okumanın verdiği keyif ayrı bir tarafta ama, neden daha çok okumadım, neden daha çok bilemiyorum diye üzüldüm. şu açıdan, hikayeye dahil olan herkesin hayat hikayesini, eserlerini bilmenin insana inanılmaz bir haz ve mutluluk vereceğini düşünüyorum, aynı gil'in yaşadığı gibi, o tanıştıkça siz de onunla beraber şaşırabilir ve hayran kalabilirsiniz yaşananlara. diğer türlü içi daha boş oluyor. sadece gil'in bize verdikleriyle yetinmek zorunda kalıyoruz. bu yüzden daha çok okumalı, daha çok gezmeli, daha çok dinlemeliyiz. yaşasın sanat! özellikle nostaljiye düşkün olanların çok zevk alacağını düşünüyorum. sevdiceğinizle keyifli bir gün geçirmek için güne bu filmi izleyerek başlamaktan daha iyi bir şey gelmiyor aklıma. tüketmeden, kıymetini bilerek izleyin bu filmi. söyleyebileceğim tek şey, filme hayran kalacağınızdır.
açılıştaki bıyık buran tipi az önce yanımdan geçen agaya, gertrude stein'ı ise serra yılmaz'a benzettim; ama gabrielle'in yerine kimseyi koyamadım.
bu filmi ikinci defa izledim ve tekrar büyülendim. aklımdan hemingway, dali, picasso, fitzgerald, eliot... geçiyor, ha bir de aylak adam ve yusuf atılgan. çünkü şu anda tam da onun anlattığı gibiyim. "çağımızda geçmiş yüzyılların bilmediği, kısa ömürlü bir yaratık yaşıyor. sinemadan çıkmış insan. gördüğü film ona bir şeyler yapmış. salt çıkarını düşünen kişi değil. insanlarla barışık. onun büyük işler yapacağı umuluyor. ama beş-on dakikada ölüyor. sokak sinemadan çıkmayanlarla dolu; asık yüzleri, kayıtsızlıkları, sinsi yürüyüşleriyle onu aralarına alıyorlar, eritiyorlar. saatine baktı: dört buçuğa beş vardı. "eve gidip okusam." durağa yürüdü. "bunları kurtarmanın yolunu biliyorum. kocaman sinemalar yapmalı. bir gün dünyada yaşayanların tümünü sokmalı bunlara. iyi bir film görsünler. sokağa hep birden çıksınlar..." kafasından geçene güldü. duraktakiler dönüp baktılar. kadının biri kaşlarını çattı. sokakta kendi kendine sesli gülünemeyeceğini bilmeyen yoktu. "ne adamlar be. güldüysem güldüm size ne?" duramadı orada yürüdü. eve gitmeyecek. içindeki "sinemadan çıkmış kişi"yi öldürdüler."
sinemanın büyüsünü bana hissettirmiş film. filmi bir alışveriş merkezi sinemasında izledim, doğal olarak filmin bitişinde döndüğüm yer alışveriş merkezi oldu. paris'in güzelliğini, gil'in yalnızlığını ve arayışını gördükten, duyumsadıktan hemen sonra alışveriş merkezinin mimarisini, birbiriyle alakası olmayan kalabalığını görünce kendimi biraz gil gibi hissettim. onun 1920'lerin paris'ine yaptığı yolculuk gibi ben de onun dünyasına gerçeküstü bir yolculuk yapmıştım. --- spoiler --- tabi ben sinema salonundan çıktıktan sonra (gil'in 1920'lerin paris'inden çıkması gibi), nerede kalmak istediğime dair bir karar verme hakkına sahip olamadım. --- spoiler ---
keyifli bir günü, daha da keyifli hale getirme garantili film.
çoğunluğun geçmişe özlemine tatlı tatlı dokunduran bir film. osmanlı zamanlarında, 20'ler paris'inde ve belki teksas gerçekten teksas'ken yaşamayı hayal edenlerdense insan; ve bir de üstüne bulunduğu yerden, andan mutsuzluk duyduğu bir dönemse, daha da hayranı olacaktır bu filmin. masalsılığı 10 numara olan film. bir de en aklımda kalan sahnelerden biri için dali ve (bkz: rhinoceros)
eğer bir mesajı varsa sevmediğim , yoksa sevdiğim film . ortalama belki de ortalamanın altında bir woody allen filmi . bu filmle ilgili en büyük hayal kırıklığım ise şudur . pariste geçmişe döndüğün bir film yapıyorsun ve gidip de hemingway ve fitzgerald gibi iki amerikan yazarını konuya dahil ediyorsun . ah be vudi keşke fransız yazınına yönelseydin hugo , balzac , baudelaire , verlaine , rimbaud bu efsanelerle bir konu oluştursaydın . tarihte geriye gidiyorsun ve yaklaşık 1,5 saatlik bir film çıkartıyorsun ikinci eleştirim de budur, döndüğün zamanlara bir anlam kazandıramamışsın çok yüzeysel kalmış , filmi uzatmaktan çekinmemeliydin .
istanbul'a kışın resmi olarak geldiği yağmurlu bir gecede izleyip de sinemadan çıktıktan sonra, "woody allen, bayramlarda evlerine yemeğe gittiğimiz uzak bir akrabamız olsun. yemek boyunca o çok sevdiği sanatçıları anlatsın; çektiği paris fotoğraflarını göstersin; güzel müzikler çalsın. biz de konuşmadan onu dinleyip, hayal kuralım." dedirtmiş filmdir. ve yağmurlu bir günde izlemek ayrıca güzel oluyor...
tam bir woody allen filmi. şaşırtmayan ve sıkmayan bir film olmuş. 10 dakika içinde içine alıyor sizi. tabiiki daha kafadan size bir ayna tutmayıda başarıyor. ortalama allen kitlesini can damarından yakalıyor. harika resimler var filmin içinde ama nuri bilge ceylan filmi gibi değil bu resimler, akıyor ve sinematik dili sonuna kadar kullanıyor. diyaloglar klasik woody allen filmleri gibi ama bir tekrar hissi yaratmıyor. doku çok gerçekçi, dil çok yalın. müzik * * *kesinlikle woody allen müziği daha iyi olamaz. geçmişin şimdiden iyi olamayacağını söyleyen köfte entele hafif bir kıl kapmadım değil. lakin allen bunu filmde çok iyi işliyor. ilk açılışında bulunan paris görüntüleri ile bir buçuk saatlik bir jazz dinletisi yapsaydı allen o da çok rahat izlenebilirdi. lakin buraya bir hikaye oturtunca tadından yenmez olmuş. ayrıca şu soğuk kışımsı günlerde sevgiliyle izlenecek en güzel filmdir.
bir woody allen klasiği olarak, protoganist tabi ki büyük ölçüde allen'ın kendisinden esinlerenek yaratılmış bi karakter. esprileri gerçek anlamda kavrayabilmek için, iyi kötü bi bilgi birikim gerekiyor. filmin muhteşem yönlerini sayıyorum: - "tea party republican" tabirini hayatıma soktu - çok eğlenceli, akıcı, kolay izleniyo - boş kafa filmi, hiçbi mesajı yok (yani biraz var da, basit ama farketmesi zor bi self-discovery, içgörüsü olan birisi için çok sıradan bişi, mesaj denemez onun için bence) - yine muhteşem bi tespiti diyaloglara yedirmiş sayın allen. bu sefer, "anlaşamayan insanlar", biri bişi diyo, öbürü ondan bambaşka bişi anlıyo, anladığı şeye göre bi cevap veriyo ama o biri de bunu yanlış anlıyo, saçççma sapan diyaloglar gelişiyo beele. filmin daha muhteşem yönünü sayıyorum: - adrien brody muhteşem bi dali karikatürü olmuş. filmin en muhteşem yönleri: - sayın allen, dali ile biraz dalga geçmiş. - bunuel'le de biraz dalga geçmiş. - hemingway'le büyük dalga geçmiş! çok ama. o kadar çok ki bi ara "yau, tamam, biraz 'değişik' bi adamdı ama, ölmüş gitmiş adamın arkasından bu kadar dalga geçilmez ki." dediğimi hatırlıyorum. sonra ciddi olmadığımı farkedip gülmeye başladım tabi. filmin kötü yönü: - sayın allen, nafakalarını ödemek ve gündelik ihtiyaçlarını karşılamak için makinize film yapmaya başladığından beri görülen düşüş bu filmde de hissediliyor. kötü demiyorum. ama sayın allen'en nelere kadir olduğunu biliyoruz, ve bu o değil.
insanı bambaşka bir dünyaya götüren film. çıktıktan sonra bir süre daha 1920'lerde kaldım, paris sokaklarında gezdim. gözlerim hemingway'i, dali'yi aradı, kulağımda uzun bir süre let's do it çınladı. ve şunu söyleyebilirim, bir şarkı bir filme ancak bu kadar yakışabilir. demem o ki, gidiniz görünüz. ben bayıldım.
--- spoiler --- gil romandan bahsederken hemingway'in sorduğu soru bayağı iyiydi : "what is the nostalgia shop?" --- spoiler ---
mesajı ve işlenişi güzel olan fakat başroldeki elemanın oyunculuğunun çok kötü olduğu film. bir de sonu olmamış yarım kalmıış gibi.
uzun zamandır hissetmediğim, derinlere gömülmüş paris tutkumu yeniden su yüzüne çıkarmış harika film. le fabuleux destin d'amelie poulain'dan beri böyle güzel bir paris görmemiş, orada olmayı bu kadar istememiştim. filmden çıkınca istanbul sokaklarında olmak iç burkuyor, yağmurlu bir paris'e çıkmak istiyorsunuz salondan. hemingway'le, fitzgerald'la, dali'yle kankaymışsınız gibi hissettirmeyi de başarıyor woody allen. günümüzde olup bu muhteşem insanların hepsini tanımış olmak mı güzel olan, yoksa onların döneminde, onların arasında yaşamak ve ne işler başaracaklarını henüz bilmemek mi... biraz da bunu sorgulatıyor insana film. bence kesinlikle onların zamanında, onların arasında yaşamak güzel olan. ben de gil pender gibi geç doğmuş olanlardanım. siz de öyleyseniz bu filmi daha da çok seveceksiniz.
çok eğlenceli espirlere ve detaylara sahip film. --- spoiler --- 20. yüzyıl ilk çeğreğinin avrupa sanatının önce giden akımları, kişileri hakkında bilginiz fikriniz yoksa izlerken mal gibi kalabilirsiniz. woody alen hollywood'a çok enfes taşlar atmıştır. özellikle baş karaktere söylettiği " hollywood beni seviyor ama ben onu sevmiyorum" vs derken. sürrelistlerin sahnesi enfesti. her kim salvodar dali'yi çekmek isterse yakın zamanda oyuncusu da belli olmuştur: adrien brody --- spoiler ---
başroldaki lavuğun ses tonununu ve mıymıylığını saymazsak, tam bir başyapıt. ah bir de banliyoleri ve cezayirlileri görseydik tam olacaktı.
paris sokaklarına, müziklerine ve marion cotillard'a hayran oldum... bir kez daha..
--- spoiler --- "herkes golden age'ini kendi bilinçaltına göre şekillendirir" temalı bir film. bir ara insanların neden "eski"yi özlediğini, eskiyi hep pür-ü hak, hatasız, mükemmel görüp şimdiki zamandan kaçtığını da sorgulatmaya çalıştı. fakat ısrar işlenen bu yapısökümcülük iddiası, eski devirleri hayal etmeyi şimdiki zamanları yaşamaya tercihe den bizleri pek o kadar sarsmadı. gene de teşekkürlerimi sunar, "herkesin altın çağ simulakr'ı kendine" der, selam ederim. (bkz: #8547539) --- spoiler ---
woody allen filmlerinde top 10' e rahat girecek bir film. woody allen' ı bilen, izleyen birisi için gayet güzel, akıcı ve komik bir film olmuş. izlerken geçirdiğiniz zamanın farkında olmuyorsunuz. --- spoiler --- adrien brody salvador dali rolüne cuk oturmuş bu kadar mı olur, görsel benzerlik de söz konusu. http://tr.wikipedia.org/…letimestamp=20110318223836 dali' nin kafayı rhinoceros ile bozması ve her rhinoceros dedikçe gözlerinin fal taşı gibi açılıp gil' e bakması efsane olmuş, filmde en çok güldüğüm sahnedir. ernest hemingway başka yerlerden okuduğum gibi anlatılmış, alkolü seven, çabucak parlayıp sağa sola çatan, ava olan merakı. pablo picasso konusunda biraz hayal kırıklığı yaşadığım, adriana ile olan olayı bitince filmden birden kayboluverdi gibi oldu. belki de kadınlara olan düşkünlüğüne bir gönderme olabilir ama daha çok gözükmesini isterdim. özellikle dali ile bir araya gelip muhabbet etmeleri süpersonik olabilirdi. --- spoiler --- tarihi kişilikleri; yazarıydı, ressamıydı, yönetmeniydi, düşünürüydü derken hepsini 90 dakika içine sığdırmış iyi bir woody allen filmi. izleyin, izlettirin efenim.
hani bazen filmi izlerken hiç bitmesin istersiniz ya... işte bu o film...
yağmur yağarken ıslanmak için dışarı çıkmak olgusunu güzel bir yere bağlamış woody allen filmi.
sonbahara çok yakışan film. pazar gününü şenlendirdi. gil'in yerinde olmayı diletti. bohem hayaller kurdurttu. hangi kültürden olursa olsun insanların hep benzer şeyler yaşayıp, benzer hayaller kurduğunu düşündürdü. herkesin yaşamak istediği bir geçmiş olduğunu hatırlattı. ilişkilerle ilgili belki bilmediğimiz bir şey söylemedi ama paris'in güzel sokaklarında tekrar sorgulamayı sağladı. hastayım sana woody. --- spoiler --- izlerken öyle çok istedim ki gece yarısı eski bir arabaya binip geçmişe gitmeyi, dayanamadım dillendirdim. arkadaş rüyadan uyandırdı sonra; `burası paris değil güzelim, gelmişini geçmişini sikerler` --- spoiler ---
izlemeden geçilmemesi gereken bir woody allen filmi. müthiş bir senaryoya ve oyuncu kadrosuna sahip olduğunu söylemeye gerek var mı?
sanat eserlerini yorumlarken ne kadar sıkıyor olabileceğimizi de düşündürtmüş filmdir. özellikle bu detayı beni oldukça eğlendirdi. adrien brody dali'ye çok yakışmış, ilk göründüğü sahne ve o yorumları beni benden aldı. woody allen ilişkiyi en güzel anlatan adamlardan biri. daha nice filmler çeksin.
izlerken dan franck in bohemler kitabını birebir yaşatmış woody allen'ın komik, romantizm dolu paris filmi. --- spoiler --- dedektifin kaybolma sahnesinde de iyiden iyiye kendimi kanepeden bıraktım artık* --- spoiler ---
olmuş bir filmdir. ama bir de delorean olsaymış o yolculuk arabası tadından yenmez 100 yılın filmi olurdu açık ve net. dizisi bile olur bu filmin aslında. --- spoiler --- carla bruni hala taş gibi. seviyoruz merkez. --- spoiler ---
hemingway'in kelimelerini woody allen'ca dinlediğimiz film. erkekler için söylenmiş olsa da bence her iki cins için de geçerli. zira tutkuyla ve törensel nitelikte gerçekleşen sevişme, içinde hem ölümü hem doğumu barındırır korku olmadan. yani naçizane fikrimce. --- spoiler --- her erkek ölümden korkar. bu hepimizi tüketen doğal bir korkudur. ölümden korkarız, çünkü ya yeterince ya da hiç sevmediğimizi hissederiz ki sonuçta bu ikisi kesinlikle aynı şeylerdir. fakat dünyadaki bütün saygıyı hak eden, kendini gerçekten güçlü hissetmeni sağlayan harika bir kadınla seviştiğinde, ölüm korkusu tamamen kaybolur. çünkü bedenini ve kalbini harika bir kadınla paylaştığında dünya eriyip gider. o an evrende sadece ikiniz varsınızdır. senden daha yetersiz olan birçok erkeğin fethedemediğini fethetmişsindir, harika bir kadının bir başkasına sunabileceği en kırılgan varlığını, kalbini... ölüm aklının içinde dolaşmaz artık. korku artık kalbini gölgelemez. tek gerçekliğin yaşamaya ve sevmeye duyduğun tutkudur. bu kolay bir iş değildir, yenilmez bir cesaret ister. ama şunu aklından çıkarma, hakiki anlamda harika bir kadınla seviştiğin anda kendini ölümsüz hissedersin. --- spoiler ---
sözlükte zevklerine güvediğim o kadar yazarın aksine sıkıcı gelen bir filmdir. filmi ne afişi ne de içeriği için; sadece badilerimin entrylerini referans alarak izledim ve oeeeh diyorum. herkese hitap etmek zorunda degilmiş.
adrien brody'ye hayran olma sebeplerinden biri olan tipik woody allen filmi. gorsel olarak doyurucu, diyaloglari da eglendirirken dusunduren cinsten. bu bakimdan nasreddin hoca'ya selam cakmistir yine.
castinginde gergedanlar yarışmış diye duydum. --- spoiler --- "bir miro değil." --- spoiler ---
çok tatlı bir woody allen filmi. mutsuz mutsuz istiklalde yürürken filme girenlerin gülümseyerek ve son derece mutlu bir şekilde salondan ayrıldıkları gözlenmiştir.
woody allen'ın bugüne kadar en çok hasılat getiren filmi. hala daha da getirmeye devam ediyor. dünya çapında 116 milyon dolar hasılat yapmış şuana kadar. http://boxofficemojo.com/…director&id=woodallen.htm http://boxofficemojo.com/…s/?id=midnightinparis.htm
gösterime girmesini sabırsızlıkla bekledikten sonra görmek için 3 hafta beklemenin benim için iklimsel olarak hayırlı olduğu film. evet, bir purple rose of cairo değil, ve bol bol paris görmek için gidilince senaryo kısıtlaması yüzünden heves kursakta kalabiliyor. fakat yağmurlu paris ve rolüne cuk oturan bir adrien brody görmek bile kışayazan sonbahar akşamında en klişesinden içinizi ısıtıyor.
"woody allen new york’un entelektüel dünyasını anlatmaya son yıllarda ara vererek kamerasını avrupa’ya taşıdı. match point, scoop ve cassandra dream, you will meet a tall dark stranger gibi londra’yı mesken tuttuğu filmlerin yanı sıra vicky cristina barcelona filmiyle de barcelona’ya uğradı. ülkemizde vizyona giren son filmi midnight in paris ise bir paris güzellemesi olarak karşımıza çıkıyor. woody allen’ın avrupa’nın entelektüel birikimine özellikle ingmar bergman sinemasına duyduğu hayranlığı göz önünde bulundurduğumuzda bu yolculuğu bir saygı duruşu olarak yorumlamamız mümkün. bu yolculuğun kanımca en olgun filmi midnight in paris..." kaynak: http://www.biletsiz.com/gecmis-zaman-olur-ki/
gil ne ictiyse aynisindan ben de istiyorum filmi.
hala izleyemediğim, sol frame görüp görüp kendime dert ettiğim film.
en keyifli sahnesinin adrien brody'nin bulunduğu sahne olduğunu düşündüğüm keşke daha fazla kültürel birikimim olsaydı diye hayıflandığım keyifli bir film.gerçekten ciddi birikim sahibi insanlar bu filmden delicesine keyif almışlardır diye düşünüyorum.
sevgilisinden, ta paris'e kadar gidip de orada ayrılma becerisini göstermiş şahsıma nostaljiyi farklı şekilde yaşatan film. diğer amerikalı yönetmenlerden farklı olarak woody allen amerikalı yönetmen gözüyle avrupa'ya bakmıyor. avrupalı bir yönetmenmiş gibi amerikalı turistlere bakıyor ve onların yüzeysellikleriyle dalgasını geçiyor. oryantalizmden midesi kalkan bir izleyici olarak ben bu duruma bayılıyorum. filmin başındaki 'paris kartpostalları'nı ise bizim gibi parisien olmayan izleyici için yapılmış atmosfere giriş teması olarak yorumluyorum. ayrıca komik bir film. dali ve gergedan esprisi en çok güldüğüm oldu.
aslında çok güzel bir film olabilirmiş ama sadece fitzgerald, picasso, hemingway, dali ve diğer tiplemeler ne kadar güzeldi diyebiliyorum. not 1: sinema bilgim senede 6 film izlemekten ibaret. not 2: o değil de marion cotillard ne kadar güzel bir kadın.
--- spoiler --- "bazen düşünüyorum da iyi bir kitap, bir resim, bir heykel, bir senfoni yaratan bir sanatçı nasıl olur da harika bir şehirle rekabet edebilir? edemez. etrafına bir bak! her sokak, her cadde, hepsinin özel bir sanatsal biçimi var. ve bu soğuk, vahşi ve anlamsız evrende paris diye bir yer var. şu ışıklara bak. jüpiter ve neptün'de bir halt olduğu yok. ama uzaydan bile buradaki ışıkları, kafeleri, insanların içki içip şarkı söylediklerini görebilirsin. hepimiz biliyoruz ki paris evrenin en sıcak noktası." --- spoiler ---
paris'i keyifle yasayanlarin, daha dogrusu paris'in keyfini cikaran cogu yabanci sanatcilarin, aski, iliskileri, gecmise ozlemi ve paris'i anlattigi, masalsi bir woody allen filmi. paris, yeri gelmis anlatilan temalardan biri olmus, yeri gelmis askin, iliskilerin ve gecmise ozlemin anlatimini saglamlastiran bir arac olmus. film guzel ve yagmurlu paris ise her zamankinden daha da guzel...
siz de "o amerikalılar ne arıyo la pariste?" diyenlerdenseniz: (bkz: lost generation) amerikan edebiyatıyla az çok ilgileniyorsanız, filmin dehası ve "müsademe gücü" daha bir dikkat çekiyor.
"hayata aynı pencereden bakabildiğin, aynı şeylerden zevk alabildiğin insan ile hayatını paylaşmalısın" mottosunu bir kere daha düşündürtmüştür. zıt kutuplar birbirini bir yere kadar çekebilir. gün gelir, zıtlık ta tükenir..
bir şekilde sığ sulara çekilmiş bir yazarın gerçeküstü hikayesini anlatan woody allen filmi. --- spoiler --- owen wilson kardeşimiz kendi deyimiyle kendisini hollywood'a pazarlamış bir paralı kalemdir. aslında kendi içindeki gerçek tutkunun da farkında olmasına rağmen bir şekilde konformizme yenik düşmüştür. yaptığı işler onu tatmin etmiyor, kendi edebi hayatını şekillendiren sanatçıların yaşadığı dönemin olağanüstülüğü karşısında bundan sonra böyle bir dönem daha gelmeyeceğinden biraz da bu imkansız duruma yenik düşmüş gibi bir kabullenmişlikle karşı karşıyadır. zira kurduğu, hayatının odağına oturttuğu kadınla çok fazla benzerlik sahibi değildir. film boyunca nişanlısının sadece seksi olduğunu söylemesi ve banyodan çıktığı zaman ona hallenmesi dışında bir profil çizememiştir gözünde. kadının aile profili ise bu yapıyı destekler biçimdedir babası muhafazakar bir cumhuriyetçidir ve o kadar yüzeysel bir adamdır ki komünist olmamasına rağmen (ki sosyal demokratlar bile bu çevreler tarafından eskinin sosyalistlerinin yerine konmuştur.) filmin sonlarına doğru troçki' ye selam söyle diyerek kendince laf sokmaya bile çalışmıştır. owen wilson' ın nişanlısı ise çizdiği karakterle aslında ait olduğu kimliği sürekli dışlamaya çalışan ve büyük ihtimalle bu yüzden bir yazarla beraber olan yüzeysel bir bayandır. hatta bu kimliği eski arkadaşları ile karşılaşıp müzeyi gezmeye gittiklerinde adamın yalan yanlış verdiği ansiklopedik bilgilerden etkilenmesiyle beraber iyice ayyuka çıkmaktadır. zira bu adam çakma entellektüel olup orada burada okuduğu malumatfuruşla beraber kendini pazarlamaktadır. işte bu hapsolmuşluk içerisinde owen wilson' ın kendini bulması ise en başta bahsettiğimiz sanatın kendine göre altın dönemi sayılan 1920' lere bir yolculuk yapması ile sonuçlanır. işin ilginç yanı ise owen wilson'ın nişanlısını terkedip paris' e yerleşmesi ile kendisinin de bir anda avrupa' da yaşamaya başlaması arasında bir paralellik kurulabilir mi acaba? woody allen burada kendi aydınlanmasını mı anlatmaktadır yoksa yoksa yoksa? --- spoiler ---
son donemde izledigim en sig/vasat woody allen filmi, askin denklemini bu kadar sacma bir mantik ustunden oturtmaya calismasi cok ucuz olmus... ne gerek var ki hemingwaylere, picassolara...owen wilsonin bu durumu hic sorgulamamasina ne demeli, kitabin icine giren bir adamin hikayesi olsa yine anlarim, anlasilan woody allen sirf parisi sehri anlatan bir film yapayim en az su kadar seyircisi olur mantiginda yaptigi kotu film... kendinden sogutmayi basarmistir.
woody allen'ın vicky christina barcelona ve maç sayısından sonra aklımda kalabilecek üçüncü filmi. diğerlerinde ne anlattığını gerçekten hiç hatırlamıyorum. you will meet a tall dark stranger ı izleyeli birkaç ay ancak olmuştur, ama hiç hatırlamıyorum. ama bunu hatırlarım. çünkü owen wilson ve marion cotillard gibi tatlı insanlar var. üstelik fragmanında kendini belli etmeyen şaşırtıcı bir konusu da var. bir de paris var.. --- spoiler --- filmde anlatılan luis bunuel'in ünlü filmi için (bkz: el angel exterminador) en cok daliyle onu beraber görünce heyecanlandım. --- spoiler ---
o kadar mutlu bir filmdir ki owen wilson'i bile sevmeye baslatmistir. owen wilson artık gözüme sevimli, yakışıklı, yetenekli, romantik gorunmeye basladi. ayrıca ben de soyle zamanda geriye gitsem de orhan veli ile bir raki balik yapsam.
filmi biraz geç de olsa izledim, beğendim... sonra neden facebook'ta da beğenmeyeyim? diyerek filmin facebook sayfasını da beğendim, akabinde sözlük'te ne yazsam derken... facebook'tan bir mesaj geldi; - midnight in paris güzel mi + güzel evet. - gidicektim de bana paspal geldi. (bkz: i don't want to live on this planet anymore)
zaman içinde zamanlar... keşke böyle şeyler bana da olsa dediğim, paris'i daha da sevdiren filmlerden. bence de paris yağmur altında daha güzel (dir) çok sevimli çok çok.
ilk andan itibaren, henüz sahne bile başlamadan duyacağınız ilk cümlelerden woody allen'ın işi olduğunu hissedebileceğiniz film. owen wilson'ın karakteri de annie hall'da woody allen'ın bizzat canlandırdığı efsane karakter alvy singer'ın az biraz salağı gibi.* çekimler, müzikler, oyunculuk, senaryo vs. gayet hoş zaten. bilhassa edebiyat ve resimden hoşlananların keyif alacağı bir film.
giris kismi manhattan filmine benzeyen, uzaktan woody allen filmiyim diye bagiran bir film. kesinlikle bir whatever works, annie hall, manhattan degil. filmlerde surrealist ogelerin yer almasindan pek hoslanmadigim icin sevemedim ben bu filmi.
--- spoiler --- filmde en çok güldüğümüz yeri hatırladığım kadarıyla yazıp gideceğim. zaten ben unuttuğum şeyleri yazamıyorum. kahramanımız gil, luis bunuel, man ray ve salvador dali ile oturmuş dertleşirken (abilerin hepsi gerçeküstücü aşmış tipler) 2010'dan geldiğini, orada evlenmek üzere olduğunu, nişanlısını sevdiğini ama 1920'lerde burada da birine âşık olduğunu, kafasının karıştığını filan anlatıyor. elemanlar sakince dinliyor. yani diyor gil istediği tepkiyi alamayınca, mümkün mü böyle bi şey, insan ait olmadığı çağdan birine gerçekten âşık olabilir mi? adamlar, ortada herhangi bir tuhaflık göremeyen bakışlarla e ne var ki bunda, n'olmuş yani, tabii ki mümkündür, her şey mümkündür diyorlar. gil de, abi tabii siz sürrealist olduğunuz için sorun yok tabii... diyor. ama ben normal bi insanım ve bu nasıl olur ki, diyor. ve ben o an resmen dali'yle dertleşmek istedim abi. kim bilir ne komik görünüyoruzdur lan günlük dertlerimizle. --- spoiler --- filmi de sevdim gibi, izlenebilir.
ıslak paris sokaklarında gezintiye çıkmaktan mı yoksa dali'yi tanımış olmaktan mı bilmiyorum, ben bu filmi çok sevdim. hani karakterlerin ve filmin alışıldık bir woody allen filmi olmasından değil yalnızca. bu film yalnızca sinemada izlenir, filmi evde izlemeyi planlayanlara selam olsun.
woody allen'ın yine şehir dokusunu müthiş kullanıp mest ettiği son filmi. olay örgüsü biraz güdük kalsa da izlenmeye değer. özellikle shakespeare and company'i görmek çok hoştu.
aralarında hiç bir bağ olmamasına rağmen bana in bruges'ü hatırlatan film. in bruges'ü izlerken brugge şehrine hayran olduğunuz gibi, bu filmde de paris'e hayran oluyorsunuz. --- spoiler --- bana göre filmdeki en iyi sahnelerden biri gil'in, luis bunuel, man ray ve salvador dali'ye gelecekten geldiğini anlatmaya çalıştığı sahneydi. gil: kulağa çok delice gelecek. benim sarhoş olduğumu düşüneceksiniz. yine de birine anlatmak zorundayım. ben başka bir zamandan, başka bir dönemden geliyorum. ben bu zamana gelecekten, 2000'lerden geliyorum. bir arabaya biniyorum ve zamanda yolculuk yapıyorum. luis bunuel: kesinlikle doğru. iki dünya buldun. bunda garip bir şey yok. gil: tamam ama sen gerçeküstücüsün. bense normal bir adamım. --- spoiler ---
woody allen bu sanattan anlamayan çok güzel çok şaane çok muhteşem ukalaları tipinden ne zaman bıkacak merak ediyorum bir de adriana gil'le 1920'lerden 1800'lere zamanda yolculuk yaptı. sonra gilin 2011 yılından geldiğini öğrendi. ve 2011'de dünya nasıl olacak bilmek istemedi. kadın resmen merak etmedi geleceği.ben bu kadar meraksız bir insan olabileceğine inanmak istemiyorum. yani ne bileyim madem zamanda yolculuk gerçekten de varmış ordan oraya akarsın taş devrine gidersin dinozorları görürsün cilalı taş devrine gidersin romalılarla tanışırsın. 2100'e gidersin. birsürü şey var. gidip de tek bir yıla saplanmazsın değil mi ama e tabi gene de woody allen yapmış gene biz ne kadar dırdır yapsak da.
(bkz: a moveable feast)
hayal içinde yaşayan bir adam hakkında değil, içinde yaşayabileceği bir hayal kuran bir adamla ilgili 'film'. tırnak içine aldım çünkü film adı altında üretilen bi dolu saçma şeyin yok özel ödül yok palmiye yok bilmemne ile ödüllendirildiği bir dönemde sinemaya olan aşkımızı depreştirmiştir. woody allen geçenlerde bir röportajında hayıflanıyordu, hiç bir zaman bir başyapıt yapamadım, yapamayacağım diye. mütevazılığı bıraksın ve hayıflanmasın artık. çünkü bu film, başyapıt!
tipik bir woody allen filmi; sade, ilginç ve şirin. bir zamanlar anadoluda'nın kasvetinden sonra öyle iyi geldi ki.. --- spoiler --- adrien brody'den kesinlikle bir dali filmi bekliyorum. acilen. --- spoiler ---
uzun zamandır bir film seyrederken bu kadar eğlendiğimi hatırlamıyorum. ama bi taraftanda ülkede yeterli gertrude stein çevirisi olmaması hadisesini akla getirerek sinirlendirdiği de oldu. çok güzel film efenim tavsiye edilir.
ince noktalara sıkıştırılan harika monologlara ve basit ama gerçekten komik esprilere sahip film. büyük kısmı gece geçmesine rağmen hayli renkli ve işte bu yüzden de güzel film. --- spoiler --- sürrealist diyalogları bir kenara, en çok hemingway'i sevdim sanırım. son 1 senede tesadüfen hep onun yaşadığı yerlerde (key west, havana, paris) bulunan biri olarak ister istemez hakkında bir-iki şey öğrendim. kadının erkeğe ölümü unutturması monoloğu mükemmeldi. öte yandan da adriana'ya yazarken sora sora "hiç aslan avladın mı?" diye sorması yardırdı. bir de film yardım kaldı diye düşünenlere not: gil'in film boyunca en çok istediği şey yağmurda paris'te yürümekti ve filmin sonunda amacına ulaştı. o yüzden filmin ucunun güzel kapatıldığını düşünüyorum. --- spoiler ---
genel itibari ile izlenebilir ve keyifli bir film, ancak bir woody allen standartı olan "tipik bir woody allen filmi" kuruna göre kötü bir filmdir. http://www.eksisozluk.com/…+in+paris&kw=tipik+woody iki tane entellektüel espri, renkli renkli kıyafetler, güzel tarihi mekanlar, akıcı diyaloglar ve "tasvir yapıp, kendisini süper ifade etmek adına tutuk tutuk konuşan başrol oyuncusu" olunca o film tipik bir woody allen filmi olmuyor. ne kadar eğlensem de benim için hayal kırıklığıdır.
bence insan ırkı olarak gelecekte bi şekilde amı götü toplarsak, o zamanki sosyolog ve tarihçilerin içinde bulunduğumuz dönemi incelediğinde hipster kavramının insanlığa olan olumlu etkilerinin tartışıldığı çok ama çok kısa bi sempozyumda gündeme gelecek olan filmdir. çocuklar lütfen bana neden veya nasıl gibi sorularla gelmeyin. gözlerinizi kapayın, bi düşünün woody allen olmuşunuz, gözlerinizi açın; sevdiğiniz şehrin yani paris'in her yerine; kafalarında fötr sapkaları, boyunlarında asılı slr makineleri ile wayfarer'larının onlara kattığı cool melteme aldırmadan, " hmmpfs bari şu kaldırımdaki sikini emen kediyi çekiveriyim " , " oouw vespa mı o" benzeri fraksiyonlarda düşünce bulutlarında seyahat eden grotesk götünü siktimin evlatları doluşmuş. yani uzak doğuluların kimseye zararı yoktu zaten, adamlar turist olduklarının farkında.. facebook çıktı çıkalı da eyfel'in yakınından geçmiyosunuz, o kadarlık fedakarlık da olacak... e uzun bi süredir de trend bi lokasyon olduğundan modanın bi sürü zengin dallama, şehre doluştu, onlardan da pek bilinmeyen size özel yerlerin sayesinde kurtuluyosunuz.. işte tam da böyle bi düzen kurmuşken son 3-4 yılda bi anda bu sikik tipler son kalenizin burçlarına geliyo bayrağını dikiyo. (sonra bayrağın fotografını çekip, instagramla... neyse ) yönetmensiniz, biraz empati amına koyim, siz olsanız neyi düşlerdiniz.
on numara bir haftasonu gecesi filmi. cikarken yagmur da yagiyorsa tek eksiginiz az biraz surrealizm. --- spoiler --- brody reyiz dali'nin kayip ikizi galiba beyler. --- spoiler ---
toz pembe bir film. --- spoiler --- zaman değişimleri o kadar iyi yansıtılmış ki filmin 2000'li yıllara ait sahnelerinde yaşadığım alışmışlık ve sıradanlık geçmişe dönüşlerle birlikte yerini merak ve hayranlığa bıraktı. bu yüzden ben de tarihler arasındaki o derin farkı bizzat tatmak, gil pender'ın yerinde olmak istedim. belki de filmin en önemli detayı insana bu arzuyu aşılayabilecek güzel mekanlar, etkileyici diyaloglar sunmasından kaynaklanıyor. bir de film başlarken oyuncu kadrosunda marion cotillard'ı görmem ve filmin 1920'lerde paris'te geçiyor olması edith piaf'ı hatırlattı direk bana. keşke onun da olgunluk dönemine denk geliyor olsaydı bu dönem, sanıyorum o zaman marion cotillard kesinlike edith piaf'a can verirdi. onun o şahane sesi filme çok hoş bir hava katardı. --- spoiler ---
vicky cristina barcelona`dan sonra woody allen bu filmle başka bir şehre daha aşık olmamızı sağladı. bildiğimiz ve anlatılanlardan çok daha fazlasını gösteriyor filmlerinde. filmin konusu ne olursa olsun ki ilişki temalı olsa da şehir ayrı bir konu oluyor. ve konu da o şehre ait oluyor.
çok isteyip izlemek için geç kaldığım bi film. geç derkende on gün falan. on gün önce izleseydim üc defa daha izleme şansı yaratırdım heralde. bi de ,eğer rüyaları seçebilme şansımız olsaydı bu filmi seçerdim gil in yerine de kendimi koyup hiç uyanmak istemezdim,o kadar yani.
tam gününde izlemişim bu filmi. günlerdir woodstock'a gidebilsem ah bir dönem değiştirebilsem. elizabeth bennet de olabilirdim aslında. elisabeth sisi'nin dramına bile razıyım derken ağzımın payını çok güzel verdi bu film. tam dozundaydı. dönemimin insanı olmaya karar verdim sayesinde. teşekkür ediyorum. bu film için yapacağım tanımsa şudur;baloncuklu hayaller,çilekli pastalar gibiydi !
(bkz: ernest hemingway) (bkz: corey stoll)
woody'nin eğrisi doğrusu adıyla tr'de çıkmış kitabında (sanırım orjinal basım yılı 1971) yirmili yıllardan bir anı adlı öyküsü bu filmi de ortaya çıkaran yaratım sürecinin ilk kıvılcımıdır. muhtemelen kesinlikle. emin olamadım şüphesiz.
ilk bakışta ''ulan ben hala parise gitmedim ki'' dedirtiyor insana. filmin başındaki paris kareleri o kadar muhteşem ki, şehrin içinde adım adım dolaşıyormuşsunuz gibi bir his doğuruyor insanın içinde. --- spoiler --- her şey iyi güzel de. mesela aklıma bişey takıldı. bu gil arkadaşımız, hemingway'le fitzgerald'la falan tanışırken çok heyecanlandı da, dali, louis bunuel ve man ray'le aynı masada otururken cool'luğunu kaybetmedi ya. nasıl? bir kadın insanın aklını başka olağanüstü şeyler karşısında heyecanmayacak kadar alabilir mi? neyse. filmde ince espriler de vardı. yakalarsan seni alıp götüren böyle. mesela gil'e matisse'in tabloları (yanlış hatırlamıyorsam) için 500 frank makul bir rakam mı diye sorduklarında ''gayet makul. ben 6-7 tane alıyım'' dedi ya, işte orda koptum ben. --- spoiler --- sonra owen wilsonı hiç sevmem, film bittiğinde hala sevmiyordum. ama adam filmin tam ortasında olmasına rağmen, film sizi içine çekiyor işte. böyle aptal aptal sırıtırken buluyorsunuz kendinizi. woody allenın match pointten sonra en sevdiğim filmi oldu kendisi.
paris manzaralı, bilimkurgu- romantizm çakması sanırım woody allen ın en kötü filmi. manzara ve müzik seçimleri hatta oyuncular çok iyi. lakin bu konu bu kadar mı boş olur. bir filme iyi demem bana hisettirdiği duygulara bağlıdır. bakış açımı değiştiren düşüncelere bağlıdır. daliyi ,picasso yu,hemingway i,porter ve fitzgerald ı bilmeyen birileri için ilginç olabilir. lakin adam almış karikatürize etmiş her bir değeri. bir çok bilimkurgu filminde dizisinde işlenen bir konudur zamanda yolculuk ve bir çoğunda heyecanlanırız. woody ise bir klişeyi almış heyecanı yoketmiş. dali acayip karikatür bir tipe dönmüş. hemingway daha da budala. mesajı da klişe olmuş '' herkes kendi zamanından bıkar ve nostaljik şeylere değer verir''. hani nerede derseniz benzer konulu diziler; (bkz: quantum leap) (bkz: eureka) (bkz: lost) sanctuary de tesla ile karşılaşma bile çok daha heyecan verici idi. benzer konulu sinema filmleri ; back to the future zamanda yolcukluk kavramının en güzel işlendiği filmdir. (bkz: the time machine) (bkz: 12 monkeys) (bkz: peggy sue got married) (bkz: bill and ted's excellent adventure) bu bile daha iyi idi. görüntü yönetmeni ve müzikleri seçenler iyi iş çıkarmış ama woody her zamanki gibi entel saçmalayacam diye devamlı birilerini küçümsemiş durmuş. filmin en güzel yanı artık woody allen ın kendi filmlerinde başrolde oynamıyor oluşu idi. bu arada filmde bir kaç yerde çalan cole porter şarkısı let's do it i ilk duyduğum filmi anımsadım . (bkz: the marrying man) http://www.youtube.com/watch?v=07gneqsbk5o http://www.youtube.com/watch?v=t9vijs9zrrg
edebiyata doyuran film olmasının yanında 1920'lerin paris'inde yaşama hayalini usumuzda canlandırıp, izleyiciyi kıskandırıyor. woody allen'ın son yıllarda yaptığı en iyi iş olabilir, lakin roma'yı da görmek lazım bu karara varmadan. filmde gördüğümüz sanatçıların kısaca bir listesini üşenmedim çıkardım(pek çok yerde hazır çıkarılmışı vardı ama c/p e inanmıyorum) ne diyorduk, üşenmedim liste yaptım ufak tefek notlar aldım. gerisi biraz uzun olduğundan şuradan devam edilebilir.
1920'ler paris'inin elini sallasan sanatçıya çarpan ortamını salya sümük izlediğim film.. gil'in de dediği gibi.. geç doğmuşum sanırım!. ehm! sanata, sanatçıya dair onca diyalog.. zaman içinde zaman. içindeyim zamanın ama dışında.. döngüsel kurgusal iyiniyetli bir saçmalama.. tüm avant-garde'larınki gibi bir saçmalama hali. 1920'lerdeki biri için 1870'ler, 2010'dan biri için 1920'ler avant-gardı..
the expendables'ı çeken stallone'ye woody allen'ın cevabı.
şahsi fikrim en iyi woody allen filmlerinden birisi olmuş. üstad avrupada film işine el attığından beri çok fazla şey değiştirdi. bambaşka bir tarz yarattı. aslında değiştirdi değil damgasını vurdu desek yeridir. şehirler, kullanılan mekanlar, karakterler, olaylar, edebiyat ve sanat o kadar birbirini tamamlıyor ki ortaya bu kadar güzel işlerin çıkmasına şaşırmamalı. o ne güzel bir hikaye anlatma şeklidir öyle, masalsı diye ben buna derim işte! daha ilk sahnesinde film eşsiz paris manzaralarıyla karşılıyor bizleri. burda bi parantez açmak isterim avrupada gezdiğim onca ülke ve şehir içinde belki de en az etkilendiğim şehirlerden biri olan paris öyle bir yansıtılmış ki işte o da üstadın başarısı demek düşüyor bana. haa paris için ışıklar şehri denir ve gecesi ayrı güzeldir bu yargıya tamamen katılıyorum. neyse zaten kullanılan o sevimli ve sahnelerle bire bir uyan müziklerse olmazsa olmazlardan. edebiyat ve sanata doymaksa yanımıza kar kalıyor. film için karakter seçimlerini ben oldukça başarılı buldum. owen wilson ismi biraz ön yargılı yaklaşımlara yol açsa da karakterin hakkını sonuna kadar verdiğini düşünüyorum. hatta geçmişte yolculuk yapan ve asıl ait olduğu yeri arayan, biraz klasik ama rahat ve uysal bir karakteri yansıttığı için tam oturmuş bile diyebilirim. diğer tarihi tüm karakterler ernest hemingway olsun salvador dali olsun hepsi oldukça başarılıydı ki burda kısa bir sahnede gözüken adrian brody'e ise iki çift lafım var. guy ritchie ile falan bir araya gelip sıradışı bir dali biyografisi yaratıp bizlere izlettirin. ben bayıldım şahsen. karakterler dedik, mekanlar dedik, müzikler içinde şunu söylicem her woody allen filminde olduğu gibi soundtrack albümünü alıp bir köşeye koymalı. o dönemin ambiansını çok güzel yansıtmış. enfes olmuş tek kelimeyle.. işte böyle bir film midnight in paris. bir akşam seansında izlediğim için aldığım keyif iki katına çıktı. henüz izlememiş olanlara da tavsiyem o olacaktır. bir de istanbulda oldukça az salonda gösterimde olması beni şaşırttı. her neyse masal tadında bir film yaratmış woody allen ve bu masalı bizlerle paylaşmış. iyi ki de yapmış. edebiyatın, sanatın, geçmişin masalını izledik pariste.. sırada ise roma varmış.* bakalım üstad orda nasıl bir masal yaratıp bize sunacak. ama şu bir gerçek ki woody allen günümüz sinemasının dahilerinden bir tanesi. kıymetini bilmek gerekir..
(bkz: si tu vois ma mere) (bkz: bistro fada)
"keşke", hayatlarımızda önemli bir saptırıcı. hayal kurmak elbet kötü bir şey değildir. ancak rasyonellikten uzak, hayaller aleminde yaşayan, "bir gün" kurtulacağına, zengin olacağına, o kızı/erkeği elde edeceğine, o arabayı alacağına ve bunun gibilerine dair hayallere dalarak gerçeklikten kopan milyonlarca insana baktıkça, "keşke"nin zararlı bir hezeyan olduğuna kanaat getiriyorum. "keşke"lerimizden arındıkça insanlaşıyoruz. yıllardır çeşitli ortamlarda muhabbetini yaparım; "bende şans olsa 50'lerin başında ingiltere'de doğardım. düşünsene, ergenliğimde jimi hendrix, the doors, the beatles vb. gençliğimde pink floyd, deep purple, camel falan yeni çıkmış olurdu. arkadaşlarla konserden konsere koşar, yeni bir plak çıktığında dinleyip kendimizden geçerdik. 68 mayıs'ında kendimi paris'te bile bulabilirdim. ne zamanlarmış yahu..." herkesin kendi kendine düşlediği "altın çağ"lar var ve midnight in paris bu konuyu o kadar güzel işlemiş ki, film bittiğinde bu konu hakkındaki görüşlerim level atlamış gibi geldi. klasik woody allen imzalarından, aptal sarışın, paragöz kadın, muhafazakar adam, lümpen entel tiplemelerinin göstere göstere itin götüne sokulması, günlük hayattan gereksiz diyaloglar, alabildiğine kültür sanat sosu ve uzun şehir çekimleriyle film zaten woody allen tarzına alışkın izleyiciyi yormayan, hatta sürükleyici bir film. ancak bu "altın çağ" kurgusu ile allen şimdiye kadar yaptığı işlerden, çektiği birçok "nostaljik" filmden, nostalji eleştirisi yaparak sıyrılmış ve oldukça farklı bir işe imza atmış. sanat tarihine mal olmuş birçok ünlü simanın filmde resmi geçit yapmasına rağmen, bu ünlülerin karikatürize halde, yalnızca en çok bilinen özellikleri üzerine yazılmış basit diyalog ve olaylarla gösterilmesi de, filmin esas amacının ünlü göstermek olmadığını belli ediyor. bizleri yakın veya uzak tarihin belli dönemlerine hayran eden, o dönemlerden aktarılan tarihin, yalnızca sanatçılar, komutanlar, krallar vb. gibi önemli kişiliklerin başına gelmiş ilginç olaylardan ibaret olmasından kaynaklanıyor. aksi takdirde hayat binlerce yıldır alabildiğine rutin, yüzeysel ve sıkıcı. 2000 yıl öncenin kölesi, rönesans zamanının köylüsü, sanayi devriminin işçisi ya da bugünün şehirli insanı aynı boşluk ve anlamsızlıkla boğuşuyor. bugünün şehirli plaza insanı altın çağını düşlerken kendini o dönemdeki sıradan bir -diyelim- garson olarak değil, bunuel'lerle, hemingway'lerle takılan bir entelektüel olarak hayal eder. bu yüzden o dönemi altın çağ zanneder. kitapların ona aktardığı bilgilerin kamaştırdığı gözleriyle, hemingway deyip bağrına bastığı, özendiği adamın bile birçok döneminin zorluklarla, sefilliklerle dolu olduğunu, hatta hayatını intihar ile noktaladığını bilmez, umursamaz. ancak bu film, bu tezatın farkına vardırıyor, herkesin kendi döneminin insanı olduğunu, o dönemin şartlarına göre oluştuğunu, yetiştiğini vurguluyor. hayallerden hayallere zıplatırken, realist bir tokat ile pembe bulutları dağıtıveriyor. buyrun aydınlanma sahnesi: --- spoiler --- - şimdi farkına varıyorum, cılız da olsa farkına varıyorum... gördüğüm rüyadaki kaygımı anlayabiliyorum. + hangi rüya? - geçen gece bir rüya gördüm, daha çok bir kabustu... antibiyotiğim bitmişti, dişçiye gittim ve dişçide hiç anestezik kalmamıştı. anlıyor musun? bu insanların antibiyotikleri yok. + sen neden bahsediyorsun? - adriana, eğer burada kalırsan bu senin şimdiki zamanın olur ve kısa süre sonra başka bir zamanın hayalini kurmaya başlarsın. o zamanı "altın çağ" sanarsın. yani, sonuçta şimdiki zaman pek tatminkar değildir, çünkü zaten, hayatın kendisi pek tatminkar değildir. --- spoiler --- benim de bir "keşke"m, bir hayalim, bir "altın çağ"ım vardı. onun hayaliyle yaşamanın mantıksızlığını farketsem de, mantıksızlığın nedeniyle ilgili dağınık düşüncelerim vardı. midnight in paris, bunu tek kalemde toparayıp geçti. bir "keşke"mden daha arındım. sağolasın woody baba. edit: entryi şurada derledim: http://bilgilidunya.net/…/12/nostalji-nereye-kadar/
çok büyük keyif alarak izlediğim woody allen filmi. yazılıp çizilecek, hakkında konuşulacak çok detay içeriyor. fakat benim en hoşuma giden yanı bu kadar çok insanı yağmurda yürümeye özendirmesi oldu kuşkusuz.
"tipik" bir `woody allen` filmi olmadığı için hoşuma gitmiş film
bir altın çağım bile yok ... http://www.radikal.com.tr/…=1067283&yazar=u%c4%9eur vardan&date=26.10.2011&categoryid=97
fransa kültür bakanlığına sipariş üzerine yapılmış bir film gibi duruyor. paris'i abartmak için herşeyi yapmışlar. film olarak zaman zaman güzel olsada fazla sipariş gibi duruyor.
woody allen filmlerini, filmde woody allen oynamazsa pek begeniyorum. bu film de ara ara temposu muallak bir hal alsa da gayet tatmin edici.
bir woody allen filmi olarak izlenmemesi gereken film. beklediğinizi bulamazsınız.
geçmişiyle yaşayan ve hatta sürekli geçmişini özleyen biri olarak ders niyetine ayda 2 kere yutucam bu filmi. ta ki "altın çağım bugün başladı" diyene kadar..
woody allen hastası biri olarak, woody allen hastası sevgilimle beraber seyrettiğim ve akşamına sevgilimden ayrıldığım woody allen filmi. gerçi film yüzünden ayrılmadık, öyle denk geldi. çok yalnızım be sözlük.
gülümseten sürprizlerle dolu harika bir film. hafiiiif. boş değil, ama izlendiğinde insanı hafifletiyor. carla bruni olmayaymış iyiymiş ama o da nazar boncuğu olsun. yine mi paris filmi diye düşünürken şaşırtmıştır. güzel, çok güzel... --- spoiler --- i see a rhinoceros! --- spoiler --- kendime not: en kısa zamanda rüyada dali ile buluşup kırmızı şarap içilecek, gergedanlardan konuşulacak. ekstra not: dali olmazsa adrien brody de olur.
filmde woody allen'ın oynamadığı belirtilmiş de. gil'in konuşma tarzı, esprileri, konuşmasını el kol jestleriyle destekleyişi, yürüyüşü, yürürken ellerini pantolununa sokuşu woody allen'dır. filmde woody allen'ın oynamadığından emin misiniz?
bir anda aklıma şunu da düşürten filmdir. (bkz: paris'te satori)
filmdeki hemingway, dali, picasso vs. çok karikatürize edilmiş denilen film. şaka mısınız kuzum siz? hiç mi woody allen filmi izlemediniz? "sleeper", "manhattan" filan. bunlar, daha önce diyaloglar arasına karışan woody hicivlerinin vücut bulmuş halleriydi sadece.
(bkz: burun)
bunca deli adamın aynı zamanlarda yaşayıp, aynı mekânlarda nefes alıp verdiklerini, hasbıhal ettiklerini görmek bile başlı başına geçmişte ve orada olmak için fazlaca yeterli gibi dursa da woody allen amcamızın “nerde o eski bayramlar” serzenişini sorgulayışı da ayrıca insanı derin düşüncelere gark ediyor. kime sorsan illa ki bir cevabı vardır “hangi çağda yaşamak isterdin?” sorusuna. kimse de demez ki bu zamanlar güzel zamanlar. an ile yüzleşmekten kaçmak, anını yaşamaktan ve kendinden kaçmaktan başka bir şey değil aslında. geçmişte bir hayat kurmuş olmak ve bunun farazi hayali insanı bir an bile olsa şimdi ve burada bulunduğu çıkmazlık hissinden kurtarıyor ama işte adam diyor ki: kendin şu anda da altın çağını yaratabilirsin, nereye kadar kaçacaksın?, gördüğün gibi adriana bile o senin en olmak istediğin zamanlardan memnun değil zira o, o zamanlarda yaşıyor. bunun sonu yok. yüzleşmeli ve gerçek bir adım atmalı, kendini yağan yağmurun altına bırakmalısın. ben istemez miydim sanıyorsun, seine nehri üzerinde bir köprüde yürürken yanındaki adama ağzından şu sözler dökülen hemingway’i göreyim: “yeteri kadar sevmediğimiz ve sevilmediğimiz için tüm insanlar ölümden korkar; ki bu nihayetinde aynı şeydir. ama eğer gerçekten seni güçlü hissettiren, saygını hak eden bir kadınla berabersen, ölüm korkusu tamamen kaybolur. çünkü vücudunu ve kalbini harika bir kadınla paylaştığında, tüm evren canlılığını yitirir. sadece ikiniz var olursunuz. ölüm artık zihninden silinir. korku, kalbinden uzaklaşır. yaşamak ve sevmek için tek tutku, senin yegane gerçeğin olur. bu kolay bir iş değildir. ama şunu unutma ki böyle bir kadınla beraber olduğun zaman, kendini ölümsüz hissedeceksin” sonra hemingway beni fark etsin ve usulca yanıma sokulup “nasıl oluyor da sizin gibi güzel bir kadın böylesi bir akşamda yalnız başına gezebiliyor? bu bütün erkeklerin hatası. hemen şurada, ilerde şarabı çok iyi olan bir mekan biliyorum, bana eşlik etmeniz benim için büyük bir şereftir güzel bağyan” desin. bunlar hoş şeyler elbette ama ben neden karamsarım zira artık böyle şeyler kalmadı. belki de hiç yoktu. ne yapıyorum, biriktirdiğim hayal kırıklıklarından kendime kocaman tepeler yapıyorum, kendi altın çağımı böyle örüyorum, makus kaderime boyun eğiyorum, 2011 yılının ekiminde yaşadığımın farkındayım. “bunda da vardır bir hayır, gelişine vurmaya devam et frln diyorum” yoluma devam ediyorum.. korkmuyorum ne dünden ne bugünden ne de yarından. hadi gelin üstüme korkmuyorum!
"işte paris böyle de güzel bir yer" demekten ziyade "bazı tipler paris'i sanrılar görecek denli abartır" mı demek istemiştir acaba allen, bilemiyorum, olabilir de. ama bu woody allen'ın nitelikli sanat camiasıyla helalleşmesi, öyle görünüyor ki onlara çok şey borçlu, çoğumuz gibi. en nihayetinde bu film, artık taklit edilemez bir üslubun doruğu; yalınlık ve denge hususunda yeni bir ders!
çok pis dior reklamı yapılan film.
şiir gibi filmdi. filmin her bir saniyesini, owen wilson'un salam suratına rağmen beynime kazımaya çalıştım. pembe hayallere doğru savurdu beni. ama filmi izlerken "bi dakika ya ben bu konuyu bi yerden hatırlıyorum" dedim ve jeton düştü! filmin konusunun büyük kısmı woody allen'ın 1989 yılında yayınladığı "muzır etkiler" kitabındaki "kugelmass olayı" hikayesine benziyordu. zaten google'da yaptığım küçük bir araştırma sonucunda benim gibi bu olayı çözmüşler çoğunluktaydı. --- spoiler --- filmdeki karakterimiz gil, paris'i yaşamak isterken, kitaptaki kugelmass, venedik civarında şarap yudumlayıp, yollarda yürümek istiyordu. özet geçerek anlatıyorum; kugelmass karakteri, perksy adında bir sihirbaz mı diyebiliriz artık bilmiyorum, onunla tanışır ve adamın onu soktugu dolabın icinden bir anda kendini flaubert'ın romanın icinde, madam bovary'nin yanında buluverir. kugelmass madam bovary ile aşk yaşar, onu new york'a kendi dönemine getirir. ama bir yandan evli olduğu için arada sıkışır, madam bovary new york'a kapılır, şöhret olmak ister vs..e filmdeki gil'in tüm dali, picasso, hemingway'le oturup kalkmasını, geçmiş ve gelecekle ilgili konuşmasını da hatırlarız, dönem arasında insanın seçtiği hayatı ve gerçeği yaşamasıyla ilgili adriana'yla yaptığı konuşmayı da kitaptaki olaylarla bağlayabiliriz. --- spoiler --- filmi izleyen herkes adım gibi eminim film bittikten sonra "ben paris'e taşınmak istiyorum!!!" diye söylenmiştir.
woody allen'ın tiye almadan çektiği ilk bilim-kurgu filmidir. paris'i ustalıkla kullanan bu adamın bir filmini ilk kez zevkle izledim. sanki kendinden sıyrılıp sadece konuya ve atmosfere odaklanmayı başarmış gibiydi. --- spoiler --- woody allen, "nerede o eski ramazanlar" klişesine paris sokaklarında cevap veriyor! ayrıca gil'in yaşadığı sürrealist olayların hayal olmaması da izleyiciyi mutlu ediyor. --- spoiler ---
uzun bir aradan sonra woody allen’dan yeni birşeyler duyduğum film. bir woody allen hayranı olarak beni çok sevindirdi diyebilirim. new york’da geçen ve başrolde genellikle kendisinin oynadığı tuhaf karakterli filmlerinin yeri ayrıdır woody allen filmografisinde. iki üç filminden biri bu konseptedir. ama arada oldukça akıllı laflar söyleyen ve woody allen’a göre fazla ciddi kaçan filmleri de vardır. mesele match point onlardan biridir. woody allen takip ettiğim kadarıyla bu ikisinin arasını bulmaya çalışıyor. en azından ben filmlerini izlerken bunu hissediyorum. woody allen filmlerinde uzun süredir orjinalliği özlüyordum. yani filmleri orjinal bir fikirden yoksundu. fakat midnight in paris de woody allen uzun bir aradan sonra karşımıza orjinal bir fikirle çıktı. --- spoiler --- woody allen’in bu orjinal fikri benim çok hoşuma gitti. hatta bayıldım. son yıllarda izlediğim en iyi özgün fikri olan filmdi. bir yazarın örnek aldığı fakat şu an hayatta olmayan birisine yazılarını okutması ve ondan geri bildirim alması fikri bence dahiyane. fakat bir filmi başyapıt yapmak için dahiyane bir fikir yetmiyor. öncelikle film woody allen’in amerikalı olmasından ve hedef izleyici kitlesininde amerikalı izleyiciler olmasından dolayı filmde klişelere saygı duruşundan oldukça fazla söz edebiliriz. hikaye mutlu son uğruna kurban edilmiş. dönemim efsane insanlarının derinlemesine analizine gitmekten sakınmış woody allen. olabildiğince sığ ve klişelerle yetinmiş. hemingway, fitzgeraldlar, picasso, dali nerdeyse ismen geçmişler ve filmde onlarla ilgili sadece ortalama bir insana hitap eden göndermeler yapılmış. ben woody allen’in hemingway hakkındaki yorumunu merak ederim. hemingway ve diğer tüm isimler hakkında kişisel yorumlardan sakınmış woody allen… woody allen’in söyleyecek bir sözü var bu filmde. ama bunu o kadar kör göze parmak anlatma yolunu seçmişki birçok diyalog sahnesi filmde gereksiz yer almış. --- spoiler --- filme bayıldım woody allen’dan kalburüstü bir film çıkmış ama malesef bir başyapıt olma şansını kaçırmış. bence film charlie kaufman’in kaleminden çıksa ve spike jonze ya da michel gondry’nin kamerasından vücut bulsa bir başyapıt olabilirdi.
woody allen'in tüm filmlerini izleyip sinema diline aşina olduktan sonra izlediğinizde, sevdiğiniz bir arkadaşınızın anlattığı matrak ve ilginç bir hikayeye dönüşen film. hani arkadaşınızın huylarını öğrenir de tepkilerini önceden kestirir kıvama gelirsiniz ya, woody'nin neyi yüceltip neyi itin götüne sokacağını anladığınızda da aynı samimiyet duygusu gelir. seviyoruz.
filmin bir yerinde gil, adrianaya hitaben, sen ilginç bir sanat gruppiesisin dediğinde aklıma lou andreas-salome'u getiren film. lou salome mi? bana şiirler yazdıran kadındır. sıkmaz sadece 4 dize. buyrun. (bkz: #21405930)
kesinlikle çok güzel bir film. nasıl geldi noldu ben anlamadım diye sorgulamadan izlenirse, filme kaptırırsa insan kendini çok fazla detay bulabilir, kendinden çok şey katabilir, bir o kadar da öz eleştiri yapabilir. woody allen'ın gözünden paris ve dahi diğer şehirleri tanımak kesinlikle büyüleyici. owen wilson'ı hiç sevmememe rağmen gözümü tırmalamadı. ince espriler, şehrin dokusuyla birleşen, sadece o şehre aitmiş gibi hissettirecek bir hikaye. nerdeyim, napıyorum burda diye düşünüp, sorgulamalarda kaybolduğum bir anda izlenince daha da anlamlı oldu benim için. ayda 1 doz alırım ben artık. kişisel edit: vicky cristina barcelona'da cristina ile aynı cümleleri kurduğum için o kadar özdeşleşmiştim ki filmle bir haller olmuştu, midnight in paris'i daha da merakla bekliyordum. düşündüğümden çok farklı bir film buldum. gayet ters köşeye yattım.
yüzeysel adam yorumu gelsin bir de --- spoiler --- eski zamanlarda dolanirken gil hic mi hesap ödemedi, tamam film masalsi falan da bir tek benim kafama mi takildi bu? --- spoiler ---
bende masumiyet müzesi* çağrışımları yapan filmdir.
kendimi cahil hissetmeme neden olan filmdir. donemler hakkinda bilgi sahibi olsaydim daha da fazla zevk alirdim eminim. --- spoiler --- dali sahnesi cok komiktir. http://www.youtube.com/watch?v=4x8hujv1sze edit: allahsız youtube linki silmiştir yeni link: http://www.youtube.com/watch?v=ecyvvtfvcpk --- spoiler ---
(bkz: i see a rhinoceros)
güzel, diyelim masalsı, izlerken eğlendik. dali'ye güldük, hemingway'e "yürü baba" dedik, şimdi innaritu pezevengi gelir de başrolünü owen wilson'a verdiği bir paris filmi çekerse ipliği pazara çıkar midnight in paris'in. ne anlattığımla ilgili bkz, vicky cristina barcelona --> biutiful...
tipik bir woody allen filmi diyemedim ama paris'i de "başka kimse böyle masalsı anlatamazdı" olduğu için tipk bir woody allen filmiydi aynı zamanda da. gösteriminden epeyce sonra hayıflanarak gittim ama hiç de gerek yokmuş iyi ki gösterimden kalkıp da yeşilçam sineması'nda yerini alınca izlemişim. izleyen bilir; bu film başka yerde izlenemezdi. (belki emek sineması olabilirdi) sıcacık, romantik bir film. bir anda ortaya çıkan hemingway, zelda, picasso ve dali... kitaplardan aşina olunan sözler... ve çilekli pastanın beyaz kreması gibi paris sokakları... yine ilişkiler sogulansa da bu defa daha aşağıda kalmış ama görebilene de bir tokat gibi yapıştırmıştır ilişkilerdeki sorunları. bu filmde woody allen'ı yine göremiyoruz diyece'm ama owen wilson; yürüyüşü, el hareketleri, mimikleri ile tam anlamıyla woody allen olmuştu. müzikler şahane, marion cotillard büyüleyiciydi. "hiç bitmesin, ben hep o koltukta oturup izlemeye devam edim" dediğim yegâne filmdir.
woody allen çizgi roman karakteri midir idaho'da mütenebbit patates cinsi midir bilmeyenleri, los angeles'a gitmek zorunda kalmış woody allen gibi sıkıntılı hallere sokabilir belki bu film. veya paris'in güzelim hallerini en turist açılardan izlemek amorti eder hiç olmadı. bilemem men gibin woody sempatizanı için ise en sevdiğim restoranda favori yemeğimden öksüz doyuran koca bir porsiyon yemek gibiydi midnight in paris'i izlemek. öylesine bilindik, öylesine lezzetli, öylesine komforlu woody yine kendinden hiç uzak olmayan alter ego'larından birini başrole yerleştirmiş. hollywood'a çalışan, yazdıkları beğenilen ama kendisi yazdıklarından tiksinen pseudo-entel gil sürekli geçmişe özlemle yaşıyor. kendinin pseudo-entel olduğunun farkında ve daha fazlasıymış gibi yutturmaya çalışmıyor. bilakis haddini bilmeyen pseudo-entellere uyuz oluyor. doğma büyüme kaliforniyalı olduğunu söylüyor, tipi falan da genelde bunu destekliyor lakin saçları esmer ve kıvırcık olsa, soyadı da rosenberg, goldman.. ayarında olsa ve new york çocuğuyum dese hiç yadırgamayacağız hani. zaten burnu yeterince komik
woody allen'dan yine sarı bir film.. yalnız lautrec'i öylesine, sırf göstermiş olmak için göstermiş, üzmüştür. fitzgerald, dali ve hemingway tam olması gerektiği gibi olmuştur. owen wilson tüm sempatikliğini gözler önüne sermiştir. "aa bu picasso muymuş?", "oha bu bunuel miymiş?" derken bir buçuk saat su gibi akıp gitmiştir. netice itibariyle vicky christina barcelona gibi vasat ve sıkıcı bir filmden sonra woody allen daha dişe dokunur, güzel bir şey yaptığı için yüzümüzü güldürmüştür. sırada roma ya da moskova olsundur. ps: bir sonraki filmi için çoktan roma'yı seçmiş zaten.. (bkz: the bop decameron)
woody allen'in amerika dışında çektiği en iyi filmi. şimdi çıkıp "ama vicky cristina barcelona" diyenler olacaktır belki ama onlara cevabım şu: evet vcb çok iyi filmdi ama çok iyi bir woody allen filmi değildi, ki bunun en büyük nedeni her ne kadar muhteşem bir oyuncu olduğunu düşünsem de javier bardem'in bir woody allen oyuncusu olmaması bana kalırsa. neyse gelelim midnight in paris'e: --- spoiler --- mr. allen bu filmde "nostalji iyi güzel ama karın doyurmuyor be karagözlüm" diyor. bunu yaparken de bizi 1920'lerin o muhteşem paris'ine götürüyor ve sürprizlere boğuyor. paris'i paris yapan tüm o sanatçılar arzı endam ediyor film boyunca. izlerken "hadi canım, o da mı var!" diye mutlu bir şaşkınlık yaşıyorsunuz. hatta sürprizler bununla da sınırlı kalmıyor. 1920'deyken kendinizi birden 1890'ların paris'inde buluveriyorsunuz, bir nevi film içinde film. ki orada karşımıza çıkan degas ve gaguin de ekmek kadayıfı üzerindeki kaymak olmuş adeta. oyuncuların hepsi birbirinden güzel performanslar veriyor ama owen wilson'a ayrıca değinmek elzem. ben bu adamdan hiç hazzetmediğimi daha önce de yazmıştım (owen wilson/@empas kumpas) velakin bu filmde kendisini pek beğendim. woody allen'in alter egosu olarak döktürüyor, adam allen'ın gençliği olmuş çıkmış. şüphe edenler rodin'in biyografisinden bahsettiği bölmü tekrar izlesin derim. owen wilson ne kadar iyi olsa da filmin en önemli başrol oyuncusuna hakkını vermek gerekiyor: paris! niye bu şehirde çekilen filmler daha bir güzel anlıyorsunuz. filmden çıktıktan sonra ilk uçağa atlayıp soluğu orada alma güdülerinize engel olmak zorunda kalıyorsunuz. (ki ben kararlıyım ilk fırsatta gideceğim) --- spoiler --- tatsız ve keyifsiz geçirdiğimiz şu günlerde bu filmde gitmek iyi geliyor. biz woody'i işte bunun için seviyoruz. her daim ironik, hem daim komik!
eglenceli, romantik, gulumseten, keyifli bir woody allen filmi.
yeşilçam sineması'nın o sıcak, samimi havasında izlediğim woody allen filmi. --- oyunbozan --- owen wilson kötü bir oyuncu. nasıl ona başrol verilmiş anlayamıyorum. hele bir de birbirinden güzel kadınların sırayla ona aşık olabilmesi hiç gerçekçi olmamış. ne karizması var ne sevimliliği. üstüne üstlük gerçekten kötü oyuncu. o konuda gerçekten hayalkırıklığına uğradım. woody allen, javier bardem ve jonathan rhys meyers gibi rollerine tam oturmuş ve izlerken keyif vermiş aktörlerden sonra nasıl nasıl, owen wilson gibi bir adamı başrol olarak karşımıza dikebilmiş? ve filmin en güzel kısımları tabii ki zaman yolculukları... woody allen usta olduğu konuda yani atmosfer yaratmada becerisini yine göstermiş. şuraya da değinmek istiyorum. önce paris'te elit bir yaşamı en ince detaylarına kadar görüyoruz. sonra gelsin 1920'ler, 1890'lar... çok lezizdi. not: dali performansıyla adrien brody: muhteşemsin. --- oyunbozan ---
bugününden memnun olmayanların mutluluğu geçmişte aradıklarını ancak o geçmişin mutluluğunun göreceli ve idealleştirilmiş olduğunu söyleyen film. müzikleri gayet iyidir.
sıradan ama sıkıcı olmayan, bir seferlik izlenebilecek film.
bayramda zaman değerlendirmek için iyi bir yöntem gibi görünüyor bu film. hazır bayram sonuna kadar yeşilçam sinemasında gösterimdeyken.
eğer kıstas olarak vicky cristina barcelona alınmazsa, bildiğin woody allen filmi olduğunu hissettiriyor. bir müzikal havasında, sosyal mesajdan uzak, yer yer sıkıcı ama yine de küçük esprilerle donatılmış pastoral bir film. owen wilson'dan hazzetmem ki yine de iyi bir iş çıkardığı söylenemez. ama yönetmen hatrına film bu kadar popüler oldu gibime geliyor.
deconstructing harry'den beri izlediğim en iyi woody allen filmi. özellikle owen wilson'a şaşırdım, harry'deki allen'ın aynısı olabilmiş. çok iyi oyuncu olmayabilir, bu filmde de birkaç sahnede kendini kasmış olabilir ama allen'ın istediklerini tam olarak yansıtmaya çalışmış gibi geldi bana. filmi izlerken kendimi gil'in yerine koydum, nereye ne zamana giderdim diye düşündüm. ve kendimi 60'ların sonunda londra'da pub'larda buldum, roger waters yanımda david gilmour ile tanıştı. bir pub'da jon anderson ile içerken chris squire içeri girdi falan. sinemadan büyüüük bir gülümsemeyle çıktım, muhtemelen uzun bir süre de silinmeyecek!
hatırlamadan olmaz. woody allen seksenli yıllarda bir fanteziye aşık olan kadın aracılığıyla günümüz dünyası insanlarının yalnızlığı ve mutsuzluğunu romantize etmeyi bilmişti: (bkz: the purple rose of cairo) sürekli filmlerini izlediği hollywood aktörüne aşık olan bir kadının en sonunda o aktör sinema perdesinden fırlayıp da yanına gelince yaşadığı aşkı, fantezisini terk edişini ve mutsuz bir gerçeklikle hayatını devam ettirişini anlatan o güzelim film ile midnight in paris kıyas kabul etmiyor elbette. keyifli bir film olsa da ben hala woody allen'in eski görkemli filmlerini arayanlardanım. belki woody de bu film ile eskilerini arayanlarla dalga geçiyordur bilemem... gerçi yine jazz, yine kadın-erkek ilişkileri, yine amerikan orta sınıfına dair iğneleyici göndermeler mevcut ama dış ses olmayan woody allen filmleri bana pek woody allen filmi değilmiş gibi geliyor. woody allen 1920lerin paris'ine götürüyor bizi. ben film çeksem 1960lara götürürdüm belki. susan sontag, françois truffaut, jean seberg, albert camus ile takılma fırsatını kaçırmazdım. ama woody allen, 1920lerde fitzgerald'lar, hemingway, picasso, bunuel, dali ile vakit geçirmeye hevesleniyor. onun artık amerika'dan, new york'tan koptuğu aşikar. sanırım, 11 eylül sonrası amerikasından ve new york'tan kaçabilmek için bunu yapıyor. daha evvel bazı küçük kaçamakları saymazsak (love and death, everybody says i love you, shadows and fog) woody allen oysa hep new york'ta çalıştı. londra ve barcelona sonrasında şimdi de paris'e (ki bir yerlerde bildiği en romantik şehrin paris olduğunu söylemişti) yönelmiş olan woody, şaşkın amerikalıların avrupa topraklarına fırlatmış ama belki de filme ilham veren paris, je taime'deki küçük filmlerdeki havadan uzak kalmış. owen wilson'ın var olmayan oyunculuk kabiliyetine sırtını yaslayan filmde yine de adrien broody'i dali, kathy bates'i gertrude stein olarak izlemek keyifli. ama woody allen'in ne demeye o hiç sevmediğim hemingway'e filmde bu kadar ağırlık verdiğini anlamam mümkün olmadı. --- spoiler --- yine de filmin yarısında akla gelen şeyi, woody de öngörüp kendince cevap vermiş: bizler, değişmez bir nostalji duygusuna kapılırken acaba geçmişte karşılaşacağımız insanlar da benzer bir duyguya kapılırlar mıydı? nitekim 1920lerde paris'te karşılaşacağınız güzel bir kadın "belle epoque" hayalleri kurarken, 19 yüzyıl paris'inde sanatçılar da rönesans'ı özlemle anmaktadırlar. woody, 30 yıl evvelinde gerçeği fanteziye tercih ettirdiği kadını mutsuzluğa hapsedip ekranını karartmıştı. filmin bence en eksik kalan noktası da bu mutsuzluğa yüz vermeyip gerçeğin tercihi sonrasında her şeye rağmen bir mutluluk bulmaya çalışması... böyle yaparak fark etmeden woody, film boyunca nefret etmemiz için uğraştığı ukala paul'ün nostalji hakkında söylediklerine hak vermiş oluyor. --- spoiler ---
resme, edebiyata meraklı insanlarda daha derin etkiler bırakan bir film. filmin fitzgerald'ları, hemingway'i, picasso'yu, dali'yi kısa karelerde bu kadar iyi anlatabilmesi woody allen ustalığıdır. woody allen 1920'leri paris'in altın çağı kabul edip anlatıyor olsa da, bir ara rönesans dönemi paris'ini de sorguluyor, kısa bir anektoda sığdırması konudan uzaklaşmamak için elbette. kim ne derse desin resim, şiir, heykelle, mımarlık ile ilgilenen, yani sanatın her dalında eserler ortaya koyan adamların* sokaklarını aşındırdığı bir dönem'i es geçip, algılayamadığım bir çekiciliğin kurbanı olmuş sanatçılar sürüsünün, sosyalleşme merakından sebep altın çağ denmiş bir dönemi işlemesi yazık. olmadı woody reyiz.
en kotu woody allen filmi olabilir. sacma sapan bir tarih ve edebiyat turu, allen'i farklilastiracak hic bir imzasi yok.
filmde woody allen in derdi ne parisi, ne ronesansi, ne hemmingway i, ne de bir baskasini anlatmak. "sen 20 lere bakarsin, 20 ler ronesans a, altin cag icinde yasadigin cag : gecmise bakacagina etrafina dogru duzgun bak, carpe diem" diyor ustat. baska bir bok da demiyor afedersin, hepi tumu bu bu filmin. ben de bu tavrindan dolayi filmi "klasik" bir woody allen filmi olarak gormuyorum. ogut vermekten cok daha "zengin" isler yapmis, durum komedisini bizzat bulmus yaratmis bir ustat icin vasat, siradan bir yonetmen icin gayet iyi bir film gozumde.
baya sıkıldım izlerken ben bunu. ortalara doğru bi heyecan vermeye başladı azcık. bekledim bekledim bi şeyler bağlancak galiba falan diye sonra film bitti.
--- spoiler gibi değil gibi --- owen wilson'ın canlandırdığı gil pender'ın, gil perez ismine benzer olmasının tesadüf olmadığını düşünüyorum. gil perez, 1593'te filipinlerde, hükümet binasında askerliğini yaparken ortadan kaybolan, açıklanamayan bir biçimde mexico city'de ortaya çıkan bir asker. --- spoiler gibi değil gibi ---
belki klasik bir woody allen filmi değildir ama paris'i, geçmiş yıllardaki paris'i bundan daha iyi anlatabilecek, insan da hadi yarın parise gidiyoruz isteği uyandırabilecek başka biri yoktur buna eminim. karış karış gezdiğim, her köşesini ezberlediğim güzel paris'i bana tekrardan yaşatan, gördüğüm ve fazla değer vermediğim yerleri bile bana ayrı güzel gösteren ve önemseten bir yapım olmuş. kesinlikle izlenir, müzikleri ayrı güzel. sürprizleri ayrı hoş, her diyaloğunda her bir karesinde sizleri gülümsetir, hele ki oralar gitmişsseniz tekrar tekrar yaşatır. baştan sona tam bir ustalık kokuyor. --- spoiler --- dali sahnesi hepimin için en komik ve eğlenceli sahne olabilir , adrien brody harikulade bir iş çıkarmış. kıyafetler, dans ve müzik. hepsi eşssiz bir harman adeta, sizi hayal dünyasına götüren. ayrıca dönemde geçen isimler hakkında daha iyi bilgi sahibi olabilseydim eminim filmi daha bir zevkle ve iştahla izleyebilirdim.. --- spoiler --- sıkıldığım şu akşamda beni keyiflendirdi, alacağım birazdan şarabımı geçeceğim penceremin karşısına.. manzara çok güzel olmasa da, ben paris'i hayal edeceğim. bir floransa, bir venedik, bir roma kadar sevmesem de.. bir de yağmur yağsaydı, işte o zaman daha güzel olacaktı.
insana kendisini madam tussauds müzesinde gibi hissetiren film...sağınızda ünlü yazar bilmem kim ve solunuzda geçen yüzyılın en önemli ressamlarından bilmem kim...bir tek altlarındaki bilgi yazıları eksik...ve ne yazık ki parisin içinde kaybolunabilecek mekanlarına turist edasıyla bakmaktan öteye gidememiş; bir an baz luhrmannın son derece yapay moulin rouge'undaki gibi voulez vous coucher avec moi ce soir diye şarkı söyleyecek amerikalı ablalar çıkacak sandım...
james joyce'un unutuldugu bir film. gerci woody allen'in hayatinda bir sayfa bile joyce okudugunu sanmam ama metresinin amina mektup yazan bir adamin woody allen dunyasinda yer etmemesi benim icin hayal kirikligiydi.
değişik..hoş film..bilmeden gitsen de woody allen dersin..marion cotillard yine çok zarif ve aşık olunası, owen wilson vasat..
owen wilson gibi yüzünde her an kahkahayı basacak bir oyuncunun zorlama oyunculuğuyla puan kaybetmiş film. ayrıca kurgusal olarak çok matah bir yanı olmadığını düşünüyorum. --- spoiler --- filmle ilgili bir kaç düşüncem: filmin sonunda ucunun açık bırakılacağını tahmin edebiliyorsunuz. yine filmin sonunda gil'in plakçıdaki kızla yolunun kesişeceğini kestirmek hiç zor değil. diyalog açısından bir beklentiniz varsa, woody allen filmleri arasında vasat bir film diyebilirim. --- spoiler --- evet yorumlarımın hemen hepsi olumsuz. yönetmeninden ötürü sonu şaşırtmadı gibi bir yorumun üstünde fazla durmayacağım, ancak filmin sürükleyicilik açısından tek artı puanı 1920'lerde yaşamış bir yazarı veya ressamı görmek diyebilirim. tabi bir filmi sırf bu yüzden izlemek ne kadar mantıklı siz bilirsiniz.
herkesin geçmişte bir altın çağı vardır. bak sen 1920 model paris isterken, 1920 model paris yaşayan hatun için durum farklı ama senin bugünün ile aynı olabiliyor. farklı bakış açıları da olası fakat optimist bir yaklaşımla her çağ güzel diyor woody. bende diyorum ki, hadi bi çay koy woody.. hangi çağda justin bieber vardı? bu çağda kutumuzda daha bir büyük hissediyoruz gibi.. ama haklısın evet, altın çağ falan uzak şeyler, geçelim..
paris, sanat, woody allen. ama bir lautreci hemingwayi gauguini daliyi bilmeyenler için gayet sıkıcı olsa gerek
"ben bu zamanda doğmamalıymışım" demiştir herkes mutlaka. bu nedenle de ana karakterin yerini alıyorsunuz filmin hemen en başından itibaren. filmdeki sanatçıların karakterlerini, hayatlarını bilmek daha da çok bağlar insanı bu filme. film hakkında ufak bir değerlendime: http://nediycem.blogspot.com/…ann-adam-degilim.html
filme lost senaryosu analiz eder gibi yaklaşanlar veya bilgisizlikleri nedeniyle konuyu/esprileri anlayamayıp yeterince keyif alamayanlar için üzülüyorum; ancak filme bok attıkları için de sinirleniyorum. insanı harikalar diyarına götüren rüya gibi filmdir kanımca.
vicky cristina barcelona gibi vasat bir filmden çok daha güzel olmasına rağmen onun kadar ilgi görmemiştir.
woody allen'dan keyifli bir paris güzellemesidir. filmdeki diyaloglar, manzaralar, ışık ve müziğin uyumu takdir edilesidir... --- spoiler --- say hi to trotsky --- spoiler ---
insanlar yaşadığı zamanı beğenmeyip eskilere özenir , altın çağlarına gitmek ister. bu film insanların bu özentisine değinmiş. owen wilsonın oyunculuğu ile güzelleşen filmde çoğu zaman antipatik bulduğum adrian brody i bu filmde sevdim. kendisi salvador dali yi canlandırmıştır.
--- spoiler --- yönetmeninin woody allen olduğunu bilerek izlemeye başladım, senaryosunu bilmeden. ilk yirmi dakika, klasik romantik komedilerdeki gibi başladı, tam sıkmaya başlar gibi olurken işin rengi değişti. adrien brody ete, kemiğe ve makyaja bürünmüş salvador dali olarak görülmüştür, bana kalır ise en renkli karakter de oydu. picasso, hemingway ve adriana da herhalde yaşadıklarında bu mimiklere, tavırlara vb. sahipti dedirtiyor. --- spoiler ---
karakterleri, replikleri ve atmosferi ile çok tipik bir woody allen filmi. konusu hakkında önceden hiçbir şey okumadan izlemeniz alacağınız zevki maksimize edecektir. güzel film ama benim beklentimin bir kademe altında kalmıştır.
--- spoiler --- biraz daha devam etse hemingway in boga guresi muhabbetlerini yakalayabilirdik. klasik tadda bir woody allen filmi olmus. cok ta guzel olmus. eger sanatci biyografileriyle ilgiliyseniz cok daha hosunuza gidebilir. ya da woody allen yaparken boyle bir kitleyi dusunerek yapti. son bir kac filmdir woody allen i manhattan in disinda isler yaparken gormek cok guzel. ayrica tipik amerikan sistemi elestrilerine bu filmde de yer vermis woody allen. cumhuriyetci ve demokrat tartismasinin nasil oluyorsa her seferinde komunizme baglanmasi gibi... veya kizin babasinin giderayak laf koyma amaciyla trocki yi ornek vermesi gibi. veya ana karakterin arabaya ilk binerken olayi anlamak yerine bir arkadasinin peugeot koleksiyonundan bahsetmesi gibi... su saatten sonra annie hall veya manhattan gibi bir basyapit beklemesekte sonuc olarak guzel bir film ortaya cikmis. eger woody allen hayraniysaniz gidin izleyin. --- spoiler ---
daha önce de belirtildiği üzere film hakkında hiç bir şey bilmeden gidilirse çok iyi olacaktır. ki ben gittiğim her filmin utanmasam sonunu bile öğrenen biri olmama rağmen bu filmi hakkında bir şey bilmeden izledim ve ve ve çok beğendim. gelgelelim filme; --- spoiler --- tipik woody allen karakterleri mevcut; sarı, dalgalı, doğal bırakılmış saçlar ile genç ve güzel bir kadın ve yakışıklı bir adam. elbette bol ışıklı, net, canlı arka plan. zekice yazılmış diyaloglar. şaşırtıcı geçişler, geçişlerdeki ünlüler. o ünlüleri tek tek liste yapıp öğrenicem lan filmden çıkınca hissi - neyse ki çok bilinen ünlüleri bilmenin verdiği gönül rahatlığı - filmin çıkarımı ; her ' ben eski zamanlara aitim' duygusu olan insana geliyor; a okur, a buraya kadar sabredip okuyan güzel yüzlü, iyi niyetli okur; bu duyguyu o zamana ait şeylerin güzelliğini hissedip yola devam etmeliyiz. bunu hisseden ne ilk ne de son kişisin, o yüzden sitem etme, duyguyu hisset. filmin sonu; b.kunu çıkarıp sonu yazmayacağım lakin izledikten sonra okuyanlar için; köprüde her şeyini kaybedip beklemek metaforun allahıdır a dostlar. işte bunu yakalayalım. --- spoiler ---
uzun zaman sinemaya gidemediyseniz eğer, özlediyseniz, hem de çok özlediyseniz ilk gittiğiniz film daha da bir önem kazanır ister istemez. gözler bir an bile kırpılmaz, film ağız açık izlenebilir. eğer şanslı iseniz sinema ile gerçekleşen bu kavuşma güzel bir filmle taçlanır, daha da keyifli hale geliverir. işte midnight in paris benim için de aynen böyle bir film. uzun zamandır "izlenmeli" diye aklımda olmasına rağmen vizyonda olduğunu bile bilmeden sadece sinemaya koştuğum ve afişini "salon 6" yazısının altında gördüğüm an beni mutlu eden, gülümseten film. woody allen torpilli bir yönetmendir ne de olsa, kötü bir film yapmış olsa bile seve seve veresiye verilebilir, cepten yiyebilir ki böyle yönetmenlere rastlamak da sinema günlüğünüzde yer vermek de kolay olmayabilir. gelelim filme. sıcak film. gülümseten film. paris’e gitmeden de paris'e aşık edebilen film.yumuşak film. can yakmayan film. uzar gider bu liste. ama iki önemli sahne var çok sevdiğim (sanmayın ki diğer sahneleri sevmedim ama) --- spoiler --- ilki: gil hemingway ile karşılaştığında ve ilk şoku atlattığında gerçekleşen şu diyalog; gil: sizden birşey isteyeceğim. yazdığım kitabı okuyup,düşündüklerinizi paylaşır mısınız? hemingway: senin kitabından nefret ettim gil: iyi de daha okumadınız ki hemingway: evet okumadım. ama kitabın kötü bir kitapsa kötü diyeceğim ki kötü kitaplardan nefret ederim. kitabın iyi bir kitapsa bu sefer seni kıskanacağım ve kitabından yine nefret edeceğim. görüyorsun, başka bir yazardan asla yorum almamalısın. ikincisi: gil, luis bunuel, man ray ve salvador dali ile aynı masada oturduğu esnada farklı bir zamandan geldiğini itiraf etmeye çalışır. evet sadece çalışmakla kalır zira karşısındakilerin iki farklı zamanda yaşamakta olduğunu itiraf eden bu insana gayet doğal tepki verebilecek sürrealistler olduğunu bir an unutmuştur. bunu farkettiğinde ise faydasız bir “ben normal bir insanım” savunması gelir gil’den. diğer detaylar ise; adrian brody, dali rolünde kaç dakika görünür ekranda bilmem ama harikalar yaratır, o gergedan dedikçe biz güleriz. owen wilson,woody allen’ın farklı bir bedende karşımıza çıkmış hali gibidir adeta.çoğu filminde karşımıza ufak rollerle de olsa çıkmayı alışkanlık edinmiş woody allen’ın zekice bir oyunudur bu seyirciye.selamını böyle verir perdede. altın çağ sendromu göndermesi ve gil’in romanındaki nostalji dükkanı paralelliği çok hoş bir ayrıntıdır. gil’in nişanlısının ukala paul ile olan yakınlaşmasını görmezden gelmesini , hemingway’in inkar üzerine söyledikleri üzerinden keşfi, daha doğrusu zaten var olanı ortaya dökmesi, gözler önünde sermesi, akıllıcadır. marion cotillard seyirlik bir güzellikle büyüler filmde, carla bruni ise bir görünür bir kaybolur bir güzellik sunar. gil farklı zamanlar arasında gidip gelirken, film seyirciye ağır gelmez en önemlisi. “n'oluyor burada?” diye sormaz , “bu ne saçmalık böyle” diye çıkışmazsınız, onunla birlikte siz de o yolculuğa çıkarsınız. hafifce süzülür zamanda ve geri dönersiniz. --- spoiler --- filmden çıktığınızda, paris’te olmadığınızı farkettiğiniz o anda bile, yürümek ister bir de canınız. hangi şehirde olursanız olun, ister yalnız ister kalabalık olun, ama sinemadan çıkınca bir süre yürümeyi gerektirir bu film. taş kaldırımlarda, arabaların ışıklarına bakarak, belki üşüyerek ama etraftaki sesleri veya sessizliği dinleyerek…bir de üzerine yağmur yağıyorsa size de kendi filminiz için boşluğu doldurmak düşer; “midnight in ...........” iyi geceler.
bana italo calvino'nun bir öyküsünü hatırlatan harika film: --- yoğun spoiler --- yabanıl topraklarda uzun süre at koşturan insan bir kent arzular. isidora'ya varır sonunda. burada evlerin salyangoz kabuklarıyla kaplı helezoni merdivenleri vardır, en iyi dürbün ve keman burada yapılır, bir yabancı, iki kadın arasında bocaladığında, burada daima bir üçüncüsüne rastlar... görünmez kenler, yky. --- yoğun spoiler --- ayrıca nazım hikmet'in yirminci asra dair şiirini de okumalı bu filmden sonra.
woody allen'ın gene şehir takıntısından vazgeçmediği bir film. owen wilson'a da direk kendisini oynatmış. mimikler hareketler falan direk aynı. çok sağlamdı ama.
nostaljiyle hesaplaşan kurgunun yarattığı hüznü, muhteşem bir fantaziye gömmüş woody allen. --- spoiler --- gil'in nostaljinin çıkması üzerine yaşadığı aydınlanmanın gaugin'le karşılaştıktan sonra olması... gaugin'i bıraksan gil'in dediği gibi michelangelo'yla resim yapmakla yetinmez, avcı toplayıcılarla mağara duvarlarını boyar. bunuel'in zaman yolculuğunu algılayış şekli, dali ve hemingway'in çizgi romandan fırlamış tasvirleri; muhteşem. --- spoiler --- mekanla kurulan o bağ varsa, gerçekse; zamanın ruhu gibi şehrin de bir ruhu varsa eğer; woody allen'ın paris'i, new york'u, barcelona'sıdır o ruh. bir şehri anlatmaya nereden başlamalı denirse, tam ortasından, yani gördüğümüz her neyse ve nasılsa oradan. ukalanın bitmek bilmeyen sohbetine inat, öğrenilmişi öğrenilmemiş kılarak, nilüferlere bakan monet'in yerine geçebilmektir zaman.
uzun lafın kısası; gereksiz, sıkıcı, woody allen klasiği bir filmdir; hele vicky cristina barcelona'yı izlediysen vakit kaybıdır.
filmin biraz daha eğlenceli hale gelmesi için; 19 yy. paris bohem hayatı hakkında bir şeyler bilinmesi iyi olur. dadaistler, avangard sanatçılar, ressamlar vs.
konusu, kurgusu, komedisi, mesajı, oyunculuğu hepsiyle çok çok keyifli bir bir buçuk saat geçirmemi sağlamış filmdir. bir kere görsellik olarak harika bir paris manzarası sunuyor hem de iki zaman diliminde birden. evet tam bir woody allen filmi. ama kıyaslanacaksa ne bileyim bir everybody says i love you ile kıyaslayabilirsiniz. vicky cristina barcelona ile kıyaslamak son derece gereksiz olur çünkü tek ortak noktası şehir ve filmin iç içe geçmesidir. bu tabi aslında midnight in paris'te daha fazla. filmden sonra insanın içinde paris coşkusu tavan yapıyor. işte woody allen bunu çok güzel başarıyor çünkü film bittikten sonra ağzınızda o şehrin tadı kalıyor. --- spoiler --- ayrıca benim gibi nostalji aşığı bi insan için owen wilson ve marion cotilard'ın 1800'lü yıllara yani marion cotilard'ın * * nostaljisine gittikleri sahne ve ayrılırken aralarında geçen konuşma etkileyici olmuştur. her zaman dilimi kendi nostaljisine özlem duyar.. --- spoiler ---
insanın hiçbir zaman buluduğu zaman ve mekandan memnun olmadığını bize kanıtlayan filmdir. onun yanı sıra masalsı bir şekilde paris'i izlemek güzeldir.
allen stewart konigsberg başka biri olmaya, başka zamanda ya da başka mekanlarda dolanmaya öykünmesini izletmeyi sever. ne müzik yapmayı ne de banka soymayı istediği ölçüde beceremediğinden olsa gerek, the purple rose of cairo’da sinemaya ardından da filmlere kaçar, zelig’de tüm sevilme arzusu ile etrafındaki insanlara dönüşür, vicky cristina barcelona’da kendini bulmak için barcelona’nun bohem hayatında başka bir kimlik arayışına girişir. 2010’lara geldiğinde ise, kendini 1920’lerin paris’inde bulmayı dener, kimliğini owen wilson’a emanet ederken “sinemadan çıktıktan sonra kimsenin hatırlamadığı filmler yaptığına” dem vurarak kendiyle “kafa bulur”, arayışları konusunda seyircinin şahitliğinde yüzleşir. yazdığı son senaryo; cole porter, zelda fitzgerald, ernest hemingway, f. scott fitzgerald, juan belmonte, gertrude stein, pablo picasso, salvador dalí, man ray, luis buñuel, t.s. eliot’un yanıbaşında; “zamanla” yaptıkları önemini yitirecek bir senaryo yazarından, yazım sürecindeki sıkıntılarını, “sığındığı” dönemden edinimlileri ile halledebilecek kapasitede bir yazara dönüşümünün hayalidir ve uyandığında elinde kalan bir ayakkabı teki değil, bir kitap ve yine kendince “altın çağ” arayışındaki bir kadın tarafından yazılmış kitapta yer edinmiş ismidir ya da ona öyle gelmektedir ya da bize öyle gelmektedir. ardıllarının “altın” kabul edeceği bir çağ olan 1920’lerde, nice yazar ve ressama ilham kaynağı olacak etkileyicilikte bir kadın;1890’ların paris’inde henri de toulouse-lautrec, edgar degas, paul gauguin ile “daha altın” bir çağda varlık arayışını sonlandırmaya çalışsa da “daha”’sı rönesans olan bu çağ da besbelli bir son durak olamayacaktır, yazarımızın da filmden çıkaracağı ve sizin de çıkarmanızı beklediği sonuç bu gibi görünmektedir. gerçi dönem arayışını, kendine ait olanda sonlandırırken, mekan arayışını “yüreğinin götürdüğü yer”e çevirerek ters köşe yapmakta hatta “aşk” için mekandan mesnet almaktadır. bu vesile ve zaman ve mekanda kılınan karar ile arada kalınan iki kadından dümen zamanın ve mekanın mümkün kıldığına çevrilebilmektedir. hayat; belki de sizin için mümkün kılınanlardan seçtiklerinizin yaşanması ile gerçeğe dönüşebilmekte diğer türlüsü sizi savurmaktan başka işe yaramamaktadır. anladığım kadarıyla, allen stewart konigsberg 16 yaşında ismini woody allen olarak değiştirmiş olsa da, yaşı kemale erdiğinde cismini nereye oturtacağını bilemiyor, new york ona yetmez oluyor, kendine avrupa’da duraklar arıyor. londra, barcelona, paris, sırada ….
izlenesi ve izlettirilesi bir film, hatta bir değil birkaç sefer.. --- spoiler --- içinde bulunduğum günlerde bol bol "1920 lerde yaşasam hayat ne güzel olurdu" diye düşünürken, cevabın woody allen tarafından film olarak verilmesi hoş bir tesadüf oldu benim için. --- spoiler --- konusunu okumadan ve çok da beklentim olmadan gitttiğim filmden büyülenmiş vaziyette çıktım.
paris' in davet sesinin kulaklarda yankılandığı film. vizyonda hangi filmlerin olduğunu bilmeden sinemaya gidilir. gitmek için hazırlanırken çekmecenin derinliklerinden bir şişe parfüm alınır. epeydir kullanmadığın, hatta varlığını neredeyse unuttuğun bir parfümdür. love in paris. bu kadar tesadüf olamaz, olmamalıdır. olsa olsa bu bir işarettir *
--- spoiler --- matisse tablosu için 500 frank dedikleri an bittim.... --- spoiler ---
woody allen da popülizmin dibini gordugunun ilanidir(kartpostal yonetmenligi). oryantal bi bakis acisi bile degil bu, bildigin turistik. vaav paris, vaav 1920ler, vaav dali! kahire´nin mor gulu`yle de karistirmayin, kalbinizi kirarim.
--- spoiler --- genelde filmin reklamına bakıp seyretmeye karar veririm. bu filmide reklamdan görüp seyretmeye karar verdim. ama reklamdan cok daha guzel hic beklemediğim bir konu cıktı. film bana 1980 yapımı somewhere in time da hatırlattı. hayatta seyretmem dediğim woody allen'in son filmlerini artık kacırmıyorum. --- spoiler ---
kahve fincaniyla birlikte daha da keyif veren film. sahneler, muzikler, oyuncularin yakismasi her sey o kadar gercek duruyor ki... kisaca: bir adam, bi sehir, ask sayilmayacak kadar, isiklar, melodiler...
owen wilson'ın gil karakteriyle altından kalkamadığı film olmuştur. ayrıca sarı saçlı erkeklerin sinemada ne kadar itici olduğunu da tekrar bize kanıtlamıştır bu film.
bayıldım. owen wilson'ı da deliler gibi kıskandım. herhalde bir oyuncunun başına gelebilecek en iyi senaryolardan birinin içinde bulmuş kendini..
çoğu yönü basit kaçan, sürükleyicilikten uzak, belgesel tadında film. bir match point değil. 5,5/10
keyifli bir woody allen filmi.
özellikle dali canlandırmasıyla beni benden almış film. "ben gergedan görüyorum."
ağzıma sıçan filmdir. şimdi parise de gitmek istiyorum. boktan hayatım daha çekilmez olcak.. nolcak?? edit: parise gittim sözlük. dünyanın en güzel şehri olabilir evet
wudi wudi wudi.. sen benim kahramanımsın, idolümsün, elli yıl sonra biri yine böyle geçmiş zamanlar ve o gün yaşayan dehaları anlatan bi film yaparsa o filminde baş karakter olmayı hak eden birinci kişi sensin. nostalji budalalığının sadece romantik bi hastalık olarak değil, çoğu büyümemiş çocuğun siyasi fikirlerini oluşturduğu, saçma sapan asr-ı saadetler yaratıp insanları o saçma ve uydurma masallara hapsetmeye çalıştıkları ve bütün hayatımızı felce uğrattıkları bi memlekette yaşarken, en nefret ettiğim şeyler listesinde at başı giden bu gerizekalı takıntıya bu kadar güzel salladığın, onu itin götüne soktuğun için sana ne kadar minnettarım anlatamam. bu film gerçi bu budalalığın siyasi izdüşümleriyle uğraşmıyor (böyle bi giriş yaptığıma bakmayın, sadece nostalji budalalığının ekstrem ve her gün yaşadığımız versiyonlarından biri olduğu için lafını etmeden duramadım), onun yerine işin sadece romantik hastalık versiyonuna çatıyor (tıpkı bizdeki “aaah nerde o dedelerimizin ninelerimizin büyük aşkları, şimdi her şey kullan at” diyen gerizekalı tıfıllar gibi.. hiç yaşamadıkları yılları idealize edip, saçma bi duygusallık hezeyanı içinde yaşayan bu moronlara bu filmin dvd'sini zorla seyrettirken dvd kapağını da kafalarına kafalarına vurmak lazım). film başladığında filmin bilgiç ve gıcık karakteri, filmin ana karakterinin nostaljik takıntısını yerle bir eden çok güzel laflar ediyor. o an filmi durdurdum ve ilk defa acaba woody'yle bi konuda ters mi düşeceğiz diye endişelendim. çünkü doğru lafları filmin kötü karakterine söyletmişti. owen'ın oynadığı ana karakter gil ise tersini düşünüyordu. fakat endişelerim boşa çıktı. çünkü gil de bu fikre gelecekmiş. zaten filmin anafikri buymuş. adriana ile ikinci defa daha geçmişe gittiklerinde adriana'nın tıpkı kendisi gibi yaşadığı zamanı sıkıcı bulup daha bi geçmişi tercih etmesi gil'de ampulü yakmasını sağlamıştı. zaten o gittikleri ikinci geçmişteki dehalar da kendi zamanlarından şikayet edip rönesans zamanına öykünüyorlardı. ve gil'in (aracılığıyla woody'nin) dediği gibi rönesans zamanına gitsen onlar da eski çağlara öykünüyor olacaklardı. woody bize bu budalalığın ne kadar saçma ve rezil bi takıntı olduğunu gösteriyordu. ve bunun için de gil'in bugüne yabancılaşıp geçmişte huzuru aramasının bi “inkar” süreci olduğunu anlatıyor, bunu daha bi gözümüze sokmak için de bugün evleneceği kadının kendisini aldatıyor olmasına kör kalmasını gösteriyordu. nostalji budalalığı bugünden korkan, bugün etrafında olan bitene kör kalmayı tercih eden bi gerizekalının takıntısıdır diyordu. ve üstelik sen bugünü ne kadar kötülersen kötüle, mutlaka elli sene sonra bugünü de öven yeni bi nesil çıkacaktı. hatta bu fikir woody'nin kendi filmleri için de denebilir mi acaba.. çünkü bu kritiği yazmadan önce kafamdan geçirdiğim cümleler içinde “evet belki allen'ın başyapıtlarından biri değil ama” geçtiğinde bu lafımı filmin anafikrine tabii tuttum. allen eğer kırk yıl daha film çekmeye devam ederse belki de kırk yıl sonrakiler de bugünküleri el üstünde tutacaklardır.. neyse bunun üstüne çok da fazla laf etmeyeyim. son lafı yine woody allen söylesin. filmin gıcık karakterinin filmin başında nostalji budalalığını yerin dibine soktuğu laflarını kopyalıyor, woody'ye bin selam diyerek kaçıyorum. “people who think that their lives would be happier if they lived in an earlier time. you know, nostalgia is denial. denial of the painful present. and the name for this fallacy is called "golden-age thinking” (peygamber zamanına, osmanlı yıllarına, cumhuriyet yıllarına asr-ı saadet diyen hastalar). the erroneous notion that a different time period is better than the one one's living in. it's a flaw in the romantic imagination of those people who find it difficult to cope with the depressive.”
geç gelen farkındalık. --- spoiler --- gecenin bir yarısı gil paris'in sokaklarında kaybolur ve fransız bir çifti durdurup 'ingilizce bilip bilmediklerini sorar, hayır yanıtı alıp devam eder. --- spoiler --- (bkz: fransızların bilse de ingilizce konuşmaması)
--- spoiler --- filmde plakçı kız ve gil'in ileride yolları birleşeceği aşikardı da gönül isterdi ki adriana da 2010'u ziyaret etmeyi denesin ve ancak o zaman yapamayacağını anlasın. tamam aşk kadını olduğu açık. yine de kitabında hemingway ve picassoyu katlar diye anlattığı adamdan çok kolay vazgeçti. ayrıca partide luis buñuel'e fikir verdiği sahne ekstradan hoşuma gitti. öyle kurgu bir durum yaşayacak olsam fikir babası olmayı amaçlamak benim de ilk yapacağım şeylerden olurdu. kısacası parisin yanında daha çok o kurguyla hoşuma giden film oldu. --- spoiler ---
gerek gözlerimi gerekse kulaklarımı doyurmuş film.
1920'lerin paris'inin avangart ortamında geçen, oyunculukları ile görüntü yönetmenliği ile ve de elbette ki canım woody allen ile manhattan dışı allen filmlerinin kendine has tadıyla çok güzel bir film. http://sinematografikmizah.blogspot.com/2011/12/gecmisten-gunumuze-paris-midnight-in.html
zelda sayre, scott fitzgerald ve ernest hemingway'i tıpkı önceden hayal ettiğim gibi görünce çok etkilendim. tipleri, verdikleri tepkiler, zelda ve ernest arasındaki ilişki.. hemingway'in kendisi gibi sürekli elinde içki kadehiyle gezen zelda hakkındaki görüşlerinin özetini üçünün ortak bulunduğu sahneye yedirmesi çok başarılıydı. gil pender karakterinin henüz o dönemde şizofreni teşhisi konulmamış zelda'ya valium uzatması ince, hoş bir ayrıntıydı. yine scott'a göre daha kaba saba takılan, iri kıyım hemingway'in gil ona kitabını anlatırken durup durup "boks sever misin?" diye sorması, zelda'nın kıskançlık krizine girip intihar etmeye kalkışması, verdikleri o zamana göre çılgın sayılan partilerin vurgulanması şahaneydi. tabii bu üçlü üzerinde önceden çalışmış olduğum için oralardan daha çok keyif aldım. dali'nin ve filmde görülen diğer sanatçıların biyografileri üzerinde ayrıntılı bir okuma yapmış olsaydım bir çok yerde daha başka tadlar da alacaktım sanıyorum. neticede sadece bu yönüyle de olsa aklımda kalacak filmdir. caz çağını seven, bu filmden keyif alır arkadaş.
match point ile birlikte "woody allen nedir?" sorusuna cevap niteliğinde filmdir. woody abimiz bu sefer bizleri depresifiyete sürüklemek yerine hayal alemine, eskiye duyulan özlemin anlamsızlığına dair düşünmeye zorlamıştır.
bittikten sonra insanın içinde karmakarışık bir duygular girdabı bırakan film. bir saat kadar önce bitirdim filmi ve arkasından hiçbirşey yapasım gelmedi. ben mi fazla etkilendim bilmiyorum ama sanki şu an yapacağım herşey anlamsız olacak gibi. kimim ki ben dedim film bitince. ne yapabilirim ki? öyle bir hüzün ve karamsarlık kapladı içimi tam da kestiremiyorum aslında nedir. aslında bir gülümsemeyle izledim bütün filmi, bitmesin istedim, gil ile birlikte ben de tanışayım, muhabbet edeyim istedim o birbirinden özel insanlarla. fikirlerini sorayım, düşüncelerini öğreneyim. ya da esas istediğim kendi içsel yolculuğuma çıkmak, bir işaret bulmak, ne bileyim yani hayatta ne yapıyorum, neredeyim, hangi yoldayım biraz olsun anlayabilmek sanırım. gil ile fazla özdeşleştirdim kendimi belki ama "ne yapıyorum?" sorusunu kendime fazlaca sorduğum bir dönemde izlemiş olmamın da etkisi olabilir bunda... bir hikayeye pat diye kendini bırakabilmenin tatmini, önünü görememek yerine zaten önüne bakmamanın rahatlığı... sanırım kaybolmak bir de. tamamen kendi hikayende kaybolmak. çok daraldım, yağmur yağsın lütfen. "ben hep mantıklı bir adam oldum. hiç çılgınca şeyler yapmadım ki"
filmle ve 84. oscar ödül töreninde elde ettiği adaylıkları ile ilgili kapsamlı bir inceleme için ; http://yerliyersizsinema.blogspot.com/…s-paris.html
woody allen'ın diğer tüm filmlerinde olduğu gibi ait olduğu entellektüel kesime hitap eden filmi. tabi match point ve vicky christina barcelona filmlerini scarlett johansson için izleyenler istisne edilecek olursa. şaka bir yana, bu filmi diğer woody allen filmlerinden ayıran öemli bir fark var; filmden cidden tam anlamıyla keyif almak istiyorsanız filmdeki yan kahramanların gerçek hayatta kim olduklarını da bilmek durumundasınız. işte bu sebepledir ki bu film daha önce de denildiği gibi bilgi birikimi ister. özellikle 19. yüzyıl ile 20. yüzyıl başlarında yaşamış ve hayatları pariste kesişmiş ressamından yönetmenine kadar bir ton insan hakkında ön okuma yapmak filmi güzelleştirbilir. zaten aksi takdirde film bittiğinde ister istemez kim ulan bunlar deyip kısa bir araştırma yapıp yeniden izlemeniz olası. klasik bir woody allen geleneği gereği, geçtiği/çekildiği şehre de saygı duruşunda bulunuyor. zamanında çoğu ressamın, yazarın, sanatçının neden paris paris diye yanıp tutuşmalarını anlayabiliyorsunuz. hatta bir anektoda göre van gogh'a yazdığı mektupta kardeşi ve biricik destekçisi theo, ona, parise gitmediği müddetçe ünlü olamayacağını, ünlü olmanın tek yolunun paris'ten geçtiği tavsiyesinde bulunuyor. netice itibariyle film çoğu yanıyla klasik bir woody allen filmi. ama kanaatimce iddialı bir söz olacak ama woody allen'in son yıllarındaki en iyi filmi. senaryo dalında oscar alması olası.
bu filmde woody allen'ı owen wilson oynamıştır. hani zannetmeyin adam yaşlandı, artık filmlerinde oynamayacak. bir tek gözlük eksik o derece, kafası karışık sarsaklık tastamam karşımızda. başrolde paris olmasa zor izlenecek film kanımca.
izledikten sonra "keşke biraz daha devam etse" dediğiniz filmdir. biraz kısa kalmıştır kanımca. gerçi bu sefer de tadı damağımda kaldı diyebilirim. --- spoiler --- -dali! dali! --- spoiler ---
tam bir "lay lay lom galiba sana göre sevmeler" filmi. bu kadar entelektüel bir filmden sonra bu kadar düşük seviyeli bir yorum yapmam da iyi oldu.
gecemi hayaller ve gündelik sıradanlığa hapsolmuş hayat arasına sıkıştıran film. bazen düşünürüm bir yerlerde gezerken bir anda çok eski zamanlarda o yerde yaşanan hayatın bir kesiti canlansa diye, işte tam da bu hayalimi izledim ve daha fazlasını, hafif bir gülümsemeyle. ve keşke biraz yağmur yağsa..
marion cotillard'ın oynaması bi filmin güzel olması için zaten yeterliyken woody allen yememiş içmemiş hayvan gibi güzel bir film yapmış. film bir buçuk saat ama hangi ara bittiğini anlamadım. o kadar sürükleyici o kadar masalsı bi anlatımı varki w.allen'ın en güzel 3 filminden biri diyebilirim kesinlikle.
bayıla bayıla izlediğim ve o adamın yerinde olmak için neler vermezdim dediğim bi film. woody allen yine o iç bayıcı gıcık kadın ve adamlarını kullanmış yine burda. içim daraldı nişanlı ve onun arkadaşı herifi dinlerken. > ama filmin sonunda o kadar rahatladım ki, kendi başıma gelse ancak o kadar mutlu olurdum.
69. altın küre ödülleri'ne 4 dalda aday olmuş yılın en iyi komedilerinden. http://medicaljesus.blogspot.com/…ylar-uzerine.html
filmi izlemeden bir hafta önce merak ettiğim çok şehir var ama paris bunlardan biri değil demiştim ama büyük konuşma dedirten filmlerdendi. filmi izlerken kaç kere ben bu 2000li yıllara ait değilim dedim ki bunu daha önce de hep söylerdim ama film duygularıma tercüman oldu. beğendiğim, sevdiğim, güzel film.
5. palto film günleri kapsamında sinema anadolu'da gösterilecektir. diğer filmler ve program için: http://www.paltofilmgunleri.com/
keşke benim de başıma gelse demekten alamadım bir türlü kendimi. paris sokaklarında kaybolup çan sesiyle gelen eski model araba geçerse eğer birgün yanımdan, sanırım kendimi tutamayıp atacağım içine. sonunda başıma neler gelir bilemiyorum ama hayali bile güzel. müthiş olmuş film ya woody allen yaşlandıkça coşuyor. filmde hep geçmiş zamanın daha iyi oldugu fikrine inanan karakterlerin, 1890'ların bozulmuş oldugunu söyledigindeki düşüncemle esas oğlanın söylediklerinin aynı olması da ayrıca vurucuydu. hemingway ve dali karakterleri çok iyi olmuş ayrıca bunu da belirtmek istedim. bunuel'e film önerisi bulunması ayrıca güzeldi. pablo'nun resmine olan yorumlar vs hepsi çok hoştu. tüm ayrıntılar çok iyiydi. insan durmadan izleyebilir bu filmi. sıkılmak yanından bile geçmez. yalnızlığımı bir anda alıp gittigi için film, filmde emeği geçen herkese saygılar. seni seviyorum woody allen.
cok keyifliydi. --- spoiler --- insana paris'te yasamak ve bugun'un(un) kıymetini bilebilmeyi istetiyor. --- spoiler ---
birileri gelir bizden midnight express'i çıkarır, woody allen gider paris'e, midnight in paris'i çıkarır. woody allen'e verin herhangi bi şehri, zaten sizi o şehre aşık edeceği garantidir. ah paris! diye iç geçirmeyin hemen. filme gelirsek, güzel bir film, yılın belki de son bir kaç yılın iyi filmleri arasında yerini alacaktır ama efsane nitelikte değildir. izlenilesi, iyi vakit geçirilesi, güzel bir film.
sag adaylığı ile birlikte oscar yarışında the artist'in yeni rakibi olabilecek yapım. son 15 senedir en iyi film kategorisinde oscar'ı kucaklayan her film sag'a aday oldu. oyuncular, yazarlar ve yönetmenlerin destek verdiği bir midnight in paris'ten bahsediyoruz. http://medicaljesus.blogspot.com/…ght-in-paris.html
uzun süredir beklemekteydi, izlemeye fırsat bulamamıştım; az önce tamamladım ve rahatlıkla vasat bir film olduğunu söyleyebilirim. daha başından renkleri sıkıntı verdi. nasıl bir proses kullanılmış bilemiyorum ama garip bir sarı hakimdi tüm filme neredeyse. woody dedenin white balance ayarı bozulmuş resmen. kasten yapılmış bir seçim dahi olsa, olmamış diyor ve yolluyoruz. yani herhangi bir "özel" etki uyandıramadı bende o sarı, belki kimilerine uyandırmıştır... filme gelecek olursak; filmde birkaç güzel şey vardı: duruşu dahi yetebilecek olan marion cotillard, adrien brody'nin dali'si ve az görünse de léa seydoux'nun karakteri gabrielle ve onun owen wilson'la olan basit sahneleri... bu filmin adının oscar'la falan aynı cümlede anılması bile abesle iştigaldir. [5.5/10]
kadın-erkek ilişkisi üzerine kurgulanmış, harika müziklerle bezenmiş, baş rolünde bir şehrin oynadığı harika bir film midnight in paris. süslü cümleler, sıradışı kostümler, her biri ayrı hikaye barındıran karakterler, yaratıcı senaryo ve tipik woody allen ikilemi. new york, londra, barcelona, şimdi de paris. dünya'nın en güzel şehirlerini onun gözünden seyretmek kadar keyifli ne olabilir ki.. http://www.belirtisiz.com/midnight-in-paris-3/
oyuncu seçiminden mi müzik seçiminden mi neden bilmiyorum, beklediğimden çok daha az keyif aldım izlerken. tek tek bakıldığında her şey çekici görünüyor aslında ama bir bütün olarak film bana o kadar da muhteşem şeyler hissettirmedi. kısacası bir vicky cristina barcelona değil efenim.
(bkz: frühling in paris)
yazarlık sevdasına tutulmuş, yazamadığı kitabının sayfaları arasında boğulmuş, tıkanmış kalmış yazarların öyküleri, direnişleri ve o halet-i ruhiyeden çıkışları bana hep çok güzel ve ilginç gelmiştir, o nedenle benim için direkt artı puanla başlayan bir film. sanat ve zaman nedir diye sorular sormuş, çok da güzel cevaplamış. bizim eskiye, eskinin daha da eskiye olan tutkusu, nostalji dediğimiz şeyin o güzel havası, öyle güzel öyle imrenilesi anlatılmış ki, bayıldım. yıllarca okuduğumuz, sahiplendiğimiz, hayran olduğumuz, hatta belki gil'in dediği gibi, yazdıklarını üstümüze battaniye yaptığımız bir sürü ismin kitaplardan, hayal dünyamızdan çıkıp da ete kemiğe büründüğünü görme ihtimali...inanılmaz masalsı, etkileyici. film boyunca yüzümde eblek bir gülümseme olmasının sebebi. evde sinema keyfimizin "woody allen haftası" ının ikinci ayağında iyi ki bu filmi seçmişiz, çok hoş bir cuma akşamı hatırası oldu. ve marion cotillard...bilirsin seninle bambaşka bir bağım var, ne iyi oldu seni bu filmde izlemek. ve woody allen filmlerinde çok sevdiğim şeylerden biri; beyaz kıyafetler giyen ince, zarif sarışın kadınlar. ve paris paris paris...
90'lara kadar feriştahından 10 tane çekmiş woody allen'ın geçmişte paris'te bulunmuş alakalı alakasız kırk tane adamı tıkıştırdığı başı götü ayrı oynayan, yarrak gibi bunuel esprili şu filmini seven insan ergendir, liselidir, yediği kıçıkırık yemeğin fotoğrafını çekip hayatımı yaşıyorum havasında facebook'ta paylaşacak kadar düşmüş erasmusçudur.
şahsen paris temasından çok dönemlere uğrayışı, ünlü sanatçılara şöyle bir selam duruşu bakımından hayran kaldığım film. buram buram woody allen mizahı kokuyor. bayıldım. --- spoiler --- adrien brody'nin dali olarak karşımıza çıktığı sahnede kendimi yerden yere atasım geldi. adama zaten hastayım, tam bir dali olmuş. ayrıca zelda fitzgerald da çok benzeseymiş yani. bu kadar olur. owen wilson sevmem, sevmemeye devam edeceğim ama woody amcam kendi karakterini oynatmış gibime geldi. her karede imzasını gördüm diyebilrim. owen wilson'ı çıkarıp yerine genç woody allen'ı koysak olurmuş. --- spoiler --- keyifli ve yüzünüzde tebessüm dolu bir 90 dakika için izleyin, izlettirin... derim ve kaçarım.
(bkz: #26686491)
(bkz: overrated) seyrettiğim woody allen filmleri arasında sevmediğim tek film. bu kadar beğenilmiş olması ilginç.
yine aile kurumunun hicvi, yine entellektüelizmin yergisi, yine geçmişin altın çağları söylemine dayanan muhafazakarlık eleştirisi ve yine izlenesi, güzel bir film.
insani gulumseme-kopek gibi kahkaha atma skalasinda mekik dokutan ve cokca akilda kalici ve hatta gunluk kullanima girici replik iceren felaket basarili bir film. "i see... a rhinoceros" "say hi to trotsky" harikulade, fevkalade, fondue chocolade.
film,izlenirken insanda kesinlikle şarap içme isteği uyandırıyor.o muhteşem fransız şaraplarından olsa da içsek her gece keşke.
şimdi öncelikle belirteyim ki şu "isim hastalığı"ndan bana daral geldi. yani bir filmi, malum bir yönetmen yönetiyorsa, o film hakkında yapışan şu "yönetmenin felsefesi, yönetmenin bakış açısı, yönetmenin bıdısı dıdısı" yorumlarından nefret ediyorum. bir filmi sırf yönetmeninin adı için beğenmek ya da beğenmemek kadar bir saçmalık daha olamaz kanımca. bu durum açıkçası, bir öğretmenin yazılı sınav okurken öğrencilerin isimlerine göre not vermesi ve kâğıdın içeriğini göz ardı etmesinden tamamen farksız. neyse. film gayet vasat ve kimi bölümlerde son derece sıkıcı. bir kere filmin renk seçimi, boğdu da boğdu beni, sıkıntıya soktu, nefesimi falan daralttı. bir ara uykum geldi sırf renklerden ötürü. bunun dışında, konu bir yere kadar güzel olsa da tam olarak oturtulup da görselliğe ve anlama yansıtılamamış. aralarda çok şık sahneler ve diyaloglar olsa da genel anlamda inanılmaz basit kalmış bir film. imdb ve benzeri ortamlarda aldığı yüksek puanı, tamamen yönetmenin ismine ve kimi oyuncuların popülaritesine bağlıyorum. bu da başta da belirttiğim üzere çok sinir bozucu bir durum. artık şu yönetmenin ve oyuncuların isimlerinin hayrına vasat filmleri doğaüstü görme huyumuzu bıraksak çok güzel olacak. 6/10
filmin fantastik yanı insani yüzyıldan yüzyıla sürükleyerek keyif dolu iki saat geçirmenizi sağlıyor. bir de paris'ten o güzelim karelerle kalitesi perçinlenen woody allen filmi.
--- spoiler --- - gerçekten 1920'lerin golden age olduğunu düşünmüyorsun değil mi? + evet, benim için öyle. - ben 1920'lerdenim ve sana altın çağın "la belle epoque" olduğunu söylüyorum. + ama şu adamlara bak, onların da altın çağı rönesans. ........ + adriana, eğer burada kalırsan bu senin şimdiki zamanın olur ve kısa süre sonra başka bir zamanın hayalini kurmaya başlarsın. o zamanı "altın çağ" sanırsın. - yani, sonuçta şimdiki zaman seni tatmin etmez çünkü zaten hayatın kendisi memnun etmez. --- spoiler --- bundan yüz yıl sonra altın çağ diye hangi dönemden bahsedecekler bilmiyorum fakat "şimdiki zaman" dediğimiz mefhumu sevince de oturup tom waits ile bir sigara içemiyorsun ki. fishing with john'daki gibi jim jarmusch'u da alıp balığa çıkamıyorsun örneğin. diyeceğim odur ki bu dahilerin döneminde yaşamış olmayı dilemek hiçbir şey ifade etmiyor eğer onlarla ahbaplık edemiyorsan. rönesansa filan gitmeye gerek yok, tom waits ile sigara içebilseydim, erkan oğur ile zamanı unutarak sohbet edebilseydim, tony gatlif ile bol müzikli bir film çekebilseydim, vedat türkali ile romanı ve istanbul'u konuşabilseydim... şimdiki zaman beni ziyadesiyle memnun ederdi. tabi 1930'larda walter benjamin'in nasıl bir adam olduğunu hayal etmiyor da değilim. georges bataille ile nasıl arkadaş olduğunu, paris ulusal kütüphanesini...sonu gelmez bir merak. woody allen olayı çözmüş. bin türlü hayale daldım izlerken.
amerikan burjuvazisine müstehzi bakış açısıyla, "altın çağ" tartışmalarıyla, kartpostallık görüntüleriyle entelektüel bir külkedisi masalı. mutlaka izlenmeli.
(bkz: frühling in paris) (bkz: serbest çağrışım)
--- spoiler --- - rhinoceros"es" --- spoiler --- filmi izlerken kenara notlar almışım: havayı boğucu ve kasvetli gösteren o filtreden artık vazgeçmen lazım woody'im. golden age mevzusuna ben de kafa patlatmıştım bir aralar. o yüzden filmin bir anda o fantastik boyuta geçişi çok hoşuma gitti. büyük bir merakla takip ettim. ben golden age olarak 80'leri (ama bebe değil, genç halimle), 70'leri, 60'ları, 50'leri, sonra 19. yüzyıl; bunun türkiye'si, amerika'sı, japonya'sı, londra'sı, ne biliyim bir sürü spesifik yer ve zamanı "ulan ne yaşanırdı be" diye tahayyül etmiştim eskiden. ama akabinde hepsine birer kulp takıp, "yok abi böyle iyi yine" demişimdir. yani demem o ki, woody yine evrensel duygulara hitap eden bir film yapmış. bizler için o duygunun, düşüncenin adını koymuş, resmini çekmiş, pelikülünü basmış. "içinde yaşadığın zaman seni tatmin etmez, çünkü hayatın kendisi tatmin edici değildir." adrien brody kısa ama çok eğlendirici bir salvador dali performansı vermiş. mükemmel bir oyuncu seçimi, ama woody'den aynı mourinho performansını luis bunuel'i oynayan aktör için göremedim. daha deli bakan, pörtlek gözlü biri seçilebilirdi. ama masada suskun durup, muhabbetin sonunda patlattığı espri güzeldi. marion cotillard, glamour kelimesinin görsel halisin. seninle la belle epoque değil, taş devrine bile gidilir. orda bile ihtişamından ödün vermezsin, veremezsin kara gözlüm. netice: woody allen külliyatında ilk 10'a girer. 20'lerde paris'te bulunmuş pek çok sanatçıyı ne güzel bir araya getirmiş işte. kaymak gibi bunuel esprili şu filmi sevmeyen insan ergendir, liselidir, yediği kıçıkırık yemeğin fotoğrafını çekip hayatımı yaşıyorum havasında facebook'ta paylaşacak kadar düşmüş erasmusçudur.
film, yagmurda sirilsiklam olmus halde bir sehrin sokaklarinda yurumekten zevk almayan kadinlardan uzak durmamiz gerektigini ogretmesi vesilesiyle bile ibretlik, feyz alinasi. "why does every city have to be in the rain? what's wonderful about getting wet? "neden her sehir yagmurlu olmak zorunda? islanmanin neresi bu kadar guzel?"
onu bunu bilmem, eğer eşiniz, kız arkınız, partneriniz, vs. ile başbaşa film izleyelim filan diyorsanız, alın izleyin, izlettirin. eşimle izlerken çok sevdik, çok eğlendik ve mutlu olduk. güzel bir akşam geçirmek istiyorsanız kaçırmayın derim. film ile ilgili eminim benden çok daha iyi yorum yapabilecek kişiler yazmışlardır buraya onları okuyun. bir çift söz de woody allen'a. bu adamın her filminde beni duygu karmaşasına, bu kadar basit bir yapı ile nasıl soktuğunu anlamıyorum. film basit değil, ama konuyu anlatış şekli o kadar basit ki şaşırmadan edemiyorum. sonuçta ayakta alkışlanır desem abartmam.
"bitmeseydi yaa, bir 90 dk daha izlenirdi" dedirten film..
wes anderson filmlerinden ve bir kaç izlenmese de olur romantik komediden sonra owen wilson'ı her devrin adamı olarak* bir woody allen filminde ve de rolünde görmek değişik. gene bir aile, güzel sarışın bir partner ve sanatını icra etmekte zorlanan rahatsız bir baş rol karakteri. önceki woody allen filmlerine kıyasla baş rol karakterinin asosyal yanı o rahatsız edici düzeylere ulaşmıyor, tam tersine sürüklüyor. klişelere ve stereotiplere ise biraz fazla yer verilmiş gibi hissettim. özel okullarda ingilizce dersi kapsamında çocuklara izletebilinecek filmlerden. bir macbeth değil tabi..
film beni iki düşünceye sevk etti. daha çok woody allen filmi izlemek ve daha çok paris filmi izlemek. fransa kültür bakanlığı'nın filmin bütçesine şöyle kallavi bir yardımı olmadıysa büyük ayıp etmişler. sadece bir elin parmakları kadar woody allen filmi izlemiş birisi olarak külliyatta nereye konulur bilemiyorum ama zamanın ruhuna uygun olarak benim açımdan gayet olmuş bir film. hayatı anlama arzusunun aslında hayatın çok da anlamlandırılamayacağı gerçeğiyle birlikte düşünülmesi gerekiyor. on yıl önce yaşadıklarımdan bugün zevk alıyor olup da bugün yaşadıklarımdan ancak on sene sonra keyif alabileceğimi düşünmek beni daha karamsar yapıyor. kendini ikna etmekle ilgili belki de biraz. ileride bu günleri özlemle anacağız bu yüzden şu anda, burada bugünün keyfini çıkarmak gerek.
sanatı sorgulayan her film gibi, insanda, izlemesi-dinlemesi-okuması gereken binlerce yazar/eser olduğu ve tüm bunları "kaçırdığı" hissi uyandıran, sonuç olarak bu bağlamda beni ve tahminen birçok insanı da "mutsuz" eden film. gil karakterinin fitzgerald, hemingway isimlerini duyduğunda verdiği tepkiyi "ben de vermeliydim" diyorum. çok büyük bir kitap kurdu değilim, hemingway'in birçok eserini okudum ama resim sanatına ait kaç tane sanatçıyı tanıyorum ki? birkaçı dışında geri kalan onlarca karakter benim için soru işareti. diğer yandan dali ismini duyunca "daleee, dale don dalleee" diye şarkı söyleyen bir ev arkadaşım da olmuştu. belki bu açıdan teselli bulabilirim.
en iyi senaryo ödülü alacak kadar iyi bir senaryosu olmayan film. bence juri -golden globe- tamamen duygusal davranmış. woody allen ölücek gidicek 77 yaşında, bir gözü toprağa bakıyor, yolcu etmeden bir güzellik yapalım demişler. hatta woody allen'in en çorba, en cepten yemeli senaryosu. bir match point değil.
paris'te yaşadığım bir öykü. hem de gece gece. midnight in paris “aga paris mükemmel bir yer, hem ferah, hem modern, hem farkı, hem fiyatı, solo, solo,” mantığında bir giriş ile start alıyor da-woody amca’nın görseli. size ne, amcam o benim. sevsem de sevmesem de amcam o benim. -şu an bu filmi izlerken içtiğim şarap, balık kokuyor nedense- neyse önemsiz bi’ ayrıntı. balık iyidir. göze iyi gelir. bekaze, göze gelmek… tam da son zamanlarda -ve aslında her zaman- fransa’nın yaptığı terbiyesizliklerden sonra bu filmi izlemek ne derece sağlıklı bilemiyorum ama bastık bi’ kere hacı play’e, akıyor, ahıyo. klasik, mide bulandırıcı kadın-erkek kavgası daha filmin onuncu dakikasında kaşlarımızı çattırıyor. çattırmak ne kelime, kirpiklerimde birkaç kez sektikten sonra yanlışlıkla dudağıma konan bir kaş telimi küçük bir dil hareketiyle usulca yutturuyor. erkekler için konuşuyorum, size âşık olmayan, ama birlikte olduğunuz kadınları bilirsiniz. onlar size âşık olmadığı için eninde sonunda -atıyorum- arkadaşlarınızdan birine âşık olur ve sizi sürekli poh pohlamaya başlar, yere göğe sığdıramaz. bu mide bulandırıcıdır hacı. çok anlaşılırdır, erkek buna inanmak istemez, çünkü lanet olsun ki âşıktır. herkesin anlayacağı dilde aşk… “mesele şu ki, nostalji inkâr demektir. şimdiki acı veren zamanın inkârı.” allah belanı versin, bu ne demek şimdi da-woody amcacım? bunca yıllık meslek erbabıyız, böyle gizli yüklem görmedim. yok yok, sardım davudiye. dağıtacağım bu senaryoyu! 11 dakika 24 saniye sonra hep bir ağızdan “hııığğ,” deniyor. orda güldüm bak, dur şimdi sevmeye başladım. gel davudi, bi’ öpüjem –şaraptan mıdır nedir-. tamam lan tamam, sensin woody, sensin allen! oha, şarap ve alkol hakkında absürt bir laf duyuyoruz şuursuz entelden, ama bence yanlış, “tutkuyu ateşler, ama performansı azaltır.” la yörü git, sana, “entel olamazsın,” dememiştik, “adam olamazsın,” demiştik. neyse sıkıldım, dilimi ve üslubumu değiştiriyorum. sokaktayım, sokağın tam ortasında. lanet şuursuz entelden, onun akıllı geçinen karısından ve hatunumdan sıkıldım. yürüyorum hacı paris sokaklarında. hava temiz, her şey mis. yalnız dur, şu iki paris vatandaşına bir şey soracağım, “afedersiniz… ingilizce biliyor musunuz? hotel briston?” yok karavana, ingilizce bilmiyorlar, saçmasapan kaldım yarı entel paris sokaklarında. neyse elimi cebime atayım da çaktırmayayım mıagoi, durumu. yok lan ne kasıyorum, şu merdivenlere biraz dayanıp piyasa yapayım. oha o da nedir, direkt vurdu balık. bir anda kendimi parti arabasında buldum. tuhaf bir araba, en eski model pejo. “kım on, kım on,” diye çağırıyorlar beni. nabiyim, bindim aga. alkol, muhabbet zırla. şampanya, şampanyaaaaaa! şimdi bir partideyim. tuhaf tuhaf tiplerle muhabbet ediyorum. bu üzücü de olsa bunu yapıyorum. mezar taşının üzerinde, “sizinle kalıyorum,” yazan bir adamın partisindeyim. burada olmak istemiyorum, ama şartlar beni buna zorluyor. yavşakça şeyler oluyor ağbi, ben darlanmaya başladım. az önceki mekandan sıkıldık ve başka bir bara geçtik. daha mütevazi ve baba meyhanesi tarzı bir bara… yanımdaki tuhaf saç taramalı sarışın sırık beni birisine tanıtıyor. “yazar bir arkadaş,” filan diyor. karşı taraftan ise, “ben de hemingway, kitabımdan hoşlandın mı?” diye yarı açık yarı kapalı soruyor. gereksiz bir heyecana kapılıyorum, çuvallıyorum filan. ya ben napıyorum hacı ya, nasıl bir yumuşağım anlamadım. neyse, hemingway ağbime, “benim romanımı okuyabilir misin, yani değerlendirmek babında?” diye sordum. “romanını mı? görüşüm şu ki nefret ettim (daha okumadan). eğer kötüyse nefret ederim. çünkü kötü edebiyattan nefret ederim. hele bir de iyiyse, kıskanırım ve daha fazla nefret ederim. başka bir yazarın görüşünü almak istemezsin. yazarlar rekabetçidir. sen çok yumuşaksın, bu erkekçe değil. eğer bir yazarsan, en iyi yazar olduğunu iddia etmelisin. tabi ben etrafdayken değil… yoksa eldivenleri giyip bunu çözmemiz gerekir? senin romanını okumayacağım, ama ne yapman gerektiğini söyleyeceğim. onu gertrude stein’e götürürüm. yazdıklarım konusunda sadece ona güvenirim,” dedi hemingway. tabi benim etekler tutuştu. bi’ koşu kitabımı bulup bu mucizevi adama getirmeye gittim. bekaze, getirmeye gitmek… ya hacı, ayıp olacak ama, demin anlattıklarım rüyaymış. ehh, kızmadınız değil mi? tamam tamam, devam ediyorum o halde. nasıl boktan bir hikâye anlatıyorum bilmiyorum ama, burada kimse yağmurda yürümeyi sevmiyor ve ben çok ıslanıyorum. ya hacı, ayıp olacak ama, demin dedim ya, “demin anlattıklarım rüyaymış,” diye, işte sanırım gerçek o ya. gerçekmiş gibi devam edelim, ha, ne dersin? ey okuyucu sen nerdesin, ben nerde? benim manita bana inanmadı ve gitti. “dur lan bekle, gelir birazdan o parti arabası,” filan desem de bana mısın demedi lavuk karı, çekti gitti. ama geldi işte, bindim hemingway’in de olduğu parti arabasına, ki bu sefer parti yok, sadece hemingway var arabacıkta. artiz artiz konuşuyor yine lavuk hemi. ben ki paris centilmeni, şu ettiğim laflara bak, güya üslup değişecekti… tuhaf bir eve daha girdim, gertrude stein’in evine. objektiflik kavramından bahsediliyor. öyle böyle, şöyle söyle değil ama, acayip bir şekilde bahis ediliyor obi obi jektiflikten. kitabımı eline alıyor stein, girişi okuyor ve, “tamam yarın sabah okurum,” diyor. geziniyorum evde, çekici bir kadın var. onun yamacına doğru gidiyorum. bu kadını daha önce jeux d’enfants filminde görmüştüm sanırım. acayip acayip şeyler anlatıyor bana. ben bilerek pot kırdıkça, “pardon,” filan diye lafımı kesiyor. aklı sıra senaryoya espri katacak lavinya. ha, bu arada unutmadan, bu tarz filmleri sevenler için “amestoy trio” grubunu tavsiye ederim. fransız müziğinin en samimi versiyonlarından biridir. ikide bir bu tavsiye ettiğim grubun soundlarında –seslerinde- bi’ şeyler çalıyor filmde de, ondan dedim, anadın(?), anamışındır. neyse hacı, şey bitti, o muhteşengiz perde yine kapandı ve ben şimdi sanki yine normal hayata dönmüş gibiyim. aslında hep normal hayattayım, ama bunu kimseye anlatamıyorum ki aga. ne iştir bilemedim, bi’ bok yedik, sindirmeye çalışıyoruz. benim hatunla pazara çıktık, hâl gibi bi’şey. ne bok aradığımızı da bilmiyorum açıkçası. eski bir gramafondan, ne, eski mi dedim, neyse, eski bir gramafondan adını hatırlayamadığım cole porter şarkısı geliyor. dinliyorum. hoşuma gidiyor. bu içinde yaşadığım acayip filmin 44 dakika 41 saniyesinde gördüğüm ekran, bu ekran, bana eseften esefleri beğendiriyor. aman tannnrrriiiimm, bu ne yıkımdır. hayır hayır, o mimari, gerçek olamaz, öyle bir mekan ve fransa, bu ne burjuvalık, bu ne haddini bilmezliktir hacı, sorarım! pablo’nun, picasso’nun, afedersin anasını ağlatıyorum woodygillerle. bi’ tane kıytırık tablosunun üzerinden yağdırıyoruz, sabrı, selâmeti… çekici dediğim o hatuna doğru gidiyorum, yine bir başka partideyiz. bu sefer dans ediyoruz. inanılmaz bir şekilde eğleniyoruz. anbilibilivıbıl. yavşaklar hemen geliyor ve eğlencemizi bozuyor, hemingway ve arap. yalnız hemingway kayda değer şeyler söylüyor, “bence cesaret bir erkek için ne demekse kadın da odur. hiç, üzerine doğru koşan bir aslana ateş ettin mi? nasıl bir his olduğunu bilmek ister misin? hiç avlanmaya gittin mi? kim dövüşmek ister?” çekici hatunla konuşmaya devam ediyorum. tanrım, neler saçmalıyorum öyle. paris milliyetçiliğine başladım bir anda. durmak bilmiyorum. çekici hatun şey dedi, “bu söylediklerin çok şairane.” hadi lan ordan, saçmalıyorum işte… öyle bir saçmalıyorum ki, bu sefer de dali giriyor ekrana. daha dak’ka bir, gol bir, “gergedanları sever misin?” diye soruyor. maksat, gergedan resimleri yapmasıymış. dali mi ne? erkek gergedanlar dişisinin üzerine binerek sevişirlermiş. lakin, arada bir fark varmış. iki gergedanın aşkında… neyse işte, "dali’ye malum olurmuş," derler. hatunum bana soğuk davranıyor, gerçekten soğuk davranıyor ki temmuz ayında azcık titredim. neyse, artık benden şüpheleniyorlar hacı. hatunum dediğim kadın, yani nişanlımın babası beni bir dedektif tarafından takibe alıyor. lanet olsun ki öyle. ben yine parti arabasını bekliyorum, fakat bu sefer izlenerek. parti arabası elbette ki yine geliyor ve arabanın içinde t. s. eliot var. hemen patlatıyorum övgüyü, “senin şiirlerin benim battaniyem gibidir.” atlıyorum arabaya ve yine gertrude stein’in o gizemli evine doğru gidiyoruz. benim roman taslağını okusun ve değerlendirsin diye kastırmıştık daha önce. evet, bunu başarıyoruz. şunları söylüyor roman taslağım için: “kesinlikle sıradışı. bir tarafta neredeyse bilimkurgu. hepimiz ölümden korkuyor ve evrendeki yerimizi sorguluyoruz. sanatçının görevi umutsuzluğa düşmek değil, bilakis varlığın boşluğunun panzehirini bulmaktır. senin berrak ve güçlü bir dilin var. yenilgiyi kabul etme.” bu yorum beni pek memnun etmiyor, doğruyu söylemek gerekirse, bu ne lan! kafam çok karışık, ama paris güzel yer lan! yine yürüyüşe çıktım, hava alıyorum. yok bu böyle olmayacak, eve geri döndüm. suratsız ve anlayışsız, ama güzel -fiziksel olarak sadece- olan eşime evlilik teklifi etmeye karar verdim. düşünün yani, kafa ne kadar karışık! tam, her şeyi hazırladım, evlenme teklifi edecekken beni evde gafil avladılar. geçiştirmeye çalıştımsa da pek başarılı olamadım. eşim olacak kadının suratsız annesi ve babası beni sıkıştırmaya başladılar. bence haklılar, çünkü sevgilimin küpelerini çalmışım. bu ne kafası anlamış değilim hâlâ. allem ettim gullem ettim, küpeleri yerine koyup diğer normal insanlar gibi kuyumcudan bir çift küpe satın aldım. ikilemdeyim. çekici kız, gerçeküstücü ressamlardan biriyle evlenmeye karar vermiş. elim ayağıma, dilim damağıma karışıyor, hemen ortama akıyorum. neyse ki bizim çekici kız daha evlenmeden yetişiyorum ve ona uygun bir yere gidip konuşmayı teklif ediyorum. hemen kabul ediyor, malın iyisinden anlıyor bu çekici kız. bu arada bay bunuel’e rastlıyorum, “filminiz için harika bir fikrim var,” diyorum. fikri verdikten sonra bunuel’in de kafası en az benim kadar yanıyor. darmadağın oluyor. iyice zorluyorum senaryoyu. çekici kızı daha dışarı çıkar çıkmaz öpüyorum. çekici kız şaşırmıyor bile, sadece, “ne yapıyorsun?” diye soruyor. ben de, “bilmiyorum hacı,” diye yanıtlıyorum. hiç düşünmeden, az önce aldığım küpeleri, şıppadanak çekici kıza veriyorum. o da hayranlıkla kabul ediyor. aşk işte, vallaha aşk… mekan değişiyor. ben bu filmde oynamaktan yoruldum valla, neyse devam… yine bir araba bizi çağırıyor. konya kaşık düğününe gidiyoruz. romantik apaçi dansı yapıyoruz. “harika değil mi? ilk tanıştığımızda sana bu yerden bahsetmiştim ve belle epoque’den. ve şimdi buradayız,” diyor çekici kız. devam ediyor, “buradan sonra nereye gitmem gerektiğini çok iyi biliyorum.” mal gibi atlıyorum lafa, götürdüğü yer daha da apaçi bir mekan, hatta bu sefer kadınlar apaçi dansı yapıyor, biz de oturarak izliyoruz filan. tansiyonum yükseliyor sanırım. daha fazla dayanamayacağım, her şeyi açıklamaya başlıyorum çekici kıza, “bu benim şimdiki zamanım değil. ben 2010’dan geliyorum. aynı 1890’lara geldiğimiz gibi, ben de senin zamanına geldim. ben de aynı senin gibi kendi zamanımdan, altın çağa kaçmak istedim.” bu lafların üzerine anında benden ayrıldı çekici kız. sal gibi kaldım denizin ortasında. durur mu deli yüreğim, ben de sevgilimden ayrılıyorum. biraz zor oluyor, ama ayrılıyorum. bütün aşklar yüreğimde… yine yollarda ve dımdızlak yürüyorum, ne olacaksa artık… sıkıldım ağbi, film bitsin artık, ne boktan film lan bu! ha bu arada tuhaf bir gelişme oluyor, size hiç plakçı kızdan bahsettim mi bilmiyorum, ona rastladım. hoş sohbet bi’ kızcağız. biraz laflıyoruz. abazalığım hemen nüksediyor, “seninle yürüyebilir miyim veya bir fincan kahve… işe bak, yağmur başladı,” diyorum. güzelce ıslanıyoruz. ama zarif plakçı kız hep güleryüzlü, “hayır, sorun değil. islanmaktan çekinmem. aslında, paris yağmur altında daha güzeldir,” diyerek hem gönlümü hem şizofrenimi fethediyor. konu kilit
woddy allen'dan mükemmel bir şehir ve ilişki tasviri daha. kendisinin bu işlerin adamı olduğunu bir kez daha göstermiş. izleyicisini paris'in en içine sokup bir ilişkiyi çok yakından izleme imkanı sunuyor film. --- spoiler --- öncelikle, owen wilson, adamsın. öyle güzel oynamış ki rolünü. bakışları, hareketleri, mimikleri, jestleri, hepsi süper. heyecan dolu, paris aşkıyla yanıp tutuşan, nostaljik kişiliğinden asla taviz vermeyen adam çok güzel şeyler yapıyor bu filmde. misal; gil, gil'in nişanlısı, paul ve paul'un eşi sergiye giderler, paul her zamanki artist tavırlarıyla götünden yorumlamaya başlar, gil olaya müdahele edip esas doğru olanları söylemeye koyulur -inez'in engellemelerine rağmen-, şöyle güzel bakışma sahneleri çıkar ortaya; önce; http://img703.imageshack.us/img703/964/0001th.jpg hemen akabinde; http://img687.imageshack.us/img687/5142/0002pc.jpg yani gil çocuğu öyle bi' koyar ki, böyle baktırır işte arkasından. gil-inez ilişkisi güzel irdelenmiş. abartılmadan, bunlar aslında mükemmel aşk yaşıyorlar demeden, ilişkileri olduğu gibi aktarılmış beyazperdeye. ki w.allen bu işlerin adamı, beceremese şaşardım. gil'in asla emin olamadığı ilişkisi ve etrafındaki baskıyla da ilişkisine kendini veremeyen, belki de vermek istemeyip beraber olduğu adamı gayet de iyi tanıyıp buna rağmen hayatının merkezindeki bu adamdan sürekli çok fazlasını isteyen inez karakterlerinin sunumu gayet hoş. etkiliyor, izlettiriyor. michael sheen, yavşak rollerin adamısın, tam hem de, culk oturuyorsun bu rollere. filmin kendisine dönüş yaparsak senaryo olarak cidden ilginç film. günümüz paris'ini hemingway, picasso, fitzgerald, salvador dalí ve bir sürü fransa tarihine, kültürüne damgasını vurmuş insanla harmanlayıp anlatması farklı yapmış filmi, çok güzel bir farklılık bu. ayrıca, léa seydoux, gözlerindeki gizemi ve bakışlarını yesinler senin. filme noktayı koyan sahnede üstüne düşeni ne de güzel yapmışsın; http://img840.imageshack.us/…g840/3830/minparis.jpg gil ile gabrielle'in muhtemel ilişkisini anlatacak şekilde filmin devamı gelebilir aslında, malzeme çıkar her türlü. --- spoiler ---
müthiş keyifli bir filmdi. müzikleriyle oyunculuklarıyla, keyifle izlenen, sonunu düşündüren, güzel de bir sona sahip olan şirin bir film. --- spoiler --- paul. her şeyi bilen adam. içim sıkıştı senin olduğu her sahnede. müthiş kin duydum, laflar filan hazırlamadım, yumruğumu sıktım! sen benim tatilimin içine ettin, karıma alenen yavşıyosun diyip saldırmadı gil, tebrik ederim. o allahın cezası herifli bir iki sahne daha olsa film artık psikopatlaşsın, paris'deki sanat tutkunu gil, acımasız, sadist bir katile dönsün filan isterdim kesinlikle. --- spoiler --- o kadar çok son türetilebilir ki... bittikten sonra, amaan şöyle şöyle biteymiş iyiymiş diyemedim. muhalefet olamadım. finali de oldukça hoşuma gitti
bana dün gece çok güzel vakit geçirten woody allen filmi. özellikle 20.yy sanat dünyasındaki tanıdık simalar (hemingway, dali, bunuel, picasso) ilginizi çekiyor ve hepsi de pariste yaşayıp arkadaş olsalardı ne tür muhabbetler geçerdi diye düşünüyorsanız film tam size göre. filme puanım aslında 6.5 idi ama marion cotillard o kadar güzelsin ki senin için 7 yapıyorum puanı.
kahve kupamı alıp, yorumlarına bakılarak fazla beğenilmeyen ama beni afişiyle cezbeden ve bir romantik komedi klasiğini yansıtan bu başyapıtı izlemek için dvd'sinin çıkmasını beklediğim bir woody allen filmi.
hiç tereddüt etmeden zaman ayırabilirsiniz. seyretmenizi tavsiye ederim. edebiyat dünyasında zamandan bağımsız bir yolculuk fırsatı.
2011'de izlediğim en iyi 2 filmden biriydi. (bkz: the tree of life)
çok ilginç-özgün bir fikri olmayan ama o fikrin woody allen'ın iletişim problemli, sarsak, güvensiz tipi ve onun gönül ilişkileriyle uyumundan oluşmuş, iyi bir film.
2012 yilindaki oscar odul torenlerinde en iyi film dalinda aday olmustur.
çok hoş, farklı türde bir film de başrol kadın oyuncunun karakteri beni bitirdi, o nasıl pişkinlik. böyle insanlar var mı yahu?
kesinlikle ve kesinlikle izlemek için bu kadar beklediğime pişman olduğum filmdir, keşke biri benimle izlesin diye beklemeseydim... olsun seven birini bulup izledim, ve taptım. zamanın nası geçtiğini anlamamak bir yana, insan kendisini o kadar kaptırıyor ve hikayeyi kendisi gerçekten yaşamak istiyor ki, anlatılamaz.
"şimdi" nin değerini anlamamızı sağlayan bir woody allen filmi
yaşadığı şehre o' nu görmeye gidiyorum aylar sonra, üzerimde anlamsız bir panik, hem sessizlikten korkuyorum hem konuşmaktan. "film izleyelim" diyecek oluyorum, çok klişe olur diye vazgeçiyorum sonra. çok geçmeden o teklif ediyor film izlemeyi. ben tamam der demez başlatıyor filmi; "midnight in paris". sıradışı olaylar eşliğinde, aşina isimlerle insanı kusursuz bir paris gezisine çıkaran eğlenceli bir film bu. koltuğunuza yaslanıp keyifli bir gece geçirmek için güzel seçim.
her şeyi göze alarak söylüyorum ki izlediğim en kötü/itici/sıkıcı filmler listesinde ilk üçe oynar.
neden bu kadar basit ve klişe bir şekilde işlenmiş bir konu; gözümüze sokulan bir nostalji bağımlılığı, yine uç noktalarda bir amerikan ailesi ve avrupalı nın övülmesi durumu (ki söz konusu insan woody allen olduğu için bu yine de kabul edilebilir ), sanatçının çilesi, dahil oldukları akımlara bağlı olarak tiplere dönüşmüş olan 20'lere hakim sanatçılar ve klasik paris kareleri bir araya geldiğinde etkileyici olduğunu düşünmek gerekiyor? ayrıca artık seyircinin filmin konusunu anlayabilmesi için bunun başrol oyuncuları tarafından 3 kez tekrar edilmesi gerektiğine dair bir kanı mı oluşmuş? kısaca; ortada bu kadar güzel film varken, oscar'a dört dalda aday gösterilerek beni şaşkınlığa uğratan film.
dört dalda oscar adayı sağlam woody allen filmi. gil ve inez'in paris tatilini konu alıyor film. öyle şahane paris sahneleriyle açılış yapılıyor ki daha jenerik müziği bitmeden yönetmen insanı filmin içine çekiveriyor. gil bir senarist ve ilk roman denemesini bitirmek üzere. nişanlısı inez ile paris'i gezerken şehrin büyüsüne kapılıveriyor öyle ki gil için paris karşıkonulamaz bir tutku artık. bir gece sokaklarda yolunu kaybetmişken ilginç olaylar gelişiyor ve gil kendisini 1920'li yıllarda buluveriyor, karşısında ernst hemingway, pablo picasso, salvador dali, mark twain, henry matisse ve daha birçok önemli insan. 1920'li yıllarda paris şehri sanat ve edebiyat açısından ve tabi gil'in gözünden golden age yaşamakta, bu ortam gil'e inanılmaz, karmaşık ve büyülü bir gece hayatı sunuyor. erkek kahraman üzerinden aktarılan bu nostalji tutkusu güçlü bir mesaj yüklü aynı zamanda. paul bu kavramla ilgili güzel bir açıklama veriyor: "nostalgia is denial - denial of the painful present... the name for this denial is golden age thinking - the erroneous notion that a different time period is better than the one ones living in - its a flaw in the romantic imagination of those people who find it difficult to cope with the present." filmin sonlarına doğru yeni bir zaman yolculuğu ile 1820'li yıllara (la belle epoque) geçiş yapan ve ayakları yerden kesilen güzel adriana ve gil arasındaki şu diyalog en sevdiğim bölüm: --- spoiler --- gil: these people don't have any antibiotics! adriana: what are you talking about? gil: adriana, if you stay here though, and this becomes your present then pretty soon you'll start imagining another time was really your... you know, was really the golden time. yeah, that's what the present is. it's a little unsatisfying because life's a little unsatisfying. adriana: that's the problem with writers. you are so full of words. --- spoiler --- yaşanan zamanın değeri üzerine çokça vurgu yapılan final sonrası "yağmur paris'e çok yakışıyor" sözleri ile film sonlanıyor. sanat ve edebiyata meraklı insanlar için o dönemin yaşantısı ve karakterlerin hayatı tadına doyulmaz bir tat bırakırken yaptığı bir tabloyu picasso'dan dinlemek, dali ile aynı masaya konuk olmak, hemingway'den edebiyat adına nasihat almak gil için olduğu kadar izleyici için de büyük bir zevk. paris şehri tek başına insanı büyülemekte yeterli iken sahneler, müzikler, kostümler gerçekten çok iyi çalışılmış ve takdiri hakediyor. carla bruni'nin filmde rol almış olması ince düşünülmüş başka bir ayrıntı. en iyi film, en iyi yönetmen, en iyi orjinal senaryo ve en iyi motion picture ödüllerinden birkaçını alması bence sürpriz olmayacaktır.
izledikten kısa bir süre sonra,hiç aklımda yokken aniden önüme çıkan bir fırsat ile kendimi pariste bulduğum film. simdi bol bol moskovada gecen film izliyor, totemin devamını bekliyorum..
(bkz: kendinden önceki nesillere hayran olan nesil)
bir çoğumuzun içindeki "yanlış zamanda doğmuşum" sitemini hedef alan, hedefini de 12'den vuran sempatik film. hakkında bir şey bilmeden film izlemeye, ve daha da çok izletmeye bayılırım. hikayenin alacağı şeklin sürpriz olarak seyirciyi yakalaması her zaman daha hoştur. bu film benim için öyle oldu, izlerken daha bir zevk aldım. bulunduğun zamana ait olmamak kavramını iki taraftan da görmek çok hoş. herkes için altın çağ başka işte. altın çağ bizim kafamızda bitiyor. --- spoiler --- film inkar edilemeyeceği üzere iyi bir fikir üzerine inşa edilmiş, inkar edilemez. hele ki adı geçen kişileri biraz biliyor ve ilgileniyorsanız birçok sahnede acayip keyiflenmeniz olası. fakat zaten fazla uzun olmayan filmi taşıyamıyor bu fikir. bir süre sonra sırf seyircinin hoşuna gitmek için yeni isimler hikayeye katılıyor, araya konuyor gibi hissetmeye başlıyorsunuz. yıldızımın oldum olası barışmadığı iki oyuncu olan owen wilson ve adrien brody bile harika gelirken dali ve arkadaşlarının sahneleri komik oldukları kadar gereksiz de oluyorlar. ufak bir şikayet de gil'in 2010 yaşamındaki o iğrenç ilişkiye neden demir attığının altının pek doldurulmuş olmaması. gil'i karaktersiz ve omurgasız biri olarak gösteriyor o şirret kadına hala katlanıyor olması. evli bile değiller, çek git. karakter böyle, o yüzden böyle davranıyor da diyemiyorum zira 20'lerdeki sosyal yaşama o kadar uyum sağlıyor ki, asıl hayatında neden bu kadar ezik kaldığına anlam veremiyorsunuz. evet, film adamın cesaretine ve kendine kavuşması üzerine oynuyor ama karakterin bu kadar aşağı bir noktadan başlaması ve aynı noktadayken 20'lerde çok zıt bir portre çizmesi gerçekçilikten yiyor. gerçi filmin gerçekçi olmak gibi bir çabası asla yok diyebiliriz. zaman zaman karikatürize olma sınırlarında dolaşan, kendi gerçekliğinden 20'leri çok da ayırmayan bir tarzı var. zaten bu yüzden, iki zamanın insanları üzerinden kurdukları paralellik yüzünden gil'in iki tarafta bu kadar farklı olması rahatsız ediyor beni. avrupa romantizmine ses etmiyorum, filmin bu kadar tutmasının arkasında yatan öge bu zira. ama fransız kızımızın "paris en çok yağmur altında güzeldir," itirafından alarak geriye doğru gidersek fazla idealize edilmiş insanlar seyrettiğimizin farkına varalım. özellikle 20'ler avrupa'sında herkes ne dost canlısıymış öyle, yaşanılası. filmle ilgili nefret ettiğim, hatta çok sinirlendiğim tek şey dedektifin de 20'lerde gösterilmesi ve bundan komedi çıkartılmasıydı. o kurgu gil'e özgü kalsaydı, işler bu yola sokulmasaydı çok daha hoş olurdu. --- spoiler --- izlemek, 90 dakika boyunca sırıtarak yüz kaslarınızın ağrımasına göz yummak gerçekten değer bu film için. woody allen sinemasının iyi halkalarından biri olmuş. ama yılın en iyi filmi olabilecek kadar etli bir metni olmadığını da ekleyeyim.
çoğu olumsuz eleştirinin aksine oldukça beğendiğim film. bunda woody allen düşkünlüğümün etkisi de vardır mutlaka ama bu filmi kim çekerse çeksin, yine de bu kadar severdim sanırım. geçmişin hayaline saplanıp kalma fikrinin yanlışlığı göstermeye çalışsa da, eminim izleyen hemen hemen herkes benim gibi, "keşke bu şekilde saplansam geçmişe" demiştir. salvador dali, ernest hemingway, picasso, scott fitzgerald, zelda fitzgerald, luis bunuel ve niceleri... benim gibi, suratında koca bir sırıtmayla izleyenler çoğunluktadır muhtemelen...
izlemesi vakit kaybı olmayacak eğlenceli film.
woody allen ın hala mükemmel işler çıkarabildiğini göstermektedir bize. dangalak sinema eleştirmenleri, ucuz piyasa dergileri ve hatta internet siteleri görmezden gelse de, aristokrat jüri üyeleri ya da saygıdeğer akademi yıllardır yokmuş gibi davranmaya çalışsada woody amca onların kendi kara parodilerini gözlerine soka soka o uyduruk listelerine girmeye hak kazanmıştır. tabi umrunda olup olmadığı konusu bir yana, bizler onun yaşamış en büyük yönetmenlerden biri olarak son demlerinde istediği şehirlerde kenarda kalmış hikayelerini çekeceğini ve artık sadece eğleneceğini düşünürken o gene bizleri ters köşeye yatırarak kendi klasiklerini bile aratmayan filmler çekmektedir. önce lary david gibi oyuncu olmayan bi adamdan sonra owen wilson gibi artık "olmuş" ve rüştünü çoktan ispatlamış bi oyuncudan yeni woody allenlar yaratıp onları kameraya alan 77 yaşındaki bu kara komedyen bazılarına göre hariyeri boyunca tıpkı bu filmindeki gibi bir "altın çağ" yaşatmaktadır sinemaya. ve 50 yıl sonra bir acemi yazar bu zamanlara dönüp woody allen la tanışma fikrinden ilham alır belki.
kesinlikle çok keyifli bir film. film bittikten sonra "kalk fransa'ya gidiyoruz." diye niyetlenebilirsiniz. o nedenle pasaport, vize, uçak bileti v.s. hazır olduktan sonra filmi izleyin. --- spoiler --- gil, gece yarısı gelen eski model bir araba ile 1920 yılına yaptığı yolculukta öyle bir çevreye giriyor ki tanıştığı her yeni isim "yok artık o da mı?" dedirtiyor insana. gil, yaşadığı dönemden haz almayan ve eskilere özlem duyan ve imrenen bir insan olarak 1920 fransa'sında ayakları adeta yerden kesilmiş ve picasso'nun metresi adriana'ya aşık olacak kadar kendini o döneme ait hissetmiştir. girdiği rüyadan uyanmasını sağlayan olay ise adriana'nın "altın çağı" ile kendisininkinin aynı olmadığını görmesi. birlikte bindikleri bir fayton ile 19.yy fransa'sına gittiklerinde adriana kendi "altın çağı"nı bulmuş olup 1920'ye geri dönmemiştir. gil, böylece insanın her daim geçmişe olan merak ve isteğin sonuna geçilemeyeceğini anlamış olmalı ki günümüze dönerek kendisinden çok farklı bir yaşam tarzı olan nişanlısı ile yanlış bir evliliğe adım atmaktan kendisini kurtarmış ve fransa'ya yerleşmeye karar vermiştir; ve işte şimdi karakterimizin kapısını aşk çalmıştır. --- spoiler ---
2.kez izlemek istediğim ama her serferinde üşendiğim film. film izlemeye üşenmek!
izlerken zevk alıp almayacağınızı, izlemeden anlayabileceğiniz film. tamam paris çok güzel, film bize şehri en görülesi karelerle sunuyor ama baştan sona kadar zevkle izlemek entellektüel birikimle biraz doğru orantılı. ben sanatı severim, iyi kötü bir şeyler bilirim diyen adam için zevkle izlenen, yer yer komik, nasıl bittiği bile anlaşılamayan bir film. ama en son okuduğum kitap cin ali diyen doğal olarak sevmez bu filmi. salvador dali'yi sadece isim olarak bilen, luis bunuel adını ilk kez filmde duyan biri için alakalı oldukları sahneleri izlemenin hiçbir anlamı yok mesela. herkes durumuna göre gönül rahatlığıyla izleyip izlemeyeceğine karar verebilir. ben paris'i göreceğim derseniz o ayrı tabi.
görsellik, sanat, keyif. gülümseten, keyifli.
paris / fransa/ fransızca ve her türlü varyasyonlarından zerre kadar hazzetmeyen biri olarak ayıla bayıla izlediğim film. izleyiniz izlettiriniz.
--- spoiler --- gil pender kafası neyse ondan istiyorum. onun başına gelenler benim de başıma gelsin. lütfen. ve ayrıca o nasıl güzel bir ernest hemingway'dir. o hareketler bir şeyler. caps :http://www.google.com.tr/…dsp=26&ved=1t:429,r:9,s:0 --- spoiler ---
filmin en güzel yanlarından biri giriş sahneleridir, paris'i görmüş olanlara ve paris tutksu olanlara "ahh" çektirir. --- spoiler --- gil'in nişanlısı tam dövmeliktir. bunu bir kadın olarak söylemekteyim. --- spoiler ---
ukala paul; 'seks ve alkol. tutkuyu körükler ama performansı öldürür demiş şair' şeklinde konuşmuştur. sözü geçen şair william shakespeare'dir ve bu lafı macbeth oyununda etmektedir.
woody allen'ın '11 yapımı filmi midnight in paris, "bu" tür şeylerden hoşlananlar için "hah, evet orası.."na temas edebilirken, "bu" denli şekerlen/diril/miş şeylere tahammülü olmayanlar içinse işkenceye dönüşebilme potansiyelini -fazlasıyla, barındırıyor.. ikinci grupta yer alıyorum: kathy bates ise olağanüstü.. (http://yucitek.blogspot.com/…midnight-in-paris.html)
aptal turnusolu güzel film. bu filmi paris veya fransız aşkından seven gerçekten salaktır. woody allen yine zekasını konuşturmuş, tam da bu salaklığın sınırını çektiği noktada bir yerde müthiş bir parodi ve hatta bir şimdi güzellemesi yakalamış. buradaki karakterlerin çok yapmacık olduğunu söyleyen, hep aynı zaman ve mekana sıkıştırıldığını söyleyip filmi eleştiren kişi, tunç okan'ın otobüs filmine de karakterler fazla türk ve alman diyen gerzektir dikkat ediniz. eksisozluk'teki zeki insanların sayısı bir zamanlar çok fazlaydı; ya da yaşlandık mı ne? neyse.
yazdıklarına aşık olduğum adam ernest hemingway'ı böyle serseri resmederek, onu böyle ete kemiğe büründürerek, işte tatlı tatlı anlatarak mest etmiş filmdir. öyle ki karaman'da bir gece yarısı bir araba gelse alsa götürse beni hemingway'e... ha film hemingway dışında bana ne mi vaad etti? bozkırın ortasında paris'te bir geceyarısı. daha ne olsun. eywallah woddy.
sıcak bir film. sizi sarıyor ve içine alıyor. sanatın ve yaratıcılığın üzerine de güzel bir film ayrıca. keyif veriyor izlerken. --- spoiler --- bildiğimiz sanatçıları bize göstermesi bakımından şahane. onların davranışlarını gözlemliyor, onlarla gülüyor ve hüzünleniyoruz. özellikle picasso'nun tablosu üzerinden gerçekleşen konuşmalara bayıldım. sanatın tek bir bakış açısı üzerinden genel geçer kavramlarla değerlendirmek yerine başka bakış açılarıyla da bir esere bakmanın ne demek olduğunu hatırlatır bu sahne adeta bize. filmin giriş sahnesi uzun olmakla birlikte tanıtıcı reklam gibi olmuş. evet, etrafı görüyoruz, atmosfere sokuluyoruz fakat uzatmak biraz anlamsız. gil'in düşler alemine geçişi; birden değil, yavaş yavaş ortama sokularak sağlanmasını beğendim. ayrıca çanlarla birlike olayların başlaması, hikayelere selam çakar nitelikte. çoğu insanın düşlediği bir olgunun sinemaya aktarımı bana kalırsa gayet başarılı. film bitince de kalkıp paris'e gitme isteği de gayet normal karşılanmalı.. --- spoiler ---
woody allen yine öyle imzasını taşıyan bir film yapmıştı ki gözümde, sanki owen wilson değil de woody kralı oynuyordu. her filminde bunu yaşatabilen güzel adamımız neticede evet öyle bir filme imza atmış ki benim boktan çerçeveli hayatımın hayal camlı gecelerine bir nebze olsun mutluluk getirebilmiştir. --- belkisinden spoiler --- bu filmi adetim olmamasına rağmen ikiye bölüp geceleri izledim. sanki gil'in o dar boğaz hayatından mümkün olmadığını bile bile özlemini çektiği yere gidebilmesi gibi ben de gündüz sıradan dünyamdan film dolu hayata bu sayede kaçabildim. --- belkisinden spoiler --- açıkçası filme yapılan eleştirileri de bir türlü tınlayamıyorum. muhtemelen bunda woody allen'ı yönetmenler içinde yaptığı işte en çok eğlenen ve kendini anlatmayı başarmış bir deha olarak görmemin büyük etkisi var.
hayatimda izledigim en kisa film izlenimini verdi bana. izledigim cok daha guzel filmler olsa da bittiginde bu kadar inanamadigim olmadi, oyle bir huzurla izledim.
woody allen'ın mastürbasyonu.
şifa niyetine izlenmesi gereken film. depresyondaysanız, hayatı sevmiyorsanız, kederliyseniz, "beni hiç anlamıyorlar" diyorsanız, patronum yavşak hocalarım gerzek diyenlerdenseniz bu filmi izleyin derim. ilginç bir neşe, mutluluk veriyor insana. owen wilson'ın bundaki payı büyük. ayrıca bolca güzel, köfte gibi bağyan da var. şahsen onları paris'ten daha çok sevdim. altın çağ mevzunda ise woody allen demiş ki "misler gibi 21.yy varken, altın çağ dediğin nedir ki gülüm?". yağmurlu bir paris gecesinin tüm altın çağlardan daha altın ve daha ideal olduğu mesajını verip "şeettirme nostaljini" demiştir. bence iyi de demiş. artık "nerede o eski ramazanlar" diyenlere bu filmi tavsiye edeceğim ve "herif marion cotillard'ı bıraktı sen hâlâ eski ramazanlar'ı bırakamadın" şeklinde atarlanacağım. adrien brody'ye de buradan selam gönderiyorum. bu kadar kısa bir sahnede bu kadar vurucu bir oyunculuk ancak brody gibi bir efsanenin yapabileceği işlerden. övdük ettik ama oscar'a uzak olduğunu da belirtmek lazım.
romantik ve büyüleyici bir film. karakterleri düşününce, insanı kenarından, köşesinden, bir yerlerden filmin içine girme hissi kaplıyor. (mutlaka bir kaç kişi daha eklerdim) dali derim, adrien brody "muhteşem performans" ödülünü kesinlikle hak ediyor.
2011 yapımı woody allen'ın yazıp yönettiği; başarılı bir kurgu, daha da başarılı çekimlere sahip film. izledikten sonra "oha çok iyi fikir, şerefsizim aklıma gelmişti" söylemleri dolaşabilir etrafınızda.
geçmişte yaşama isteği bir tutkuya dönüşmüş nostalji severlerin hayallerini toplayıp beyaz perdeye aktarınca ortaya çıkmış olan şahane film.
tekrar tekrar izleyesim olan film. hemingway, porter, dali, picasso'yu sahnelerde göründükçe, bütün ünlülerin oynadığı karma filmlerde hissettiğim heyecanı hissettim. diğer woody allen filmlerinden farklı olmuş ki hepsine bayılıyorum nerdeyse ama çok da güzel olmuş.
oldukça şen, mutlu bir hikaye. hemingway, dali, picasso gelmiş konuk olmuşlar masala. bence çok iyi de olmuş çok da güzel olmuş. dingin bir cumartesi akşamı gece dışarı çıkmadan izlenmesi tavsiye edilir. dipnot: nostalji candır
salvador dali filmin rengi olmuştur kanımca.bayıldım. (bkz: gergedanlar dişlerinin üstünde sevişiyor)
insanı paris'e âşık edebilme etkisi kuvvetli olan woody allen filmi. kendi içinde ikilemler yaşayan ve ilham arayan bir yazarın, ilhamı paris'te "geceyarısı" buluş hikâyesi... hemingway'in şu sözü güzeldir mesela filmde; "hikâye gerçekse hiçbir yazı kötü değildir. eğer yazı temiz ve dürüst ise ve baskı altında ve cesaretle yazılmışsa." evet, yazmak tam olarak budur bence. --- spoiler --- filmde, salvador dali'nin dahil olduğu bir sahnedeki diyalog: man ray: başka zamandan bir kadına âşık olan bir adam. ben bir fotoğraf görüyorum. luis bunuel: ben filmi görüyorum. gil: ben aşılmaz bir sorun görüyorum. dali: bense bir... gergedan görüyorum. ayrıca filmde geceyarısı çan çaldıktan sonra o taş sokakta her defasında eski model arabanın gelişini beklemek... geçmişe yolculuğa karşı duyulan o haz... --- spoiler --- güzel bir film. 7/10 puanını hak eder. ayrıca; (bkz: ilham gece gelir)
film gerek atmosferi,gerek müzikleri ve genelde iyi denebilecek oyuncu seçimleri ile akıcı seyrediyor. --- spoiler --- filmin içine girecek olursam aşkı işleyişini çok beğendim doğrusu kopması gereken anı doğru biçimde yorumlayıp kendi zamanına gelmesi film için oldukça güzel bir sondu. --- spoiler --- filmin bir güzel noktası ise tıpkı hayat gibi yaşıyor olması iniş çıkışlarıdır.
eğlenceli bir woody allen filmi. sanatla selamı, sabahı olmayanların sıkılıp belki de sevmeyeceği, en azından bir "merhaba merhaba"sı olanların ise severek izleyeceği bir film. ben en azından cole porter ile tanıştırdığı için teşekkür ederim.
yıllar önce bi woody allen filmi izlemişim o günden beri ağzıma sakız olmuştur "ben woody allen filmi sevmem...." "ıyyy woody allen mı? hayatta izlemem." lafları. bir şekil* bu filmi indirdim, söyle bi bakayım sararsa izlerim diyorum. ben bile, onca ön yargıya rağmen beğendiysem bu filmi, olmuştur. vallaha izleyin.
owen wilson koca film boyunca tek bir ceket, tek bir pantolon ile boy göstermiştir... * tarihte yaşamış ünlü kişilerin bazılarını tanımak eksisözlük ve google'dan yardım almak gerekiyor tabi.
her ne kadar sanat ile içli dışlı olmasam da bu film beni o yıllara götürdü ki zaten amacının bu olduğunu düşünürsek amacını gerçekleştirdi.akademini bu seneki fantastik/bilim kurgu kontenjanından aday olduğunu düşünüyordum fakat gerçekten mükemmel bir filmle karşı karşıya kaldım 9/10
woody allen'in en iyi orijinal senaryo oscari'ni aldigi film.
woody allen'ın en iyi orjinal senaryo oscar'ını gelip almadığı film. zamanın öte yanından; bir gerçeği dile getirmek???
woody allen'ın en iyi orjinal senaryo oscar'ını sonuna kadar hak ettiği ve kazandığı film.
woody allen´in 1 oscar´dan fazlasini hak eden filmi.
orjinal bir fikirden ortaya cikmis basarili bir film.. kanimca katagorize etmesi zor bir film.. sehirle bütünlesik bilim kurgusal bir ask masali denilebilir..
ekşisözlük ve google eşliğinde izlenilmesi gereken film!.. kendi adıma oldukça başarılı buldum ve üstadın avrupa turundan oldukça memnunum... woody allen ile geç tanıştım ama hızla aradaki açığı kapatacağım. vicky cristina barcelona'yı izledikten sonra barselona'yı görme şansım olmuştu* bu filmden sonra da bi paris yapsak fena olmaz herhalde... ayrıca akılda kalsın diye; daliii*
asıl numarası, gece on iki (kül kedisi masalı) değil "altın çağ" tartışması olan film. allen'in başarısı da burada. böylesine derinlikli, kapsamlı bir entelektüel tartışmayı filmin sanatsal bünyesine zarar vermeden filme yedirebilmiş. sıradan bir yönetmen olsa film bir tarafta, öğretici ses bir tarafta, ucube bir şey çıkardı ortaya.
nostaljik yapımların domine ettiği oskar ödüllerinde, nostaljinin abartılmasını eleştiren senaryosuyla "en iyi orijinal senaryo" ödülünü alması en hafif tabirle ironiktir...
öncelikle edebiyatın farklı dallarıyla ilgili kimsenin kaçırmaması gereken müthiş bir film. baştan sona herşey öyle güzel şekilde kurgulanmış ve aktarılmış ki filmin insanı büyülememesi elde değil.bu yüzden de aldığı "en iyi senaryo" ödülünü baştan sona hak ediyor. amedeo modigliani,salvador dali,jean cocteau,f. scott fitzgerald,djuna barnes,t. s. eliot,luis buñuel,man ray,paul gauguin,edgar degas,picasso,henri de toulouse-lautrec,gertrude stein ve ernest hemingway gibi sanatın farklı dallarındaki isimlerin birden karşınıza çıkması,özel hayatlarına dair birşeyler öğrenip birbirleriyle ilişkilerini görmek o anı yaşatıyor ve bu da insanı delice heyecanlandırıyor. son yıllarda hiçbir filmi izlemek beni böylesine mutlu edip,heyecanlandırmamıştı. woody allen'ın neredeyse bütün filmlerini izlemiş biri olarak bu film belki de en iyi filmi olmuş diyebilirim. bir an önce dvd'si piyasa çıksın diye de film koleksiyonlarımın arasında en güzel yeri ayırmış beklemedeyim.
woody baba'nın yine seratonini dayadığı bir film. vereceği mesajı da ukalalık etmeden vermiş; aldık baba.
harika zaman geçirme sebebi film. hiç sıkılmadan, bitmesini istemeden izliyorsun filmi. karakterlerin duru oyunculukları, aşkın iç ısıtan güzel halleri, paris'in şahane kareleri ve müzik seçimleri ile çikolata tadında bir film zira.. bir de senaryosu insanda o imrenme hissini yoğun bir şekilde ortaya çıkartıyor. yemin ediyorum çok kıskandım lan. esas oğlan olasım geldi. kesinlikle tavsiye ediyorum. sevdiceğinizle izleyip bir paris sözü almanız da mümkün, bunu da es geçmeyeyim dedim. -malum ben unutuyorum tarihleri, burada kalsın bari- --- spoiler --- geçmişe ayrı bir imreniyorsan, hani filmdeki esas oğlan kadar o dönemlerde yaşamanın seni daha mutlu biri yapacağı inancına sahipsen ayrı bir keyif veriyor doğrusu. müzik seçimlerinin çok şahane olduğunu tekrar söylemek isterim. özellikle filmin başında dakikalarca görüntülenen paris'e eşlik eden melodi filme kendini dahil etme şansı sağlıyor. --- spoiler ---
soylemek istedigini direkt soyleyen bir film. olaylari bilim kurgu tadinda degil de o kadar olagan vermis ki akiciliga akicilik katmis. kesinlikle izlenmesi gerekenlerden. hatta ustune dusunulebilir kategorisinde.
çok kısaca değinmek istiyorum kendisine, spoiler denilemez ; senaryosunu tamamen heidegger yazmış. etre et temps'ın film hali. varoluşunun temeline ölüm kaygısını ve zamansallık derdini yerleştirmiş sarışın adamın, güzel aşkın ve kaypak aşıkların hikayesi olmuş. ama paris n'a été jamais si belle.
bu filmdeki hemingway alıntısına duygulanan kadınlar mevcut. birincisi greatness ne demek? hangi kitaptan alıntı, hangi anlamda söylenmiş bilmiyorum ama filmde belirgin değil. facebook listemde erkeklerin hayal dünyasında özlemini çektiği şekilde "great" olmaları gerektiğine inanan kızlar paylaşıyorlar bunu. bir de aynı alıntıda erkeklere "ne kadar az adam tarafından ele geçirilmişse o kadar hayattan tatmin olursunuz" buyuruyor sevgili allen. ve benim tanıdığım embesil insanlar ele geçirilen bir "şey" olduklarını kabul ediyorlar. kıyaslama yetisine sahip olamayacak kadar tecrübesiz oldukları sürece daha çok kabul edilecekleri düşüncesini de en az erkekler kadar benimsiyorlar ki çılgın gibi paylaşıp altına "burcucum çok güzel düşünmüşsün" yazıyorlar. bir de kadının kalbinin hassas ve adeta zavallı olduğu vurgusu var. burcular bu kendine güvensizlikleriyle gurur duyuyorlar ve beyaz atlı bir prens tarafından tamir edilmeyi bekliyorlar. çünkü hiçbir zaman kendilerine yetmeleri gerektiği onlara öğretilmedi. ellerine düşünebilmeleri, kendilerine dayatılan hayatı sorgulamaları için her türlü maddi manevi imkan verildi ama hiçbir şey yapmadılar. yeri geldikçe "türkiye yüzünü doğuya mı dönüyor :((((((" diye ağlamayı biliyorlar tabi. onlara sormak lazım: neden sadece sevilmeyi bekliyorlar? neden arzu edilen nesne olmak dışında hayatlarının hiçbir amacı yok? neden hep pasifler? kolay olanı tercih etmenin bayağılığını sadece kadın yaptığı sürece eleştiriyor woody allen. mesela another woman filminde. erkek kolay olanı tercih ettiğinde ise huzurlu bir hayat sürdürmeye devam ediyor. bu da crimes and misdemeanors filmi.
woody reyiz'in ödülü sonuna kadar hakettiği film. efferim len adamlara. oturdum ikinci kez izledim bunu. o değil de alkolü biraz kaçırdıktan sonra sokağın lambasını ve çevreyi paris gibi görmeye başladım. balkona çıkıp bir iki nefes çekeyim dedim karşıdaki direği eyfel kulesi gibi gördüm şerefsizim. ne güzeldi yağmur ve paris balansı lan. birde istanbul'a bak mına goyim. yağmurda yürüsen deli derler, bir de kesin belediye çukuruna düşersin karanlıkta.
yağmur altında yürümeyi sevenler ile sevmeyenlerin; hayalleri olan insanlar ile o insanlara inanmayanların filmi.
woody allen'ın new york dışında çektiği nadir filmlerden biri. ana teması "herkes geçmişe aşıktır" olan bir woody allen'ın filmidir. izlenmeli.
geleceğinden korkanların ve dolayısıyla geçmişe özlem duyanların sevdiği, seveceği film.
--- spoiler --- son ana kadar esas oğlanın yaşadıklarının bir rüya olduğu ortaya çıkacak diye ürküyorsunuz. dedektifin onu bir köşede sızmış bulacağını ve olayların böyle bağlanacağını düşünüyorsunuz. ancak sıra dedektifin de kaybolduğu sahneye geldiğinde yüzünüze kocaman bir gülümseme oturuyor :) --- spoiler ---
ingilizce bilmiyorsanız esprileri anlamadığınız için soğuk soğuk izlediğiniz, fransızca altyazısına bön bön bakan fransızların ''woody işte'' diyerek geçiştirdikleri film.
paris'e teşvik eden bir diğer yapıt.. --- spoiler --- 1 saat daha uzatıp adem'e bağlamasından tırstığım film.. --- spoiler ---
filmin zayıf dramatik yapısı paris'in ihtişamını gölgelemiş
"şöyle tutup yanaklarından sıkıp sen ne tatlı bir filmsin öyle" demek istediğim film.
bildiğiniz sırıtarak izlediğim nadir filmlerden bir tanesi. ara sıra uyanıkken rüya görmek iyi oluyor.
fantastik bir film.
hugo ile aynı çizgi üzerinde farklı yöne yol alan film. benim tercihim (scorsesse reyiz duymasın ama) midnight'tan yana oldu bu sefer.
girizgah kısmı tekrar tekrar izlenesi (paris yağmurlarında yıkanmak istiyorum.) yılın kuşkusuz en iyi filmi.
masal tadında bir woddy allen filmi. masal tadında olması ona en iyi özgün senaryo ödülünü kazandırmış neyse ki. oscara aday olan diğer filmlerle karşılaştırdığımda özel bir yeri olduğunu düşünmedim değil. ironik olan masal gibi bir serüven olmasının dışında nasıl da gerçekçi olabildiğidir. izlemelisiniz.
berlin versiyonu da varmis.
kesinlikle farklı ve güzel bir film. sıradan gibi başlayıp bu kadar farklılaşması şaşırtıyor ilk başta. ama hikaye çok güzel devam ediyor.
film bitince insana, kilise çanından sonra gelen arabaya bende binip geçmişe gitmek istiyoruuuuuuummm dedirten müthiş film.tam istediğim gibi.paris büyüsünü de es geçemeyiz tabiki
the artist'in oscar aldığı dünyada en az 10 tane oscar alması gerektiğini düşündüğüm film.
"haydin bugün bi sinemaya gidek de pat cipis, turuncu kola neyim içek... aaa wudi elının filmi varmış komik de bu adam bak, gülerük. giyin hadi... " repliğiyle gidilmemesi gereken bir film olduğu muhakkak. zira kitap okumayı sevmeyen, ülke tarihlerini, filolojiyi, büyük yazarların yüzyıllara damgasını vuran eserlerini irdelemeyen, bilmeyen ve tüm bunlardan sıkılan biriyseniz bu film size işkencedir. sahnelerin çoğunda fransız kalmanız, ince esprileri kaçırmanız ama salonda kıkırdayan birileri var diye "ehe hö hö" demeniz, yanınızdaki orgazm düzeyinde kendini kaptırmış filmin içine girmişken sizin " hay wudiii sana kafam girsin e mi!" demeniz kuvvetle muhtemeldir. bir de sizin için en zoru sinema çıkışı filmi eleştiremeyecek olmanızdır. ne kötü di mi? -nasıl buldun? -hmm kekremsi. -ne? -yani ilginçti tabi... ayyyy pariste olmak istedim amaa -evet. zelda fitzgerald'ı nasıl buldun, bence zaman atlaması, flashbackler muhteşemdi. -tamam. yani işte bu kadardır konuşabileceğin ancak. haa gidersin senin kafadan bi tipin yanına, dersin ki lan nasıl salak sıkıcı bi film, çok kötü çok. hiç begenmedim! fekat yavrucuğum şunu ayırman gerek, bu filmi begenmedin mi? anlamadın mı? çünkü iki türlü de bok atabilirsin... beğenmedim çünkü dali ve matisse kesinlikle taraflı bir sinopsiste anlatılmış, evet tamam yine woody allen ve şehir filmleri, yine o ve onun alter egosu gil, paris'in sokaklarını, sanatsever herkesin hayal edebileceği şekilde deneyimliyor, fakat sanki zaman sıçramalarında bir gengesizlik var.... gibi. sen böyle anlat bana filmi neden beğenmediğini, seni saygıyla selamlardım. direk anlamadım ya demek de çok normal, bu da alnından öpülesi... ama "anlamadım çünkü okumadığım yazarlar" demek yerine hiç sevmedim bu filmi, çok başarısız tam bir vakit kaybı, of çok sıkıcı gibi popülist bişeyler zırvalarsan , işte o zaman saçmalarsın, çünkü orada woody allen varken ve dünyayı sana farklı bir boyuttan gösterirken, sen bu kadar toy eleştirilerinle karın ağrısı olamazsın. yani bence olmamalısın. yine de sen bilin. hadi kib. öpt. by.
uyumadan hemen önce izlendiğinde bütün geceyi paris sokaklarında sürterek geçirmenize imkan sağlayan film.
sanatla ilgilenlerin daha doğrusu sanatla ilgilendiğini her ortamda belli etmek isteyen çakma entellektüellerin kaçırmaması gereken filmdir. o kadar derin bir etkisi vardır ki, orta düzeydeki çakma bir entellektüelin "ayy ben midnight in paris'e aşık oldum, midnight in paris'i izleyince kendimden geçiyorum, midnight in paris tam bana göre bir film kendimi buluyorum adeta onda" vb. şekilde sarfettiği cümleler sıradan bir insan üzerinde " annemin karnında rönesans tablolarına bakarak dokuz ay geçirdim, annem bana hamileyken göbeğine dokuz ay boyunca klasik müzik çalan kulaklık dayadı şekeriiiimmmm(m ler uzatılır burda), babam bana ernest hemingway okumadığı sürece uyuyamazdım cınıııım (burada çene mümkün olduğunca kasılır.)" tarzındaki cümlelerin yarattığı etkiyi yaratır. kısacası harika bir filmdir, çakma enteller için bulunmaz bir prim yapma kaynağıdır.
woody allen'in kasmadan, rahatça, kendiyle sohbet edercesine çektiği, ılıman bir konuyu tadında anlatan, doz ayarları itibarıyla mükemmel bir film.
dondurma gibi film. tadını ala ala izledim. marion cotillarda aşık oldum. geleceğe dönüş gibi bir filmdi benim için. başları sıkıcı gibiyken birden sihirli dünyalara açılmak çok iyi geldi. fantastik maceraları sevenler edebiyata tarihe meraklı olanlar aman kaçırmayın derim.
sanat ve sanata yakınlığım açısından, esas oğlanın, gerzek sevgilisinin, ukala aşığı değilim ama gece yürüyüşlerini severim, bir şehrin tadını insan en çok gece yürürken topuklarından alır. bu sebeptendir ki, ağzım kulaklarımda sırıta sırıta izlediğim film olmuştur. işte, hoş bir film.
gerçek olmasını ve filmin içine girebilmeyi deli gibi istediğim film. uzun bir süre etkisinden çıkabileceğimi sanmıyorum, hoş çıkmak isteyen de yok zaten. --- spoiler --- gil, adriana'nın günlüğünü okutana kadar hepsi hayal çıkacak sanıyordum. ne zaman o günlükte gil pender'a aşık oldum ama o inez diye biriyle nişanlı dedi, oha gerçekmiş diye sevindim yerimde. --- spoiler ---
güzel bir filmdi. çok eğlenceli bir -veya iki- günün içinde kendisine yer edinmiş film.
insanın içini ısıtan muhteşem bir film. insanın yağmurlu bir havada paris sokaklarında dolaşası geliyor. her dönemde, geçmiş dönemlerin özlenmeye mahkum olduğunu gösteriyor bizlere...
izlemesi çok hoş film. a good year ve bu filmi art arda izleyince marion cotillard aşkı her şeyin önüne geçiyor, anne bana neden almıyorsun, bizde niye yok dedirtiyor.
(bkz: sofies verden)
şükela bir soundtrack albümüne sahiptir bu film.
scott fitzgerald'ından, edgar allen poe'sundan tut, dali'sine kadar, işlerini beğendiğin, merakını celbeden birçok kişinin bir şekilde karikatürize edilmeden, bildiğimiz kadarıyla karakterlerini yansıtacak şekilde resmedildiği, üstelik tüm işlerini beğendiğimiz woody allen imzalı başarılı bir filmdir. kesinlikle çok keyifli.
paris'ten çok güzel kareler görmeyi sağlayan keyifli bir film. o romantik ılık paris havasını soluyabiliyorsunuz.
düşünsel açıdan eleştirilebilecek pek çok yönü olduğu halde takdirle karşıladığım, bu kadar güzellik yetmezmiş gibi daha da fazlasını istediğim, izlerken sonunun hiç gelmemesini dilediğim film. http://yoligark.blogspot.com/…amanszlk-halleri.html
yazarı anlatırken dayanamayıp yazarın eserinden söz etmese çok iyi olacakmış. bunun haricinde baş karakterin fantezisinin içine seyirciyi mükemmel soktuğu, harika diyalogları ve bir şehri layıkıyla başrole koyduğu için başarılı bir film. hemingway tiplemesine bayıldım. zamansal atlamalar için eski bir taksiye hatta bir at arabasına binme fikri çok güzel, naif bir buluş. dünyanın en itici ikinci oyuncusu owen wilson bile sempatik. ha bir de film tam bir entel pornosu.
afişine aşık olduğum woody allen filmi. izlerken kahkaha atmamak elde değil, hemingway ve dalinin takıntılı hallerine özellikle. insanın içinde bir yerlerde gerçekten orada olmak, bunları yaşamak isteği doğuyor. woody allen'ın önünde saygıyla eğiliyoruz bu güzel film için. bitmesini istemeyeceğim güzellikteydi film. ah bendeki bu nostalji aşkı * not: soundtracki ayrı güzel olmuş filmdir aynı zamanda..
eğlenceli ve renkli bir film. görüntüler ve mekanlar woody amcanın elinde bir tuval olmuş bize bırakılmış. elimizde her zamanki gibi woody'nin çelişkileri duruyor. ancak bu sefer konu geçmiş zaman. kadınlar yine var ama asıl meselesi zamanla. insanı yormayan, sıkmayan, akıcı ve gösterişli bir dili var filmin. sevdiğim tarafı her zaman olduğu gibi woody allen'ın kendine bir anarşist ruh biçmesi ve başka adamları küçümser umursamazlığı. gitse ne olacak kadın. bu heriften bir şey olmaz tavrı. benden giden başkasında mutlu olmaz hissi yaşatması. çok pis adam yeminlen. o da böyle koyuyor. tavrını.
güzel film. görüntüler itibariyle yüksek bir estetik zevkin ürünü.
woody allen hatrına bile her türlü izlenilebilecek bir film. bu arada woody allen yine bir şehri ele alıp insanı o şehir hakkında etkilemesiyle sonuçlanan bir filme daha imza atmıştır.
afişi güzel film. afişinden daha da güzel film. şimdi paris'e gitsem o sokakları, yolları bulur, yürür, kaybolmazmışım gibime geliyor. --- spoiler --- luis bunuel gil'e ''anlamıyorum ama neden çıkamıyorlar odadan, ama neden çıkamıyorlar odadan?'' diye öyle güzel soruyor ki. birazdan o filmi izleyeceğim, neden çıkamıyorlarmış o odadan izleyeyim, öğreneyim istiyorum.* --- spoiler ---
bana "vay be, bir woody allen filmini beğendim" dedirten filmdir. woody allen'ı iyi bir yönetmen olarak kabul etmenin yanı sıra, işlediği konuların bana pek hitap etmemesinden dolayı hiç bi' filmini aman aman sevmemiştim. ta ki midnight in paris'i izleyene dek. çok tatlı bi' film olduğunu söylemeliyim, şahsen o hayran kalınası 20li yıllardaki paris'i 2011'de yaşayıp, oralarda ernest hemingway'i, luis buñuel'i, salvador dalí'yi zelda* ve f. scott fitzgerald'ı, paul gaugin'i, pablo picasso'yu ve daha nicelerini temsili de olsa görmek harikaydı. özellikle heminway ve buñuel ile olan sahneler çok eğlenceliydi. afişteki starry night* esintisinden başlayarak woody allen selam çakması gereken en önemli insanlara "saygılar abi" demiş. kısacası ben bu masalsı filmi pek sevdim, eyvallah woody.
tam olarak 5 (yazıyla beş)*** arkadaşımın "aaa bu filmi izlesene ya, başroldeki adam aynı sen" şeklindeki tacizlerinden sonra "noluyo lan" şeklinde izledim. valla bazı sahneler bayık geçse de, bok atmayacağım, ilginçti, güzeldi film. woody allen abimizi de severiz sayarız. lakin herhangi bir dizi/film karakterine benzetilmekten ve bu bkz dan tiksinmeme rağmen gil pender karakteri için açıkça ve objektif olarak söylemem gerekir ki; (bkz: aa bu benim lan) hayır, sanki marifetmiş gibi ortamlarda şekil yapan dalyaraklar falan çıkar şindi bu filmden sonra. kaybedenlerkulübüeffect minvalinde. çekemem amk. yine de tedbiren; (bkz: geçmişlerde yaşıyor bazı ibneler)
herkesin kendine göre bir külkedisi masalı olabileceğini söyleyen film. woody allen'ı sevenler bu filmi zaten çok seveceklerdir diye düşünüyorum. kahire'nin mor gülü isimli filme benzettim ben. onu da sevmiştim bunu da sevdim.
güzeldi lan bu film, sevdim valla. karakterlerin çoğunu ilk defa duydum, filmi durdurup, kim kimmiş, eserleri neymiş diye araştırdım her seferinde. sindire sindire izledim yani elimden geldiğince. ayrıca entrylere bakılırsa, çoğu yazar kişisi, woody allen hatrına izlemiş filmi. şekiller ya haağmına...
neden bilmem ama bu film bana çerezlik kategorisine sokabileceğimiz bir film gibi geldi. keza barcelona barcelona'da öyleydi. tipik woody allen işte diyeceğim ama insan bi match point'i arıyor doğrusu.
yaşının kemale ermesinin ardından avrupa turuna çıkan woody allen'ın maç puanını aldığı londra, ardından barcelona falan derken paris'e uğradığı film. dali ile ilgili pek çok görsel şey vardı kafamda ama hemingway diyince zihnimde bir yüz canlanmıyordu. bu filmde en çok bu iki karakteri beğendim. lafın özü; allen'ın avrupa gezisinin en eğlenceli ve orjinal duraklardan biri. istanbula'da bir uğrasa fena olmaz.
ufak tefek kronolojik hatalar haricinde gayet iyi film. belgesel olmayan filmin kronolojik hatası olur mu? galiba olmaz.
en klise haliyle; ' woddy allen'in son yillardaki en iyi isi.' spoiler gil: that's what the present is. it's a little unsatisfying because life is unsatisfying. (bu kadar eglenceli bi filmden bu kadar cok ogretmesini, ana fikrini de bu kadar guzel vermesini beklemezsiniz.)
daha önce yapılmış zaten bu : atla gel şaban şaka bi yana atla gel şaban'daki sarımsağın rolünü burda çan sesi almış. film hiç fena değil, picasso, hemingway, gaugin'i eğer yaşasalardı böyle birileri olacaktı diye görebilmek hiç fena olmadı. aralarında en iyisi hemingway'di, adam roman gibi konuşuyordu.
çok tatlı bir filmdi, bir kere bazılarına artık eski filan gelebilir, yani bunu söyleyen çok kişi duyuyorum ama yine de tipik woody allen esprileri ve erkek karakteri, ille bir şeyler, birileri arasında kalmış olacak, arada sıkışmış kalmış, nereye gideceğini ne yapacağını bulamıyor, bir varoluşsal kahırlar içinde kahrolacak.insanı gülümseten bir patetiklik hali olacak, ki o patetikliği de sempatikliğini sağlayacak zaten. burada bunu bir de paris sokaklarında, çeşitli zaman kaymaları içinde yapınca, oh negzel,şükela, şükela oldu benim için... hele "git bir masada bir türlü yemeğe başlayamayanların filmini çek"! gibi replikler, tüm o ustalara göndermeler, ama bunu da gerçeklikle rüya ya da belki hayal dünyası arasında bir yerde yap, zamanı,mekanı,gerçeklik algısını paris sokaklarında keyifle boz, paris bir kez daha 1920'lerin lost kuşağına evsahipliği yapar gibi, farklı bir gerçekliğe ev sahipliği yapsın.. adamcağız bugünün gerçek paris'inde nişanlısı ve ailesiyle harala gürele gerçekliğinde ama aynı zamanda yıllar yıllar öncesinin de, hayal/rüya dünyası halindeki gerçek parisinde...bu tip farklı zaman ve mekanların böyle içiçe geçmesi pek güzeldi. hem masal hem de gerçek, ama gayette gerçek bir masal parisi, zaten paris'i sokak sokak, o güzel renkleriyle izlemek başlıbaşına masal güzelliğinde, e marion cotillard illaki süper güzel...ama finaline de ayrıca bittim. bayıldım o, zamanda kraliyet dönemine "gerçekten!" düşme fikrine, en baştan beri var olan "taksiyle" zaman kayması fikriyle oynayan en keyifli anıydı bence. roma var şimdi sırada, bakalım o nasıl olacak?
dün televizyonda denk geldiğim ve hoşça vakit geçirmemi sağlamış rüyamsı güzel film. izlerken biraz şarabım filan olsaydı daha çok keyif alırdım herhalde.
bir defa daha izlediğim ve bir defa daha hayran olduğum film. konusuna, oyunculuk performansına vs spesifik bir yönüne hayran değilim, her şeyi öyle güzel harmanlanmış bir film ki, izlerken geçirdiğim 1.5 saatte bende yarattığı o her şeyden uzaklaşma hissine hayranım.
beklenmedik şekilde içine içine çeken, hiç bitmesin denilen filmler vardır. işte bu film o şekil bir filmdir. hele bir de paris'te bulunmuşluğunuz, yağmurda yürümüşlüğünüz, sokaklarda fotoğraf makinenize sarılıp koca bir geceyi geçirebilmişseniz, sizin için çok farklı anlamlar ifade eder. bana göre son zamanlarda çekilmiş iki başyapıtlardan bir tanesi. bir diğeri için; (bkz: inglourious basterds) edit: imdb puanı 7.7 imiş, bu dünya bana göre değil.
keyifli, klasik woody allen filmi. karakterler güzel, müzik güzel, paris çok güzel. her şey iyi güzel de bana çok ciddi batan, filmi başından sonuna çekilmez kılan bir şey var söylemeden edemeyeceğim: allen mı öyle oyna demiş yoksa owen wilson "böyle oynarsam daha iyi olur" filan mı demiş bilemem ama woody allen'ın filmlerinde kendi oynadığı karakterlerin hemen hemen hepsinde pek de değişmeden var olan duruşu, mimikleri vs. aynen taklit etmiş owen wilson. yani sanki alison pill'e nasıl sen zelda fitzgerald'ı oyna dedilerse owen'a da sen de woody allen'ı oyna demişler. çok rahatsız ediciydi bence. woody allen'ın her filmde aşağı yukarı aynı şaşkın, samimi karakteri oynamasına bir şey demiyorum ama bu çok zorlama olmuş. insan bir defa fark edince bir daha filme kaptıramıyor kendisini.
ben bayıldım bu filme! paris aşkı olan insanları hep lüzumsuz bulmuş, paris'i abartılmış sanan, gitmeyi planladığı şehirler arasına bile sokmayan ben paris'e taptım. fantastik falan değil, ben keşke olsa, evet aslında olabilir diye izledim gayet. normalde film izlemekten sıkılan ve sık sık kaç dakika kalmış diye bakan iğrenç bir tipim ben, bu filmde de kaç dakika kaldığına baktım ama daha ne kadar sürecek bu güzellik diye baktım. izlemediğim her gün için bir kırbaç yesem ya da falakaya falan yatırılsam gık demem, hak etmişim. sinemadan anlayan bir insan olmadığımı hep kabul ederim ama çok güzel değil miydi ya, bana mı öyle geldi. ben geberesiye kadar minimum 100 kere izlerim bu filmi. (100'ü tamamlamaya yakın olduğum filmler var, kendime güveniyorum)
en iyi woody allen filmlerinden birisi olmaya aday film.. aday olarakta kalabilir son tahlilde. beğenip beğenmemek insanlara kalmış, eleştirmekte. ama eleştirmeden önce, suçlamadan önce anlamak gerekir diye düşünüyorum. haydi anlayalım o halde.. not 1: en iyi bence, çünkü içerisinde ernest hemingway ' i barındırmaktadır. sevgili kişisi en tatlı uykularından birisinde iken an itibari ile, onun isteği ile izlenen filmdir. not 2: alın size, bir ikinci neden daha, en iyi film olması babında.. çok tatlı, çok gerçek ve çok duygusal bir allen filmidir. tunalı hilmi caddesi' de "flamingo" da sufle yemek gibidir, sonunda damakta bıraktığı tadı. sevgili kişisine bir daha bir daha aşık olmaktır, en saf hali ile... gerçektir bu film çünkü aşk vardır içinde. hemingway vardır, savaşa en karşı duruşu ve bodoslama adam döven halleri ile.. dali vardır, her an adını hatırlatmak isteyen, o genç vardır. sanatsal yönleri diğer allen filmleri ile kıyaslanınca, tamam tartışılabilecek pek çok yönü vardır. ancaak,, hiç bir filmde bu kadar güzel "silahlara veda" konuşması bulamazsınız. benden söylemesi..
keyifle izlediğim farklı fikirleri barındıran bir film.
insanı harekete geçiren bir film. yönetmenin amacı budur ya da değildir bilmiyorum fakat yapmadan önce üşenilen ama yaptıktan sonra da 'iyi ki yapmışız' denilen şeyleri yapacak enerjiyi ortaya çıkarması açısından eşsiz. 'anı yaşa' temasından kapitalizmi biraz dışlayabildiğimizde geriye kalanlardan bahsediyorum.
--- spoiler --- -bence gerçek aşk, ölüm ile bir ateşkes yaratır. tüm korkaklık sevgisizlikten, ya da yeterince sevememekten dolayı olur ki ikiside aynı şeydir. gerçek ve cesur bir adam ölümün gözlerinin içine bakar…gergedan avcıları veya belmonte gibi harbi cesur adamlar. çünkü aşkları, ölümü onların aklından söküp atacak kadar fazladır. ta ki geçmişteki her adamın başına geleceği gibi, ölüm geri dönene kadar. ve işte o anda, yeniden çok sevmelisin.. bunu bir düşün. hemingway --- spoiler --- birçoğuna yaptığım gibi bu filmide yarım bırakıp harcayacağımı düşündüm başlarda. sabrettim, sigaraya gitmedim sabrettim, filmi bitirdim sözlüğe gelip bunları yazdım hala sigaraya gitmedim. sigaradan çok daha fazla nikotini zerk etti beynime. yüzüne bakmaya doyamayacağın devyarasa bir film.
etkileyici,sıcak film. her zaman 1970' lerde yaşayıp ölmem gerektiğini düşünen bana güzel göndermeler yapmış film.
bir van gogh gösterseydi, ya da en azından ucundan kıyısından kızıl bir adam görseydik bile yeterdi.
--- spoiler --- gil, salvador dali'ye gelecekten geldiğinden bahsetmeye çalışıyor, dali ise gil'e gergedanların seks hayatından. filmde bir de marion cotillard var tabii. --- spoiler ---
zaman mekan algısını yok eden, masalsı bir woody allen filmi. sanatsal yönünü bilemem ancak şu nokta çok güzel: film, hemen hepimizin ortak yanılgısı geçmişi idealleştirme, onu herkesin mutlu mesut yaşadığı bir zaman dilimi olarak görme durumuna da güzel bir açıdan bakıyor. çağdaşımız gil 30lu yılları, 1930ların adrianası yüzyılın başlarını, yüzyılın başındakiler rönesansı (doğru hatırlıyorsam) özlüyor, onu en iyi kabul ediyorlar. yani her çağ, kendinden öncekini idealleştiriyor, onu özlüyor. çoğumuzdaki geçmiş zamanda yaşama arzusuyla aynı, o kadar da iyi olup olmadığını hiçbir zaman bilemeyeceğimiz zamanları özlüyoruz; tıpkı bizden öncekilerin yaptığı, bizden sonrakilerin de yapacağı gibi. bu açıdan bakıldığında film, salt bir paris ve insanları hikayesi olmaktan çıkıp tüm insanların ortak hikayesi olma özelliği kazanıyor diyebiliriz sanırım.
defalarca izlemekten usanmadığım, woody allen'in insan değil dahi olduğunu kanıtlar nitelikte izler taşıyan güzide film. her seferinde ayrı bir tat alıyorum bu filmden, insanı canı en sıkkın olduğu anlarda bile mutlu edebilen bir iş çıkarmış kanımca allen. ayrıca manhattan, annie hall gibi filmlerinden sonra en iyi film dalında oscar adaylığı getirmiştir yapım kendisine(en iyi yönetmen dalında da yedinci adaylığına kavuşturmuştur kendilerini aynı zamanda), bir anlamda geri dönüş filmidir bu yapım onun için. şaheser nitelikte bir de soundtrack listesi vardır bu eserin: (bkz: http://www.youtube.com/watch?v=mbg0lce0wuy) - filmin çoğu sahnesinde çalar. (bkz: http://www.youtube.com/watch?v=xeikl4uhmhi) - bu müzikle açılan film bu müzikle sonlanmaktadır. (bkz: http://www.youtube.com/watch?v=dbjc0wv8loo) - gil'in adriana ile olan sahnelerinde çalar. (bkz: http://www.youtube.com/watch?v=ox8bpmgcquq)
hakkındaki yorumları okudukça sinemadan bir bok anlamadığımı görmüş oldum. çok sıradışı olmayan "hoş" bir fikir üzerine kurulmuş, sonu belli bir senaryo. rahatsız edici derecede vasat ve yapay bir baş karakter. modern zamandaki gereksiz yan karakterler. geçmiş paris'inde tanıdık simalarla karşılaşınca hafiften gülümsüyorsunuz, zaten olayı da dali ve hemingway götürüyor. paris görüntülerine güzel denmiş de zaten olduğu gibi göstermiş, şehir zaten bildiğimiz etkileyici paris. woody allen "sinema" olarak ne katmış onu çıkaramadım ben. müzikler güzel ama onların hatrına bile filmin notu 5,5/10'u geçemez. woody allen'ın bundan önce bir filmini izlemiştim ve abartıldığını düşünmüştüm, bu filmle de fikrim değişmedi. bu filme "aman kuzum şaheser şaheser" diyenler, cidden iyi bir film izlediklerinde titreyerek boşalıyorlar herhal.
sonu başından tahmin edilebilir bir film evet. ama ne fark eder? masal gibi bir paris, sokaklar, yağmur, müzikler, bütün şaşkınlığıyla owen wilson, güzeller güzeli marion cotillard, yazarlar, ressamlar. doyamadım. parise hiç gidememiş olmanın üzüntüsüyle nedense erteledim bu filmi. bilmiyorum neden, paris bi bahaneydi belki de. yeni bitirdim filmi ve anladım ki içime doğmuş resmen. doğru zamanda izlemem gerekmiş. ve bu arada zaman konusunda yanılmadığımı görmek ne güzeldi. geçmişi idealleştirmeyi hep yanlış gördüm ama bununla da kalmadım şimdi, bunca zaman belalım olan gelecek kaygısı da anlamsız geldi. insan etrafından öğütler dinler hem de defalarca, başkalarının yanlışlarını da görür ama yine ısrar eder ya hani bütün üzüntüsüne rağmen, işte sanat bu yüzden bambaşka, bambaşka. bir film, bir kitap, bir şarkı kimsenin ve senin yapamadığını dank ettirir, harekete geçirir seni. teşekkürler woody allen. uyanmak istemediğim bi rüya gibiydi.
(bkz: paris sokaklarında boş boş gezinmek)
hoş film. ama sadece hoş işte. evet paris çok güzel, evet müzikler çok hoş, yağmur güzel, evet zaman-mekan algımızla oynuyor. ama sevgili woody neden bizim filmden kendi kendimize almamız gereken mesajı tutup replik diye verdin gil'in ağzına be kuzum? afedersin bzi gerizekalı mıyız? sen gil'e herkesin altın çağı kendinden öncekidir mealindeki lafları söyletmeseydin biz anlamayacak mıydık. olmamış tatlım; bu kısım olmamış. iyi bir paris güzellemesi faket vasat bir film. ama şunlar da var; hemingway ve silahlara veda muhteşemdi. cotillard çok güzelsin keşke biraz ölsem. bunuel ne güzel sordu öyle; ama neden çıkamıyorlar odadan, anlamıyorum neden?
--- ağır spoiler içerir --- versailles sarayında kaybolan bir dedektifin maceralarını anlatan bir bilim-kurgu. --- spoiler ---
eğer paranız yoksa bu filmde anlatılan paris'in yakınından bile geçemezsiniz. ancak gare du nord civarındaki kuzey paris'te iki yıldızlı otellerde kalıp metroyla orayı burayı görürsünüz.
--- spoiler' ın hası burda --- gil, bunuel, pender ve dali' ye "arabaya biniyorum ve zamanda yolculuk ediyorum" dediğinde yorumlara bayıldım. bence filmin en iyi sahnesi; pender: iki dünya buldun, bunda bir şey yok. ben fotoğrafı görebiliyorum. bunuel: ben filmi görüyorum. dali: ben bir gergedan görüyorum. --- spoiler' ın hası orda ---
alison pill'in burdaki hali inanılmaz tatlı gözüküyor.
owen wilson isimli insan yüzünden ancak yarım saat tahammül edebildiğim film.
tipik woody allen filmi. çok konuşma, çok bilinen ve popüler mekanlar, arka planda şehir akarken hiçbir sinema yöntemi kullanılmadan çekilen planlar. ekranın sağ dibine doğru inen alan derinliklerinin bulunduğu sokak çekimlerinde yürüyen karakterler, inceden yamuk bir romantizm, birden fazla sevgili edinme durumu, ortalama bir senaryo, aşırı aşırı aşırı basit sinema kalitesi ve vasat kalitede bir film. bu adam sadece etiketsel olarak yönetmen, bu adamdan anca senaryo yardımcısı (senarist de değil) olur o kadar. arka planların tamamına siyah bir perde çekin, film bir sinema öğrencisinin çekebileceği kalitede olacaktır. zaten iyi film çekemeyenlerin sıkça başvurduğu yöntemdir, meşhur şehirleri kullanmak veya yüzeysel, romantizmel dallara tutunmak. mümkünse daha film çekmesin woody abim, kitap falan yazsın.
ne halta yaradığı bilinmeyen adamlar tarafından, üzerinden dolaylı olarak yönetmeni woody allen'a giydirilen (yönetmen değilmiş woody allen? hmm) film. amına koyim, birşeyleri bildiğinizi göstermek için bazı sanat dallarının parmakla gösterilen adamlarına giydirmek çok güzel bir yöntemdir, internette hater'lıktan iyi ekmek yersiniz, kabul de, bu konuda ahmet çakar tandansını yakalamak hiç de iyi değil be gencolar.
hemingway'in "boks yapar mısın?" sorusundaki ince esprinin çok keyifli olduğu film.
hoş bir film. konusu hoş, anlatımı hoş, renkleri hoş, şehir hoş. hoş yani. ama o kadar. filmin illa paris'te geçmesini gerektirecek ne var bilmiyorum. ben paris'i filmde başrolde olur diye düşünmüştüm. ama filmde paris'in oynamasından ziyade paris üzerine konuşuluyor, her konuşmada paris'e durduk yere yapılan güzellemeler filan var. ama bu benim beklediğim şehir edebiyatını karşılamıyor. ben ana karakteri daha bir flaneur -tamam adam turist, ama yine de şehrin sokaklarının onu yönelendirmesini filan- bekliyordum, değilmiş. onun dışındaki her karakter bir karikatür bir parodi. hangi amaçla öyle olduklarını anlıyorum, özellikle nişanlının ve ailesinin, ama bu kadar gerçekten uzak olmaları biraz "öeh" dedirtti. hemingway'le olan diyaloglar güzeldi gerçi. kadınıyla ilgili aydınlanmayı da hemingway tarafından yaşaması hoştu yine. filmin güzel yanlarından biriyse olayların bir sanrıya ya da rüyaya filan bağlanmamış olmasıydı.
(bkz: la nuit est a nous)
vasat bir film. woody allen resmen kolaylığa kaçmış. hiçbir orjinalliği olmayan bir fikir, insanın içini bayan bir başkarakter ve bolca paris.üstüne çok konuşulması gereksiz bir film olmuş. paris'in güzellikleri ve m. cotillard'ın güzelliği hatrına izlenir. ne adam gibi bir senaryo var, ne de insanı içine alabilecek diyaloglar. kısacası izlemeseniz de olur.
en iyi orjinal senaryo oscarı'nı almış bir filmdir. edit: ödül kazandığı bazı alanlar: http://www.imdb.com/title/tt1605783/awards
oyunculukların çok iyi olduğu, marion cotillarda yine aşık ettiren film.
baş tacı olan vicky cristina barcelona kadar iyi olmasa da eğlenceli ve güzel bir filmdi. film müzikleri de muhteşem ötesi. yalın anlatımına bayılıyorum zaten woody allen ' ın. bu filmde de paris sokakları- insanları- dükkânları yalın bir biçimde işlenmiş. çıkardığım en önemli şey ise: "en sevdiğin şeyin peşinden gitmelisin" oldu. ha bir de woody allen sanki hayal alemini anlatmış gibiydi, "geç doğmuşum, keşke 1900 lü yıllarda yaşasaydım" fikrini gördüm. --- spoiler --- zavallı owen wilson'ın yağmur altında yürüme isteği filmin sonunda oldu da, ben de sevindim. dışarda yağan yağmurda hasta olmayacağımı bilsem çıkıcam şimdi... --- spoiler ---
sanat ozgurluktur cumlesinin en guzel ifadesi olan film... hayallerini, tutkularını, yasayamayacagını dusundugun her anı kısaca kendini gerceklestirmektir sanat. woody allen, filmleriyle bunu yapıyor ve her defasında hayranlıkla seyrediyorum belki biraz da kıskanarak varolusunu gosterebilme cesaretini gosterdigi icin...
woody allen'ın to rome with love ile birlikte art arda izlenesi filmi. zaten paris'e gidenler için filmin girişindeki paris'ten esintiler; montmartre olsun, concorde meydanı olsun, pont neuf olsun, ayrı bir etkileyici hava yaratıyor. marion cotillard her zamanki gibi şahane ve tarifsiz, selma ergeç'e benzettiğim lea seydoux da ayrı bir tatlılıkta. filmin sonunda, "lan hakikaten de nostalji güzel şey be." diyor insan ister istemez, en azından benim gibi 80'lerin sonunda doğmuş neslin üyeleri için 90'lara özlem, çocukluk döneminin nostaljisi falan akla geliyor. her ne kadar filmde konu edilen daha bir dönemlik nostaljiden ziyade 100 yıl mertebelerine yakın, yüzyıl önceki döneme ait bir özlem olarak lanse edilse de. kafalarda oluşan ders ise "geçmişe bağlı kalmadan, günümüzde, aklından ne geçiyorsa yap, ne düşünüyorsan uygula ve bunun peşinden git." minvalinde düşünceler oldu. --- spoiler --- hemingway'in, faytonda gil*'e yaptığı konuşmanın son kısımları pek bir etkileyici geldi bana. üstad diyor ki: " i believe that love that is true and real creates a respite from death. all cowardice comes from not loving, or not loving well, which is the same thing. and when the man who is brave and true looks death squarely in the face like some rhino hunters i know, or belmonte, who's truly brave. it is because they love with sufficient passion to push death out of their minds, until the return that it does to all men. and then you must make really good love again. think about it." yani: "bence gerçek aşk, ölüm ile bir ateşkes yaratır. tüm korkaklık, sevgisizlikten; sevgisizlik de ondan. cesur ve sadık bir adam, ölümün gözlerinin içine bakar, adeta gerçekten cesur olan gergedan avcıları ya da belmonte gibi. çünkü aşkları, yeterli tutkuya ölümü onların aklından söküp atar. ta ki her adamın başına geleceği gibi, geri dönene kadar. ve her adam tekrar sevmek zorundadır. bunu bir düşün." --- spoiler ---
'' paris bu kadar güzel olduğu için mi film şahane yoksa film şahane olduğu için mi paris bu kadar güzel ? '' şeklinde çıkmazda bırakan bir film..
