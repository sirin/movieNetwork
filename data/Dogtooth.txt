hakkında hiçbir şey yazılmamış olmasına çok şaşırdığım film. 2009 yılında cannes'da un certain regard ödülünü almış yunanistan yapımı filmdir. giorgos lanthimos'un yönettiği filmde çocuklarını eve kapatarak onlara bütün konvansiyonların dışında bir eğitim veren anne - baba, ve hastalıklı bir aile hikayesi anlatılıyor. sarajevo film festivali katalogundan alıntılayarak yazıyorum: the father, the mother and their three kids live in a house at the outskirts of a city. there is a tall fence surrounding the house. the kids have never left the house. they are being educated, entertained, bored and exercised in the manner that their parents deem appropriate, without any influence from the outside world. they believe that the airplanes flying over are toys and that zombies are small yellow flowers. the only person allowed to enter the house is christina. she works as a security guard at the father's business. the father arranges her visits to the house in order to appease the sexual urges of the son. the whole family is fond of her, especially the eldest daughter. one day christina gives her as a present a headband that has stones that glow in the dark and asks for something in return.
insanoğlunun dış dünyaya olan merakını da çarpıcı örneklerle anlatan filmdir.
film festivali kapsamında izlediğim gerçekten en ilginç gelmiş bir filmdir. filmden notlarım: 1)filmi izlerken salondan yaklaşık 25 kişi çıktı. rahatsız edici olabilir bazıları için, ama soft porn tadında sahneler mevcuttu. 3 kere erkek cinsel organı, 5 kere kıllı kıllı faraş gibi kadın organı, bol bol popo gördük filmde. 2) filmden çıkınca bir sorgulama sürecine girdim. filmdeki ayrıntıları gözden geçirdik, oldukça hoştu aslında. 3) haneke seviyorsanız bu film onun çoğu filmine kafa tutacak cinsten. --- spoiler --- şimdi gelelim sıcağı sıcağına: bir baba, ailesini izole bir yerde çiftlik gibi bir eve kapatmış ve kendi dünyasını kurmuş. evde yaşayan çocuklar evden dışarı adım atmamışlar, dış dünyayla en ufak bir bağ ve fikirleri dahi yok. tepeden geçen uçaklar onlar için özgürlüğü değil, düşmeyi bekledikleri birer oyuncak sadece. dışarı çıkma teşebbüsleri olamıyor, çünkü onlara öyle öğretilmiş, bir korku imparatorluğu oluşturulmuş. evden tek çıkma aracı evdeki mercedes araba, dışarıda evin babası da yere basmıyor ki, inandırıcı olsun diye. baba işe gidip geliyor, evin erzak vb. ihtiyaçlarını sağlıyor. iştekiler evine gelmesin diye karısı sakat ayağına yatıp kimseyle görüşmek istemediğini belirtiyor. nemrut bir herif. çocuklarını neden oraya tıkmış, onu bir tek çözemiyoruz.... çocuklar evde eğlenmek için abuk subuk cesaret oyunları oynayıp duruyolar. fiziklerine dayalı oyunlar. insanın sosyal yaşamdan kopuk bir ortamda ne tür bir mahlukat olduğunu resmen yönetmen gözümüze sokuyor. eve her hafta fahişe geliyor, evin babası gözünü kapatıyor bu kadının ve eve getirip oğluyla beraber olmasını sağlıyor. zaten herşey bu fahişenin altından çıkıyor ve dış dünyayı eve taşıyor. işte tüm kavram karmaşası ve sistemin çöküşünü sağlayan şey bu. ah filmin adı neden köpek dişi? çocuklara köpek dişleri düştüğü zaman evden ayrılma zamanı gelecekleri anlatılmış. onlarda sürekli dişleri sallanıyor mu diye kontrol ediyor. filmin sonunda 10 saniye boyunca bagajdan çıkacağını umut etmedik mi? ben etmiştim, ve o bagajda havasızlıktan can vermiş olabilmesine çok üzüldüm. --- spoiler --- sözlükten daha fazla kişinin izleyeceğini düşünmüştüm. ilginç geldi.
rahatsız edici bir film. --- spoiler --- nesnelerin isimlerini ve anlamlarını kendinize gore duzenleyebilseydiniz guzel olur muydu? hatta daha da otesine goturup bunu kendi kucuk krallıgınızda muritlerine mutlak gercek olarak kabul ettirseydiniz. oyle bir krallık dusunun ki, her kelimenin farklı bir karsılıgı var, ozgurlugu. bu ozgurlugun sınırları da bi kisi tarafından ciziliyor. iste boyle bir dunyayı anlatıyor kopek disi. bırakın ucak, araba, kedi gibi ogeleri en temel icgudulerin dahi kabuk degistirdigine sahit oluyoruz. bu yeni kavram duzeni bize sınırlı bir gerceklik sunuyor. yabancı etkisiyle ortaya cıkan bozulma her ne kadar puskurtulse de onemli olaylara davetiye cıkaracaktır. takas sisteminin dahi -kısmen- islendigini gordugumuz filmde, yonetmen gorsel olarak sınırlama koymamıs. bir haneke ritueli ile islemis olayları. bu yonuyle bakıldıgında rahatsız edici bir deneyim olustursa da festivalin en degerli gosterimlerinden birini olusturdu. --- spoiler ---
--- spoiler --- filmin festival kitabında kısa tanıtımında haneke vari saptamasının kesinlikle doğru olduğu, şiddeti gözümüzün içine gündelik olaylarla sokup dozajı muhteşem ayarlama becerisine sahip haneke'nin asla bu benzermeden gocunmayacağı bir film olmuş. filmin çıkış noktası anne ve babaların çocukların sorduğu sorulara cevap vermemek adına bir şeyler zırvalayıp, yanlış bilgilendirme yapması sanki. adeta seni leylekler getirdinin devasa bir versiyonu. leylek masalına çocukların körü körüne inanıp, doğruyu araştırma olanaklarının tamamen korku ile kısıtlandığı ara ara şiddetin arttığı ve yalan söyleyenin yalan söylenen üzerindeki korkunç gücün esiri olduğu gerçekçi bir şekilde önümüze atılıyor. isyan, kabul edememe içimizi sarıyor ve işin tuhafı filmin gittiği yeri görmenize rağmen engeleyememeniz. oyunculuk muhteşem, sekanslar arası esler ürkütücü, hikayeler bazı bazı çocukluğunuzdan tanıdık, şiddet ise filmi batırıp anlamsız yere getirebilecekken çok yerinde. haneke sevenlerin acayip keyif alacağı bir film olmuş. geçen sene strella sonra yunan sinemasında festivalin getirdiği güçlü, bağımsız, yunan sineması temsilcisi. yönetmen yorgos lanthimos gayet iyi iş çıkarmış. --- spoiler --- p.s. insan niye çocuğa üçgenin iç açılarının toplamı 180 derece etmediğine ilişkin bir bilgiyi öğretmen için kaset doldurur ki ?! ayrıntıda en çok anlamsız bulup şaşırdığım hadise bu olmuştu
dikkat bol spoiler içerir. sıklıkla bilimkurgu filmlerinde görülen bir mevzuyu yani iktidar delisi bir figürün ya da ayrıcalıklı bir grubun başka bir grubu hipnotik bir şekilde yönetmesi ve sonrasında seçilmiş kişinin gerçek hayata dair olan birinin ya da bir duygunun da vasitasıyla yolunda gitmeyen bir şeyler var deyip özgürlüğü keşfetmesi mevzusunun (metropolis, matrix,1984,dark city) aslında gelecekte değil gayet şimdi de hem de aile içinde de geçebileceğini gösteren müthiş bir film dogtooth yani köpek dişi.. yanlız bu filmin bilimkurgu filmlerinde vurgulanan özgür insanın kurtuluş yolunu aşan bir vuruculuğu, radikalliği var. anlamın ve hatta duyguların oluşumunu dil düzeyine kaydırıyor. böylelikle de insanın bilimkurgu filmlerindeki zaten doğar doğmaz içinde yer alan duygularını kendi seçimleri yoluyla açığa çıkararak,kaderini değiştirmesi mevzusuna sert bir şekilde karşı çıkıyor. iyi de ediyor. şu sıralar yabancı bir dil öğrenmeye çabalayan kendimin de sıklıkla deneyimlediği bir şeyi anlamlandırmama yardımcı olmuştur. yabancı bir dilde cümle kurduğumda eğer sentaksı, grameri doğru değilse bazen bambaşka bir anlam kazanmasına, bunun üzerine başlangıçta tamamen saf niyetler taşımama rağmen,kazanılan yeni anlamı vurgulamak istemediğimi belirtmem ama yine de o anlamı demiş olmam hatta belli bir süre sonra o dil üzerinden konuşmaya,onun düşünceleri şekillendirmeye başladığına şahit olmuşumdur. bunun yanında kurs kitabının tamamen liberal çokkültürcü ilkelere göre düzenlenmiş olması ve sınavda sorulan parasız staj yapmak konusunda ne düşünüyorsunuz sorusuna tamamen o kursun dilini kullanarak cevap vermemi örnek verebilirim. bir şekildene kadar samimi olursam olayım eğer ağzımdan çıkanlardır söyleyebildiklerim ve bunun arasında hep bir boşluk olacak ve dil hep diğerinin üstüne çökecek. filmde de herhalde dışdünya'daki kapitalizmi yetersiz bulmuş olacak, babanın, kendine micro totaliter patriarchal bir kapitalist düzenini, dilin aktif kullanımı ve birtakım teknikler vasıtasıyla kurduğunu görüyoruz. kurduğu düzen kapitalist çünkü rekabet üzerinden, mülkiyet üzerinden,güvenlik paranoyası üzerinden, başarılının ödüllendirilmesi üzerinden ve hatta hata yapıldığında cezalandıran bir sistem var, patriarchal çünkü erkek düzenin tek hakimi ve kızının durumunu düşünmeden oğluna sunuyor. film sistemde herşeyin dilde olup bittiğine sıkı sıkıya vurgu yapıyor. bir anlamda insan kendi içgüdülerini bile öğreniyor demek bu. hatta ensest yasağı bile öğrenilmediği takdirde travmatik bir etki yaratacak düzeyde işlemiyor. yani bir diktatörün aslında normal olan bireylere hipnotik bir telkini yok , kurulan hayatın kendisi hipnotik bir özellik taşıyor. uçaklar bile gözyanılması sonucu oyuncak düzeyinde kalabiliyor. yien de dışarıdan görülen bu nesne sayesinde oluşan bir merak var. kaldı ki kapitalizm genişlemeden,dışarı açılmadan yapamaz. işte çocuklardaki dışarıya karşı merakı önlemek için baba sistemine totaliter bir özellik vererek önüne geçmiş. keskin bir içerisi dışarısı ayrımı yaparak,ve köpek dişi zamanını koyarak çocuklardaki merak öğesini de bozmayan bir yol bulmuş. lakin güvenlikçi kadının arzusu ile sistemde bir kısadevre oluşuyor. burda yönetmenin yorumu gene enfes. içerideki sistemle dışarıdaki sistem aslında gayet uyumlu olduğunu görüyoruz. yani bizim güzel dünyamız, eninde sonunda bu sapkın dünyadaki zavallı bireyleri kurtarmıyor. tam tersine bizim güzel dünyamızda da sapkın kabul edilecek bir davranış (lezbiyen ilişki) aslında genel olarak olumsal bir davranış kısadevreyi körüklüyor.adamın çalışma arkadaşı sınıfsal konumu ile merak etmiyor fazla durumu, adam seçkin bir konumda, güvenlikçi gene sınıfsal konumundan dolayı aile ile ilişkisinde yadırgadığı birşey yok. ve baba kısadevreyi çözemiyor, korkan kızının beklentisini şiddete başvurarak boşa çıkarıyor. peki kızın içindeki isyan duygusu açığa çıkıyor mu? yönetmene göre bu bile dilin sınırı içinde öğrenilen birşey. hatta marx'ın sözünü hatırlarsak isyan zamanlarında geçmişin hayaletleri bir karabasan gibi çöker. işte bu noktada kız isyanı bile rocky filminden öğreniyor(burda yönetmenin sinemayı değiştirici dönüştürücü sanat olarak kutsdığını da söyleyebiliriz). izlediği kaset sayesinde köpek dişini kırmayı akıl edebiliyor.fakat düşüncesi gene dilin sınırlarında kalıyor, yine babasının tembihlediği gibi araba ile kaçmaya çalışıyor. biz gene de bu klostorofobik sonu bir anlamda sonu bireysel kurtuluş yoktur. çözüm içerisi ile dışarısı ayrımı yaparak,içerisine totaliter bir fantazi mekanı sıgdıran duvarı elbirliği ile yıkmaktan, kaldırmaktan geçer olarak yorumlayalım. ayrıca benim izlediğim versiyon'da üçgenin içaçıları 180 ediyordu, bilimle çatışan bi yanı yok kendine hizmet ettiği sürece bilimden faydalanıyor. o soruyu çözebilen var mı merak ettim, sinüs 57 olsa çıkacak ama 67'de bir de hangi kenar hangi açıya ait tam bilemeyince karıştı. ikinci olarak en çok merak ettiğim babanın kedinin ölümünden sonra üstünü kana bulayıp neden ''your brother is dead'' dediği. orda ne demek istediğini anlamış değilim, çözen berigelsin. belki zorlama gelecek ama kracauer'den hareketle ne zaman bir film burjuvazi hakkında dekadent bir anlatı sergiler, yani onların yozlaşmasını, sapkınlaşmasını ahlaki yönden değil de gayet normalmiş gibi anlatmaya çalışır, işte o zaman o filmin ülkesi toplumsal bir kriz içindedir ya da gebedir diye düşünebilir miyiz?(misal weimar dönemi alman expresyonizminin hitleri, film noir'in amerika'da ekonomik bunalımı, cemil filmlerinin 12 eylül'ü işaret etmesi gibi.. ayrıca filmin ilk entrylerini dostlar parsellemiş selamlar, yaşayın.. bu aralar sert bir burbon içmek isteyenler kesinlikle izleyin 4.00/3.75
funny games ya da herhangi bir haneke filmi ile karşılaştırılması yan-lış! olan bir film. haneke'nin özellikle çocukluk, cinsel keşif ve yönelim, suç vb. konularda yaptığı yarı kapalı psikolojik atıflara diyecek sözüm yok, lakin nam-ı diğer "köpek dişi" çok daha farklı bir noktada duruyor. hele "soft porn" yakıştırması son derece gereksiz, çünkü görselliği ne eksik ne fazla. bu olay örgüsü için oldukça dozunda sahneler var. içeriğe gelecek olursak; bana kalırsa "kültür", "norm" dediğimiz nanelere yönelik oldukça açık ve sert bir eleştiri var filmde. yani anneye anlatır gibi olmam gerekirse; her şeyin ötesinde yaşadığımız sosyal hayatın ne derece kurmaca olduğundan/olabileceğinden bahsediyor film. birçok kritere göre "hastalıklı" olarak adlandırılacak ailenin, çocukların eğitim sürecine bir dış etken * müdahale etmeden önce sabit bir özelliği vardı: mutlulardı! yes. aile babasının çarpıtarak çevidiği ingilizce şarkıyı dinlerken çocukların ve annenin yüzlerine dikkat edin, ben tam bir aile dizisi mutluluğu gördüm: parlak, kusursuz.. bu ahenk içerisinde ensest bile romantize edilebilir, ki ediliyor ilerleyen sahnelerde. teknoloji nimetlerinden, toplumsal yaşantıdan bütünüyle izole edilen çocukların dünyası christina'nın verdiği video kasetleri ile değişiyor.. bu noktada kafamı şu soru kurcaladı: eğer dış bir etken olmasaydı yaşantıları nasıl devam ederdi ve köpek dişi miti ne zamana dek sürdürülebilirdi? bu yıl izlediğim en iyi filmlerden biriydi kynodontas; bol freud göndermeli (küçük kızın oral gelişimi, büyük kızın işlediği suç sebebiyle suç nesnesi videokaset ile cezalandırılması, erkek çocuğun christina'nın vajinasından tiksinmesi, ensest ilişkiyi takip eden törensel dans sahnesi, babanın kuralcı ve dominant karakteri, öldürülen kedinin yine ebevyn tarafından totemleştirilmesi vs..) leziz mi leziz bi filmdi.
renk körü olan insanlar, bunun farkına renk körü olmayan insanlar yüzünden/sayesinde varırlar. renk körleri, kırmızı ve yeşilin farkını asla bilemez, örneğin onlara çimenlerin yeşil olduğu söylenildiği için çimenlere yeşil derler. çimenleri gösterip "bu, kırmızı." denilseydi, onları öyle kabul ederlerdi. filmdeki çocuklar da, dış dünyayla tamamen bağlantısız, tamamen babanın kontrolünde bu şekilde eğitilmelerinin sonucu olarak gökten düşecek uçaklardan medet umuyorlar.
sinemanın ne kadar yaratıcı olabileceğini gösteren, sinema iyi ki varsın dedirten çok özgün bir çalışma.
"oldboy'dan sonra aile kurulamaz" diyenlerin izlemesi gereken bir film. haneke'ye efsane @2.. haneke'yi bayıltmış bagaja koymuş adeta..
bir haneke filmi gibi dursa da, kendi ayakları üstünde durmasını da becerebilen bir film olmuş bu yunan filmi. epey politik, epey çatışmalı, epey minimal.
--- spoiler --- çocukların dedesi olan frank sinatra'nın yunan haneke ailesine yazdığı nasihat şeklindeki parçanın sözleri: fly me to the moon---babamız bizi sever and let me play among the stars---annemiz bizi sever let me see what spring is like---biz onları sever miyiz? evet, severiz. on jupiter and mars---kardeşlerimi çok severim in other words hold my hand---çünkü onlar da beni sever in other words darling kiss me---ilkbahar evmize dolar fill my life with song---ilkbahar kalbimden taşar and let me sing forevermore---ailem benimle gurur duyar you are all i hope for---çünkü tüm gücümle çalışırım all i worship and adore---ama hep daha iyisini yapabilmek için uğraşırım in other words please be true---evimiz çok güzeldir ve onu severiz in other words i love you---seni asla terk etmeyeceğiz. --- spoiler ---
steril kaygılar, mutlak iyiliğe değil de, efendim, kötülüğe götürür, adamlar bunun filmini yapmış bana göre. bir film "niye" değil de, "ne" sorusunu sorduruyorsa izlerken, o film iyi bir filmdir, yine bana göre. örnek veriyorum: "burus, niye ahlaksız davranıyorsun?" yerinde "burus, ahlak nedir?" gibi. o yüzden biçimi bırakın, haneke filmi mi değil mi o kadar önemli değil; onu sinefil denilen güruh halletsin. ya da "off nasıl koydu ağzına ağzına", "manyak yav bu aile" gibi. bir de psikanalizciler için bayram niteliğinde bir film, falınızda bol bol teori görüyorum, yaşadınız. neyse işte. birçok açıdan ele alınabilir ya, benim merakımı özellikle ad-nesne arasında kurulan (kurulan evet) ilişki cezbetti. şöyle yapılabilir, öğrenciye iki ödev verilir, birincisi platon'un kratylos diyalogunu okumak, ikinci kynodontas filmini izlemek (nereden nereye hey gidinin helen'i). "ad koymak öyle her önüne gelenin değil ad koymasını bilenin işidir; ve bu kimse de görünüşe göre, yasa-yapıcı, yani insanların arasında en ender rastlanan türden bir sanatçıdır. " kratylos, 390d. nomothetes olarak ana-babanızı tekrar düşünün derim. son birşey, severiz sayarız da ama jlg sinema öldü diye buyuruyordu yakın zamanda, o da izlesin, karamsar olmasın zira umut hala var. (filmi izlememi sağlayan pharmkon'a teşekkürler.)
roger ebert'in ''bakmaktan gözünüzü alamayacağınız bir araba kazası gibi'' diyerek bir nebze de olsa duygularıma tercüman olduğu film. hala düşünüyorum ben bu filmi beğendim mi diye. pozitif duygular besliyorum kendisine karşı ama bir sinema eseri olarak mı yoksa rahatsız ediciliğin yasak zevki yüzünden mi, ney? not: hayat bilgisi kitaplarında tasvir edilen tipte bir aileden gelenler özellikle izlesinler. not2: yaşasın kötülük
kesinlikle bir psikologla ya da psikolojiyle haşır neşir olan bir grupla izlenmesi gereken, başından sonuna kadar aykırı, neredeyse alışılagelinmiş normal bir dakikası bile bulunmayan deli filmi.. davranış bozukluğuna doydum desem yeridir. haneke oturmuş idiots'u kendi yorumuyla tekrar çekmiş gibi.. --- spoiler --- bu arada kızın izlediği filmler: (bkz: rocky) (bkz: jaws) --- spoiler ---
ben şiddetin gündelik hayatımızda olağanüstü şekilde çıkış yolu olabileceği fikrini seviyorum. mesela ex drummer; mesela kinatay... ya da işte bu film. kynodontasi sevmemin birinci sebebi buydu. oyuncuların oynadıkları filmler için deformasyonu kabul etmeleri oldukça sevdiğim bir olay ve bunu mebzul miktarda gündelik şiddet için yapmalari başka bi konu.... "bi oyuncunun burnunu, ağzını, yüzünü patlatmasını sadistçe seviyorum" bu film bence 3 kısımdan oluşuyor; önce sadist kardeşlerin ne öğrenmediklerini anlayip, daha sonra ne öğrendiklerini idrak ediyor herşeyin sonunda da; bu iki "bilgi akışı" bir güzel birbiriyle çarpıştıriyoruz... evet aynen bu oluyor. 2000lerden beri popüler-altkültür sinemasindaki revaçta olan minimal sinema geyiği bu filmde; geyik olarak değil safi, "minimal sinema" olarak karşımıza çıkıyor. yani anlatım tekniği kusursuza yakın ve doğru... ki zaten filmin başlangıcı ile sonu; denek ailenin yaşamının rutin olmayan ilk ve tek kısmı. ya da başka bir değiş ile bu kısa dönem ebeveynlerin oluşturdukları düzenin yıkımı. yıkımı olduğunu da anne ile babanın çocukları "çocuklar bir kız bir erkek ikiz kardeşleriniz ve bir de köpeğimiz doğacak" demesinden anlıyoruz. çünkü bu söylem; absürdlüğü dışında tamamıyla çocukları baskı altına alırken; otorite kaybına bir pansuman niteliği taşımakta... rutin bir zaman olmadığını ise, bir defa çocukların dışarı ile bağını sağlayan tek karakter olarak güvenlik görevlisi; part time "kevaşe" (çetine selam) christinanın evdeki davranışlarından ve bu davranışları daha evvel tekrarlamadığından çıkartsayabiliriz. ama yok olan aile rutininin dışında bi şey var, değişmeyen tek gerçek bir ergenin anne ve babasından bir şeyleri gizlemesi/yalan söylemesi... ve bu rutin olmayan zamandan evvel ailenin rutin bir zamanını ele alsaydık bu film yine güzel olurdu! bi de filmde karakterlerin büyüdüklerini filan görmüyoruz. zaten karakterlerin hangisinin büyük hangisinin küçük olduğunu da pek anlayabildiğimiz; yönetmenin bize anlatmak istediğini sanmıyorum. filmde büyüme derdinde değil bu yüzden (bir kere daha diyorum) minimal sinema geyiği değil çünkü. daha çok distoptik bir deney. dil önemli bir de, dil anlatısını çok doğru şekilde yerleştirmiş yönetmen filmine; hem yazılı hem de sözlü. kavramlara dair doğru ya da yanlış bilgi akışı addetmesi değil mühim olan, izleyicinin genelinde oluşan kavram karşamasından ortak doğruların çıkması (ursula geldi aklıma nedensizce)... çünkü çocuklara öğretilen yanlış kavramların hepsini totalde birleştirirsek ortaya global-kapitalist "devrim"ler/distopyalar çıkıyor. sembollerle de destekliyor (sembol curcunası!) kynodontas' ın da asıl melamı bu zaten, çağımızda; insanların belirli alanlarda kalmasını ama aslında bu alanlarda gündelik özgürlüklerini yaratmasını ironik bir şekilde anlatmak ve ironisiyle "romantik" teknolojiden ırak yaşama ideaları kuran, filistenci psikolojiyi yıkmak... evet internetimizle, sandalye ve bir de bilgisayarımızı koyabilceğimiz bir "şey" ile mutluyuz... bunu doğru şekilde kullanabilmek (yolu ya da reçetesi var mıdır?) kafidir?!(midir?) sinematografik olarak ise filmde yakaladığım bu yüzden de keyiften dört köşe olduğum bir gerçek var; film ilerledikçe okumalarının azaldığı... evet, önce her değişen sekans-kamera açısı-pan-tilt-kesme beraberinde izleyiciye bir şeyler çözümletiyor. fakat bir yerden sonra filmin içindeki çatışmanın (başta belirttiğim çocukların bilmedikleri ile bildiklerinin çatışması) izleyicinin dünyasından çocukların kişisel deneyimleri ve iç dünyalarının reel hayat ile anlaşılmazlığına doğru kayınca, izleyicinin filmin içindeki rahatsız edici ailevi deneyin içinden ve küçük ayrıntıların deney hakkında fikir vermesinden çıktığını, daha çok olayların bütününe reaksiyon vermesine doğru gittiğini ve en sonunda final sahnesinde ise ne olacağına tam bir karara bağlayamamasını/bağlayamadığımızı görüyoruz. kesinlikle hissiyat ile değil, progresif bir zeka. eleştireceğim yer ise, benim 2000ler sinemasında sevmediğim bu "tekpart" "teksahne" ci yaklaşım bu filmde de var, kızın video kasetteki diyalogları tekrar etmesi evet güzel bir sahne ama; sadece güzel. ya da anne ile baba sevişirken; kulaklık ile müzik dinlemesi de güzel belki ama bu da bize filmi çözümlerken başka bir yere götürmüyor... mesela ben bu sene şişkolar diye bi film izledim; orada vardı böyle "cin" fikirli bi sevişme sahnesi. hem de filmin içinde bir çözümlemeye de yarıyordu... sevişme demişken; enses sevişme, ya da "christine" ile beraber olma, oğlan için bir haz değil, sadece biyolojik bir vazife... enses sevişme konusu da birazcık geçişmişti filmde. ve son olarak final kismi, eğer film yarım saat filan daha kısa olsa daha rahat çözümleyebilir; ilersini düşünebilirdik ama, şahsi kanaatim sonlara doğru filme karşı düştüğümüz yabancılaşmanın etkisiyle; bilinmez bir finali kucakladığımız...
insanın şekillendirilebilirliğinin sonsuzluğunu gözümüzün önüne seren güzide film. bir de "keşke alt metinleri okuyabilseydim" dediğim.
insan varoluşun da deney yoluna başvuran ebeveynlerin çocuklarını yetiştirme konusunda ki estetik anlayışlarının günün sistemi ile çakışmaması sonucun da neler olabileceği üzerine tartışan sinema filmi. diyor ki yönetmen efendi, içerisinde bulunduğumuz, göstergeler ile varoluşumuzu yarattığımız gerçeklik bilincinde ilerlemeli. saf duygulardan oluşma bir pamuk ordusu yerine kızgın suda kanyatılan vücudu nasır yapmalı. ama bu nasırın aynı zamanda intikam çanları çalmaması üzerine yoğunlaşılmalı ve kişidende bu beklenilmeli. yani varoluşsal bir deneye başlarken materyal, tarihsel, bölgeler ahlaksal değerler es geçilmemeli. kompleksleri, bilinçaltı noktaları ile yüzleşmeli ve galip gelmeli. istenilen bilince kavuşturulması için. aslında bu sadece varoluşsal bir deney ama filmin düşünceleri buralara da uğruyor. neyse. aynı zamanda köpek dişi adlı sinema filmi, insanın salt duygularından biri olan açgözlülüğün insanın doğasın da var olan bir duygu olduğunu da göstergeleri arasına koyuyor. güzel film neticede.
gösterilen (film, nesne, platonun mağarası vs.), (muktedirin çarpıtmasıyla) görülen ve (mağdur gözüyle) gören; sinemada ya da edebiyatta bunlar üzerinden bir spekülasyon yapılacaksa ele alınan ikili genelde gösterilen ve görülendir; paranoya ise bunların ikisi arasında, yani bize (filmlerde genel olarak 'gerçek' olarak adlandırılan) gösterilenle gördüğümüz arasındaki fark üzerinden algı sikertmesinin büyüklüğüyle ilgili olarak ortaya konur. neyin 'gerçek' olduğunu anlayamayan karakterlerin olduğu filmleri düşünün, ya da gerçeklik çizgisinin zahiriyle karıştığı filmleri. misal belle de jour ya da herkesin bildiği matrix. sinema tarihi böyle filmlerle dolu. gerçi orada bunuel'in yaptığı biraz farklı; o yönetmen (muktedir) olarak manipüle ediyor, seyircisinin algısıyla oynuyor. o yüzden bunuel filmlerinde gerçeklik paranoyadan ziyade bir mizahi öğeye dönüşüyor. ancak ikili aynı, bahis aynı. ancak bu film farklı. çünkü burada söz konusu olan muktedirin (aile, yönetmen, kısaca otorite kimse o.) algıyı nasıl manipüle ettiği ve mağdurların bunun karşısında düştüğü komik durum. o yüzden bu bir komedi filmi de. ve inceliği de buradan geliyor. ayrıca illa bir izlekten bahsedeceksek yolun başı için bence taa pasolini'nin salo'suna kadar uzanmamız gerekiyor. ancak salo aynı düzlemde olsa da ton olarak tam anlamıyla bu filmin (gerçi görmezden gelinemeyecek ortak noktaları hala mevcut olmasına rağmen) kontrastı diyebiliriz. orada karar vericilerin uyguladığı sert, kalın çizgili, boklu faşizm burada yerini daha incelikli bir oyuna bırakıyor, ki şu andaki modern dünya, yani iktidar bir salo faşizminden ziyade dogtooth düzleminde basitçe insanların algılarıyla oynayarak hükmediyor. o yüzden de (ya da cahilliğimden) ben burada haneke, lacan, oedipus falan göremiyorum. zira burada çok daha temel bir alegori, ayrıca haneke'nin yaptığının tam karşısında duran bir sinema var. ancak yine bu alegorinin ve mizahi tonun eşsiz olduğunu söyleyemiyorum, zira (bkz: direktoren for det hele). ancak az bulunur ve nefis olduğunu söyleyebilirim, söyledim de.
ummadigim bir supriz ile haneke ozlemimi gideren film. insani ekrana kitleyen harika bir kac sahnesini spoiler uyarisi ile yazmayi gorev bilirim. anne babanin kulaklikla sevismesi anne babanin dudak okuyarak tartismasi rumba filmini hatirlatan dans sahnesi fly me to the moon yorumu kedi egitimi ve tabiki kopek disi sahnesi
digiturk'te moviemax festival kanalında izledikten sonra bir çok sahnesinin kesildiğini burada öğrendiğim film. siz siz olun "dijital platform nasıl olsa, paralı kanal, kesmezler" demeyin. rtük'ün kolları ahtapot mübarek, parasını verip aldığın filmi bile sana izletmiyor. dijital platform olması sebebiyle zaten satın almak için reşit olman lazım, bu bir, reşit kişinin sorumluluğunda kanallara şifre koyabiliyorsunuz çoluk çocuk izlemiyor zaten, bu iki, ulan para ödüyoruz onları izlemek için, bu da üç. türkiye'deki özgürlük anlayışının ne hallere geldiğini bana göstermesi açısından faydalı bir film olmuştur bu açıdan, onun dışında filmi zaten yarım izlemişiz, oturmamış fikirler kafamızda.
çocuklar eğitilmeli mi, eğer evet'se cevap, nasıl eğitilmeli ve "birey" olmak nedir, sorularına cevap arayan bir film. köpek dişi, uzun zamandır izlediğim en tuhaf iki filmden biri (diğeri, den du frygter). yunan yönetmen giorgos lanthimos, tarz bir film çekmiş ve ortaya çıkan şey son yılların en konuşulacak filmi olmuş. bu adama haneke tarzında film çekmiş diyorlar ya, haneke'nin son filmi das weisse band (adam zamanında yapmış yapacağını, tamam) bunun yanında, uykudan önce kalıyor. (http://sarikent.blogspot.com/…ak-da-m-saklasak.html)
spoiler'lı konuşçem. izlediğim en hastalıklı filmlerden. işte bir kaç örnek, "anneniz 2 bebek bir köpek doğuracak" "anneee 2 küçük zombi buldum, sana getireyim mi?" "bir sonraki düşen uçak benim olacak" elbette medeniyet denilen tek köpek dişi kalmış canavarın aslında nasıl da şekillenebileceğinden çok güzel bahsetmiş. her şeyi olduğu gibi kabul edip uyum sağlarken iyice delirenler ve bunları kabul etmeyip bedeli ne olursa olsun özgürlüğe koşanları da çok güzel ayırt etmiş. önemsiz bir detay, çocukların ailenin gerçek çocukları olduğuna dair bir kanıta rastlamadım ben. hatta birini kaybettikten sonra diğerleri de gider diye 2 ya da 3 çocuk almayı bile düşündüler veya tehdit olarak kullandılar bunu bilemiyorum. ama rahatsız edici ya da pornomsu bir film değil kesinlikle. porno fantazileri yer alsa da bunlar temel güdülerle açıklanmış zaten. aman neyse ben sapığımdır belki de. ayrıca köpek eğitmeni de bazıları sadık, bazıları dost, bazıları her istediğini yapan köpek ister dedi malum. faşizm filan heb böyle bir şeyler. çok çok güzel detaylar vardı tıpkı yenen balıkların havuzda belirmesi ile suni avcılık hadiseleri. annenin kızlardan küçük olanın oğlanın dizlerini kırma girişimi sonrası ağlaması. kelimeler tabi ki. kavramlar ve içlerinin nasıl boşaltılıp doldurulacağı. küçük çocukların her şeyi düz mantıkla kafaya yazıp, söylenen her şeye inanması da bir başka detay. aileler böyle böyle delirtiyor çocukları. misal "iğneci çağıracağım" diye tehdit edilen çocuğun kazık kadar olduğunda dahi iğneden korkması gibi. hayatımda izlediğim en etkileyici, özgün, vurucu, ince düşünülmüş, sade ve mükemmel filmlerden. evet o son sahne herkes umutlandı umarım. ama cahilin tek başına özgür kalması ütopya ve böyle durumlarda mutlu sonlar da ancak tesadüf.
caillou ve ailesine izletilmesi gereken film. cocuk mahvoldu yillardir.
nasıl tanımlayacağımı bilemedim, mutlaka izlenmesi gereken bir film. --- spoiler --- film kelimelerin ve anlamlarının kaydedildiği ses kayıtlarıyla başlıyor. bizim "bu dünyada" tanımladığımız nesneleri, örneğin yazmaya yarayan alet: kalem, onlar başka şekillerde tanımlıyorlar. bu bir eğitim ve çocuklar kendi evlerinin bahçesi dışında hiçbir yere çıkmıyorlar. kardeşlerin aralarında yaşadıkları anlaşmazlıklar var, bu anlaşmazlıkların sonucunda şiddet doğabiliyor. ancak bu zamana kadar izole edildikleri bu alanda televizyon-radyo-sinema, gazete gibi hiçbir iletişim araçları olmadığı için şiddetin tanımlanması anne ve babanın çizdiği sınırlar dahilinde belirleniyor ve cezalandırılıyor. kızın erkek çocuğun kolunu kesmesi örneği gibi. bu bağlamda görülen şiddetin dozu gayet açıklanabilir durumda. küçük kızımız zaman zaman doktorluk yapıyor, teşhis koyup ilaç verebiliyor. evde bir sağlık ocağının sahip olabileceği tıbbi ekipmanlar mevcut. yine bu küçük kızımız yaptığı eterle sürekli mücadele halinde olduğu ablasıyla oyun oynuyor. herkesin bir görevi olduğunu söyleyebiliriz. anne gün boyunca eğitmenlik yapıyor ancak o da çok sıkıldığı için babayı arayıp müzik dinleyebiliyor. eğitimin saatleri ve çocukların boş zamanları var, bu bağlamda evde her şeyin nizami ve rahat olduğunu görüyoruz. oturulan koltuklar, havuz tüm konforu içeriyor. bu düzeni de kızımızın yapılan kekin küçücük kalıntılarını bile temizleyip iz bırakmamasından görebiliyoruz. aynı zamanda bu keki gizlice bahçenin dışındaki cezalandırılan diğer kardeşe attığını öğreniyoruz. cinsel gelişim konusuna gelirsek; karakterlerin dış dünyadan soyutlanması, cinselliklerini kendi kendilerine ve birbirleriyle keşfetmeleri sonucunu doğuruyor. erişkin dönemde olan erkek çocuğunun ihtiyacı dışarıdan getirilen bir kadın tarafından sağlanıyor. yine burada filmin tamamına hakim olan robotiklik, o atmosferin oluşturduğu davranış biçimleri ve tepkileri görüyoruz. erkek, gelen bu kadınla herhangi bir önsevişme yaşanmaksızın ereksiyon kazanmasının ardından doğrudan ilişkiye giriyor. kadın kendisini oral şekilde tatmin etmesini istediğinde bundan hoşlanmadığını belirtip hoşlandığı pozisoynu belli ediyor. köpekleme diyelim. bunun dışında iki erişkin kız içinse herhangi bir çözüm söz konusu değil. ancak bir süre sonra bu dışarıdan gelen kadın işleri bozmaya başlayınca büyük kızın erkeği tatmin etmesi gerektiğine karar veriliyor. küvette iki kardeşi de çıplak görüp memelerini ve kalçalarını sıkarak birisini seçiyor ve burada erkeğin iktidarı sürüyor. sonuç, büyük kızımız oluyor. diğer bir konuysa yaşam alanının öğrenilmesi. çocuklar eğitimleri dahilinde evin çeşitli köşelerinden gözleri bağlı bir şekilde anneyi buluyorlar. tüm alana neredeyse eşit şekilde hakimler ve bu eğitimin ödülü anneye sarılmak. sahi karanlıkta evinizde yönünüzü ne kadar doğru bulabiliyorsunuz? diğer bir meseleyse metanın değeri, evde hakim olan takas yöntemi ve bu bağlamda nesnelerin değerleri çok ilginç. dışarıdan gelen kadın saç tacı karşılığında bir şey istediğinde evde büyüyen büyük kız ona karşılık olarak bir kalem öneriyor. yine ev içi takaslarda da çorap ve kalem öne çıkıyor. cinsel gelişim demişken, dışarıdan gelen kadın büyük kıza kendine oral seks yaptırdıktan birisini yalamak da yine filmde bir çeşit iletişim yöntemi oluyor. kızlar birlikte vakit geçirirken biri diğerinden herhangi bir şey karşılığında omuzunu baldırını ya da karnını yalatıyor. küçük kızımız da babadan zıpkını isterken onu yalıyor ve baba bu durumu garipsemiyor. akşam yemekleri bir etkinlik, kızlarımız ve oğlumuz yemeğe resmi kıyafetlerle katılıyor. yine aynı dünyada tek görüntü öğesi evde çekilen kamera görüntüleri. televizyon sayesinde evde çekilen görüntüler belirli aralıklarla tüm aile ferdlerince izleniyor. atmosferde yabancı addedilebilecek iki öğe de hemen tanımlanıyor. uçaklar birer oyuncaktırlar ve düştükleri zaman ilk alanın olurlar. diğer öğe kediyse çocuk eti yiyen vahşi ve katil bir varlık olarak tanımlanır ve ona karşı uygulanması gereken çözüm olarak emekler pozisyonda durup havlamak yine çocuklara öğretilir. kedinin karakteri de yine bunu hiç yaşamamış kardeşlerce doğrulanır, küçük kız kardeş herkes uyurken erkek çocuğunun dizine çekiçle vurur. seslere uyanan baba ne olduğunu sorunca kedinin elinde çekiçle erkek kardeşinin dizine vurduğunu ve çok hızlı olduğunu söyler. erkekse kız kardeşin çekiçle ona vurduğunu belirtir. bu durum karşısında kedinin karakterinin korunması amacıyla erkeğin yalan söylediğine karar veren baba onu tokatla cezalandırır. erkek çocuk da kendi gözlerine rağmen babaya inanıp otoriteye uyar. dışsal varlıkların ortama girişi de uçağın bahçenin görülmeyen bir verine bir anda düşmesiyle ve ikizlere hamile annenin bir de köpek doğuracağına söylemesiyle gerçekleşir. anne çocukları doğurmasa da köpeği doğuracaktır. köpek bu sayede yine çok doğal bir şekilde alana girebilecektir. köpek demişken, köpeği eğitime veren baba köpeğin durumunu takip eder. köpek eğitmeniyle konuşmasında babaya bir köpeğin nasıl eğitildiği anlatılır ve bu eğitimin beş farklı safhadan oluştuğu belirtilir. baba ve anne de evde çocuklarını aşamalı bir eğitimden geçirir ve zaman zaman eğitimin bir üst seviyeye çıkması gerektiği ikisi arasında tartışılır. film kendi içerisinde net bir göndermeyle anlatmak istediği her şeyi oracıkta anlatıverir, kopek de çocuklarla da aşamalı bir eğitimden geçmektedir. yapılan muamele pek de farklı değildir. diğer yandan köpeğin nasıl eğitildiği de bilinmemektedir. dost canlısı olabilir, bekçi olabilir, saldırgan olabilir. ortama girdiği takdirde tüm her şeyi altüst edebilir ve mevcut düzende muhteşem bir değişim oluşturabilir. mevcut dünyanın korunmasının bir diğer yolu da dışarıdan gelen ürünlerin markalarının olmamasıdır. baba alışverişten sonra eve gitmeden tüm her şeyin markasını siler, yok eder. mevcut gerçeklik içerisinde yeni sorular sorulmasını ve ortamdan şüphe duygusunu uzak tutar. yine mekan sadece arabayla çıkılabilir bir yer olarak tanımlanır. bahçe kapısının hemen önüne, dış tarafa, düşen uçak babanın arabayla çıkması sayesinde alınır. çocuklar asla dışarı çıkmazlar. babanın nihai iktidar yöntemlerinden biridir araba kullanabilmek ve dışarı çıkabilmek. bir eğitme yöntemi olarak da ödüller de çeşitli etiketlerdir. her eğitim sonucunda baba çocuklara çeşitli etiketler verir. bir nişan gibi olan bu etiketler motivasyonel amaçlarla kullanılır. ortam içerisindeki çeşitli gelişmelerin açıklanması da müzik ve törenler eşliğinde olur. annenin hamile olduğunun, 2 çocuk bir de köpek doğuracağının açıklanması sırasında herkes yine resmi giyinir ve piyano açıklamaya eşlik eder. yine aynı şekilde anne ve babanın evlilik yıldönümünde resmi bir bayram gibi ev süslenir ve erkek gitar çalarken iki kız da müsamere havasında bir gösteri sunarlar. devlet yüce devlet! et dışarıdan getirilen bir şey iken etrafta bulunan su birikintisinde, yüzme havuzunda zaman zaman balık belirir, baba balıkları yakalar ve anne pişirir. frank sinatra şarkısı, fly me to the moon ise baba tarafından büyükbabanın ailenin önemine yönelik yazdığı şarkı olarak çevirilir baba tarafından. düzense, dışarıdan gelen ve erkeğin cinsel tatminini sağlayıp kızlarla sohbet eden kadının kızlardan birine oral seks karşılığı verdiği iki filmle bozulmaya başlar. gece filmi izlerken yakalanan büyük kız film kasetiyle baba tarafından dövülür. anne baba, büyük kız kardeş, küçük kız kardeş ve oğlun herhangi bir ismi yokken bu kadının bir adı vardır, christina. bu bağlamda christina bir yabancıdır, özel ismi yabancılık duygusunu geliştirir. ilk kez gördüğü bu filmde öğrendiği isimle çağrılmak isteyen büyük kızın isteğini küçük kız reddetmezken o da bir ismi olsun ister. ismin ne olacağı kararının sonucu da okuduğu tıp kitaplarından öğrendiği "belkemiği"dir. ancak büyük kız bunu reddeder. evdeki tek iletişim aracı, anne babanın yatak odasına saklanmış telefonu bulan yine büyük kız daha önce hiç görmediği bu aletten korkup yakalanmamak için kaçar. yanlış, yasak bir şey yaptığının farkındadır. filmin zirveye ulaştığı sahne de şu şekilde gerçekleşir. baba yemek masasında eğitimi gözden geçirir: baba: bir çocuk evini ne zaman terkedebilir? kız: sağ köpek dişi düştüğünde. baba: ya da sol köpek dişi düştüğünde. evden ancak araba ile güvenli bir şekilde ayrılabilirsiniz. araba sürmeyi ne zaman öğrenebilirsiniz? erkek: sağ köpek dişi tekrar çıktığında. ya da soldaki, fark etmez. dışarıdan gelen christina'nın davranışları sonucu ufak usul dengesizleşmeye başlayan büyük kız dışarı çıkmanın gerekliliklerini gerçekleştirir. küçük bir dambılla, emin değilim dambıl mı değil mi, sağ köpek dişini kırar. ancak bu şekilde dışarıya çıkabileceği öğretilmiştir çünkü. ancak araba sürmeyi öğrenme gerekliliği yani sağ ya da sol köpek dışı henüz çıkmadığından, kalan tek çıkış yolunu, arabanın bagajını çözüm olarak görür. durumu, evde görülen nadir düzensizliklerden biri olan lavabodaki kan ve kırık dişle farkeden baba arabaya bakmak yerine bahçenin, sınırların dışına koşar. kedinin bir eylemi sonucu tüm bunların gerçekleştiğine inanan diğer iki kardeş ve anneyse babanın araba olmadan dışarı çıkabildiğini farketmeden bahçe kapısının sınırında emekleyerek havlarlar. aynı zamanda film boyunca sabit olan kamera öğrenilmiş çıkış yönteminin, bahçe kapısından atlayıp çıkıp gidebileceğinin farkında olmayan büyük kızın, uygulanmasıyla harekete geçer. diğer bir tabirle kızımız dışarı çıkmak için harekete geçtiğinde. aynı şekilde baba da bahçe kapısından dışarı çıkıp onu ararken yapılan çekimler hareketlidir. tüm bu olayların sonucunda baba ortama köpeğin gelmesi ve eğitimin sürmesi gerektiğini anneye belirtir. bu bağlamda köpeğin bir korku öğesi olarak, bekçi ya da orada yaşayan saldırgan bir varlık olarak gireceğini varsayabiliriz. diğer yandan ablanın gitmesiyle kalan küçük kız kardeş ve erkek de öpüşüp birlikte uyuyarak birbirlerine bağlanırlar. babanın fabrikaya gelip arabasını parketmesiyle bagaja odaklanan kamera büyük kızın akıbetinin belirsizliğiyle filmi bitirir. kannımca film sadece otoriteyi, faşizmi değil aynı zamanda gerçekliği de sorgulatmaktadır. --- spoiler ---
tam da canım portakal suyu çekmişken izlediğim süper film. lıkır lıkır götürüyorlar. --- spoiler --- "insan, hayatı boyunca uzun kalemi görmeden, kısa kaleme kısa kalem diyebilir mi?" sorusuna verilebilecek "hayır." cevabı üzerinde dönüyor film. de işte ben ilk dakikalarından itibaren bayağı uzun bir müddet, elektrokonvulzif tedavisi görmüş hastalarda davranış bozukluğu* görülmesinden mütevellit, bir hastalık falan var zannettim. olay farklıymış: - anne! iki küçük zombi buldum. getireyim mi? --- spoiler ---
dilin tekamülünün laboratuvar ortamında da incelenebileceğini kırık birkaç parmakla gösteren bir filmdir. besin kaynağı nihilizmin çıkış noktası olan varlık düşüncesi ve dışavurumculuğun ters yüz edilmiş sembolleriyle yapılmış olması, filmde etiketlenmiş olan karakterlerin deneklerden çok belirlenmiş normlara uydurulmuş ideal birey tasarımı olduğunu aşikar hale getirmiş bulunmaktadır. hiçbirşeyden beslenmekte olan icat edilmiş bireye, yoktan var edilebilen her şeyin olasılığı, gündelik yaşam standartlarına oturtularak olaylara karşı bakış açısının asgari düzeyde şaşkınlık ve gerçeklik algısında gerçeğin aslında öğrenilenle paralellik taşıması gerekliliğinin tartışmasız yasalarla oturtulmuş olması aile aidiyetine karşı duyulan sevgi ve bağlılığı, korku ve itaatı aynı anda aşılayabilme gücüne erişmiş olmasının yanısıra algı sınırlarını güdükleştiren kurgulanmış bu sistem içerisinde başkaldırı düşüncesi yerini içgüdüsel hareket eden insanın profesyonel davranma yetisine bırakıyor. belirli kırılma noktalarının ardından toplumun doğal tepkisi olarak gelişen dışavurumculuk akımında olduğu üzere şiddetle bezeli ve kaygı verici bir estetik anlayışı aracılığıyla yansıtılan huzursuzluk, tedirginlik kendiliğinden bir başkaldırıyı da beraberinde getirir. ancak başkaldırı bireysel ya da toplumsal bir tepki hüviyetinde olabilmesi için alışılagelmiş düzene bir otorite emsali tarafından halel getirilmesi gerekir fakat aslında bu bozuk, hastalıklı ve yanlış düzenin en başından beri insanoğluna en doğru, tek ve sağlıklı yol olduğu öğretilmiş olsaydı tüm alışılagelmiş olan değer yargılarıyla beraber algının yönünün de zıttıyla yer değiştirmesi gerekliliği gözönünde bulunudurulursa, başkaldırının da hedefinin değişmesi beklenirdi. tıpki amirine karşı sorumlu olan polisin görevini yerine getirmediğinde en ağır şekilde cezalandırılacağanı bildiğinden elinden kaçırdığı suçlu yerine herhangi birini tutuklaması gibi. gerçeküstü bir dışavurumcu anlayışın ya da tam da bu gerçekçi olmak kaidesinin etrafında dolaştırılan dilin dengesinin bozulmasına karşın ortaya atılmış olan benzetmelerle ayyuka çıkan büyüsel bir dil ve gizemli görüntülerin oluşmasına sebep olan metaforlar tepetaklak edilerek doğaüstüne karşı yapılan bir mücadelenin sonucu önceden biliniyormuşçasına zamanın evrensel bir hata olma ihtimali gözetilerek "ilk" in içine bilgiyle esrimiş bedenler yaratılarak disiplinden ve doğa kanunlarından meydana gelen ve kendini oluşturan etmenlerden daha gerçekçi bir boşluk duygusu oluşturuluyor. demir ağlarla örülmüş mutlak değerlerin kabulunu aşılayan bilgiden daha kötü bir bilgi varsa o da bunun test edilebilir olduğuna inanılmasını sağlamaktır. çarptırılmış iptidai inançlardan modern kapitalist yaşama kadar biriktirilmiş ve yeniden tasarlama sürecine gitmiş bir dogma kokteyli dondurulmuş bir zaman aralığında aile aidiyetine olan mutlak sadakat korumasıyla servis edilirse bir koruyucu olarak anne ve babanın psikopatolojisi de bizzat yarattıkları hikayenin parçalarından saptanabilir. filmin başlangıç ve son öğelerini oluşturan dalgınlık atmosferi; kendini kaybeden bir sihirbazın tekrar geri gelmesinin de gösterinin bir parçası olduğu gerçeğini gözardı etmesiyle ve bu yanlışlığa kendilerini de inandırmış olmalarıyla açıklanabilir.
herkesin izleyemeyeceği filmler listesinde başa oynayan yapım. ee, bu da bir ayrıcalık.
her şeye rağmen umutlu film. kapalı, baskıcı düzene karşı bir isyanın ifadesi olarak yorumladığım dans sahnesiyle tarihte yerini aldı.
izledikten sonra hakkında ne düşünüleceğinden emin olunamayan film. filmde ev ahalisinin köpek gibi havlaması sahnesinde havlama sesleri kesinlikle gerçekçi olmuş , çünkü köpeğimiz yatarken direk uyanıp köpek aramaya başladı.
83. oscar ödül töreni'nde en iyi yabancı film dalında aday gösterilen, müthiş bir yunan filmi. son zamanlarda izlediğim en özgün senaryoya sahip film diyebilirim. sapkınlık derecesinde çocuklarına bağlı bir ebeveyn olgusu üzerinden; otoriteyi, eğitim sistemini ve toplum düzenini çatır çatır eleştiriyor. mutlaka izlenmesi gereken, hem güldüren, hem de rahatsız eden çok farklı bir film.
hayatımda izlediğim en arızalı filmlerden biri. oscar'a aday olan en iyi yabancı filmler katagorisinde görüp izlemeye karar verdim. sonuçta ödül törenini aday olan filmleri izlemiş olarak seyretmek ayrı zevkli oluyor. filmin konusunu okuyup oturup izledim ama bu şekilde eleştirel bir film beklemiyordum. film baştan sona '' acaba nolucak şimdi? '' diye geçtiğinden sürenin nası geçtiğini anlamıyorsunuz. 3 saat sürse niye bu kadar uzun denemeden oturur seyrederdim. diğer adayları izlemedim ama bu film ödül alsa oscar'ı suçlamadan haketti derim. tekrardan izlemeyi düşündüğüm filmlerden. oyuncuların, yönetmenin, senaristin ve yapımcıların eline sağlık. dans ve köpek sahnesiyle* ' yok artık ' demeye hazır olun. --- spoiler --- filmdeki karakterler sadece sinirlendiklerinde ve acı hissettiklerinde tepki veriyorlar. genel olarak tepkisiz bir hava hakim filme. baba karakteri haricinde diğer oyuncular rollerinin hakkını vermiş. sanki baba karakterini başka biri oynasa daha iyi kotarırmış*. sistem eleştirisini eline yüzüne bulaştırmadan seyirciye aktarmayı başarmışlar. eğitim sistemindeki çarpıklıkları yüzümüze vurması, eğitimli olsalar bile insanların doğru ve yanlışı kendi mantıklarına göre belirlediklerine yaptığı göndermeyle beğenimi oldukça üst seviyelere çıkardı. doğuştan bir köre elmayı tarif etsek de nesnel olarak tam anlamayacağı gibi doğuştan kapalı bir ortamda büyüyen sağlıklı bir bireye neyi nasıl öğretirsen o şekilde algılayacaktır. kedinin bir canavar gibi gösterilmesi, uçakların havadaki boyutuyla yere düşeceği yanılgısı, zombi olayı ve daha bir çok öğretisel olaylara çocukların bakış açısı eğitim sistemine göndermeyle çok yerinde bir tespit olmuş. '' sen düşünme biz senin yerine düşünürüz '' diyor sanki film yan düşünce olarak. sadece aile içinde sosyalleşen bireylerin bir süreden sonra neye nasıl tepki vereceklerini kestirememeleri de güzel işlenmiş. sonuç olarak, filmin sonuna doğru da anladığımız gibi, insanları istediğin kadar koruma amaçlı olarak eğit, bir süreden sonra düzene karşı gelip isyan edeceklerdir. --- spoiler ---
--- spoiler --- baba: bir çocuk, evini ne zaman terk edebilir? büyük kız: sağ köpek dişi düştüğünde. b: ya da soldaki, fark etmez. bu dönemde, bedeni tüm tehlikelerle yüzleşmeye hazırdır. evden ancak araba ile güvenli bir şekilde ayrılabillirsiniz. araba sürmeyi ne zaman öğrenebilirsiniz? oğlan: sağ köpek dişi tekrar çıktığında. ya da soldaki, fark etmez. büyük kız: anne, kuku nedir? anne: nereden öğrendin o kelimeyi? bk: video çaların üzerindeki bir kutuda yazıyordu. a: kuku büyük bir lâmbadır. örneğin: kukuyu kapatınca tüm oda karanlığa gömüldü. b: yakında anneniz iki çocuk bir de köpek doğuracak. biliyorum ki, bazılarınız odasını, elbiselerini hatta oyuncaklarını paylaşmak istemeyecek. ama iyi tarafından bakmalısınız. sizinle ilgilenecek iki kişi daha olacak. ailemiz büyüyecek. bu büyük hediyesi için annenizi alkışlayalım. küçük kız: odamı paylaşmak istemiyorum. b: iyi bir kız olursan buna gerek kalmaz. kk: iyi olacağım. bk: ben de odamı paylaşmak istemiyorum. anne: davranışlarınızı ve performansınızı geliştirirseniz doğurmama gerek kalmayabilir. hiçbir şey değişmezse başka şansım kalmayacak. ama köpekle ilgili tek kelime duymayacağım. en yakın zamanda doğuracağım. --- spoiler ---
41. kez denmeli ki masallah olsun; "rahatsiz edici bi film"... zaten yunancanin kendisi bi acaip, ustune kizlardan birinin sesi basindan beri rahatsiz etmeye basladi. farkli kelimelere farkli unlemler yuklenmesiyle the twilight zone'un bir bolumunu (bkz: #1574785), citten oteye gitmeyinle de the village'i animsadik. zaten bu bakimdan tuhaf olan bu ve bircok uyeyi de bir araya getirince ortaya ucube bi film cikmis tabi. tiplemeler, robotsal hareketler vs. hep ariza. kizlarin dansi... kizin sonra modern dans varyasyonlu solosu... hep bi diken ustu, tiksinme duygusunu sabit tutabiliyor izleyicide... ki kotu degil bu soylediklerim. bi filmin insanda duragandan/normalden farkli duygular bulundurabilmesi bi basaridir. ancak... --- spoiler --- evin cocugu kediyi olduruyor ya... iste orda film beni kaybetti. o olmasa "guzel" film diyebilirdim. yeter su filmlerde hayvan oldurme olayi lan. zaten insanlarin genel bi hayvanlara deger vermeme olayi var; iyice manyak yapacaksin gerzekleri. --- spoiler --- neyse. pisman miyiz? degiliz. bu hastalikli dusunebilme yetisi devam etsin sinema dunyasinda da farkli bi filmler izleyebilelim... imdb linki icin; http://www.imdb.com/title/tt1379182/
bu yılki oscar'da en iyi yabancı film ödülü alması için dualar ettiğim film. on numara.
ilk izlediğimde sözlükten kimse neden yorum yazmamış derken şimdi , oscar'a aday olduğunu duyunca çok sevindiğim film.
hayatta izlediğim en garip filmlerden biri. iyi mi kötü mü bilemiyorum ama cidden çok garip...
filmi izleyeli 2 hafta kadar oldu. halen daha aklımda yer eden film bittikten sonra neredeyse 10-15 dakika civarı eş zamanlı izlediğim kişiyle aralıksız gülme krizine girdiğimiz. hatta karın ağrısına sebep olacak kadar. buna bu kadar sebep olan nedir halen daha soru işareti ? evet böyle bir film benim için.
bu film oskar'ı alınca avrupa sineması iyice sapıtacak. ahan da buraya yazıyorum.
oscar adaylarındanmış. ahanda şuraya yazıyorum: kazansın, köpek dişimi kırarım!
oldboy+kynodontas= ananı da al git avrupa sineması! "apartman teyzeleri" olarak oskar yolunda arkasındayız. hiç evden çıkmadan sembolik olarak da destekliyoruz. haneke de izlesin bu filmi lütfen. kendisi ekmeğini daha fazla yedi ama bu film onun sevdiği fırında daha iyi pişmiş ve daha taze. dost bildiğimiz değerler, ana baba bacı kardeş'ler, aşk'lar ve çekirdek aileler "sütten çıkmış ak kaşık değil dişimi kırarım" diyor bu film. "aile" ya da "mikro ideoloji" üzerine bu nice makalede zor dile ele avuca gelir, ulaşır. "çocuklar, siyasi tutsaklardır" denirken bu durumun kastedildiğini umuyorum. hani "ilk fikir" olarak müthiş. içeriği çok çok eksik olsa da. ama bu asist, akademi tarafından da jenerik edilirse değmeyin keyfime. o zaman sinemacılar, ilk hedefiniz gerçekliğin ve değerlerin ışıklarını kapatıp, karanlıktaki hakikatleri deşmek ve pembe düşleri yakmaktadır. ben size film çekmeyi değil "sapıtmayı" emrediyorum.
'iktidarları, muktedirleri eleştirmek "aha siz de böyle kandırılıyorsunuz" demek için izleyici ne kadar hırpalanabilir'in cevabı bu filmde.
akla ziyan, muhteşem bir film. yabancı film oscar'ını alamazsa üzüleceklerimden... --- spoiler --- şartlandırılmışlık... dünyadan, hayattan, gelişmelerden izole edilmişlik... hayatını nasıl yaşayacağının muktedirler tarafından dayatılması... katı kuralcılık ve kurallara, düzene uymayanın cezalandırılması... "benim cennet vatanım"ı anımsatan "evim evim güzel evim" söylemi... düzen dışı olanın, düzen dışına çıkmanın ya da düzene dışarıdan izinsiz dahil olanın, sınırları ihlal edenin "tehlikeli olduğu" söylemi ve fertlerin sürekli korkuyla yola, dize getirilmesi... bu film, karıncayı s.kip belini inciltmeden tüm totaliter, baskıcı rejimlere (bizim ülkede kemalizm, sivil-askeri bürokratik vesayet oluyor bu) ve bireylere sinema diliyle gördüğüm en sağlam eleştiriyi yöneltmiş film. kesinlikle kült bir film. --- spoiler ---
herhangi bir öneme sahip yegane oscar kategorisi olan en iyi yabancı film ödülünü alması için totem yapıyorum. karşı kıyıdan harikulade bir sanat eseri.
ne kadar dillendirilse de, cidden izolenin tanimidir bu film. bugune kadar bizim izlediklerimiz filmse, "bu ne o zaman?" diye sormazlar mi adama. ek olarak; babanin cocuklara dayattiklari kurallari, yalanlari, ozellikle otoriter halini filan gorunce aklima das weisse band geldi nedense. --- spoiler --- erkek cocugun araba yikama ile ilgili citlerin arkasina dogru hayali kardesle olan monologu, kizin dislerini kirmasi, koli bandi ne ola ki diye dusunurken babanin enteresan icadi gibi bircok enteresan sahneye sahip. --- spoiler ---
izlediğim en iyi filmlerden biri, kelimeler yetmez.. inanılmaz. inanılmaz..
şok edici bir eleştiri. kullanılan sinema dili, aşina olmayanları biraz yorabilir ama mutlaka izlenmeli. --- spoiler --- "sağ köpek dişi düştüğü zaman ya da sol, farketmez." ebeveynlerin çocuklarına ne zaman kendi kararlarını alabileceklerine dair cevabı bu cümle. düşünemedikleri nokta ise şu ki; herkes köpek dişinin düşmesini beklemeyebilir. sonu ne olursa olsun özgürlük uğruna köpek dişini feda edebilecek insanlar vardır. bu noktada filmle ortadoğu isyanları arasında bir bağ kurulabileceğini düşünüyorum. filmde özgürlük uğruna köpek dişini kıran evin büyük kızı, aynı uğurda kendini yakanlardan farklı olmasa gerek. --- spoiler ---
önceden haneke filmi izlemiş birisine tanıdık gelmesi kaçınılmaz ama tabii ki bu demek değildir ki kopyalayıp yapıştırmış, hiçbi farkı yok. ben tatmin oldum izledikten sonra. ve aslında şunu demek için gelmiştim. burda en iyi yabancı film oskarını alsın diye dileklerde bulunulmuş ama olmamış, olamamış. neyse zaten ben oskara gönül vermiş, ona güvenen bi insan olmadığım için şaşırtıcı ya da üzücü olmadı. gerçi o ödülü kazanan biutiful'u da izlemedim. ama kynodontas los angeles semalarına yakışacak türden bi film değildi pek zaten. edit: the boney king of nowhere'in düzeltmesiyle en iyi yabancı film ödülünü biutiful değil, hævnen (in a better world) almış.
çekirdek aile ölçeğinde distopya. çok sarsıcı bir film. bilseydim seyretmezdim diyemeyeceğim, çünkü iyi bir film. ama asabım bozuldu. o derece yani.
çağdaş yunan sineması diye bir kavramı dünyaya tanıtmış filmdir kanımca. bu açıdan komşuyu kıskanmamak elde değil.
belirtilmemiş şaşırdım.. filme ayrı bir gerilim katmış ve özellikle fragmanında filmde olduğundan çok daha etkileyici durmuş harika gitar parçası matteo carcassi etude no7 opus 60
filmi izlerken kendi kırdığımız köpek dişleri geldi aklıma. bize dayatılanlardan kaçarken ya da yasak kılınanı denemeye çalışırken, sistemin "otur yerine, yoksa gününü görürsün" tehditlerine benziyordu film. --- spoiler --- kız evden kaçarken bile, iktidarın ona benimsettiği yolu seçiyor. duvardan atlayarak geçmeyi denemiyor, arabanın bagajına saklanıyor. iktidarın benimsettikleri o kadar güçlü ki, kaçarken bile onun çıkış yolunu seçiyorsunuz. başkasını da bilmiyorsunuz ki zaten. gerçek hayatta da öyle değil mi, başka bir dünyayı düşlememize bile izin verilmiyor ki, kaçıp onu kurmaya çalışalım.. bir araba bagajı kadar özgürlüğümüz, daha fazla değil... --- spoiler ---
filmle ilgili neredeyse herşey söylenmiş. benim de son zamanlarda en çok etkilendiğim film oldu. merak ettiğimse karşı kıyıda çekilen dogtooth gibi bir film, bir türk yönetmen tarafından çekilebilir mi? çekilebilirse ne zaman? çekilebilirse türk oyuncular oynar mı? kamuoyu ve medyanın tepkisi ne olur? tamam bizim de çok iyi yönetmenlerimiz ve değerli ödüller alan filmlerimiz var ama biz de kendi çitlerimizin dışına çıkıp böyle bir film çıkarabilir miyiz? yoksa yaptığımız en fazla bagajın içinde sıkışıp kalmak mı?
çokça dillendirildiği üzere, film bittiğinde michael haneke'ye bir selam çakasınız geliyor ister istemez. bunun dışında gerçekten de ilginç bir rahatsız ediciliği var. hani böyle mide bulandıran ya da sinirinizi bozan cinsten değil. anlatımdan öte, daha ziyade "ama neden?" sorusunun aklınızdan çıkmamasını sağlayan bir rahatsız edicilik bu. aile içindeki hiyerarşiyi, ebeveynlerin kurduğu sistemi, sosyal hayattan ve toplumun getirdiği tüm ahlak normlarından uzak olan çocukların bu yalıtılmış düzenin içinde varoluşlarını en ince ayrıntısına kadar harika detaylarla yorumlandırabileceğiniz sahneleriyle muazzam bir iş var ortada. olup bitenleri izleyiciye bile kabul ettirmesi ve çizdiği aile portresi içersinde yaşanılan olaylara karşı aile fertlerinin verdiği reaksiyonları incelikle işleyişi gerçekten olağanüstüydü. üstelik filmin girişi, yavaş yavaş yükselişi ve fevkalede finaliyle, avrupa sinemasında görmeye alışık olduğumuz ama her filmde başarıyla oluşturulamayan bu hikaye gidişatı, ayrıca övgüyü haketmekte. son tahlilde, genç yunan yönetmen giorgos lanthimos'un kariyerini ilgiyle takip etmemiz için fazlasıyla yeterli bir referans var ortada.
şimdi arkadaşlarla okey oynuyoduk maalledeki kavede. yanda da tv acik bu filmi koymuslar. işte arkadaslar taş atıcak die beklerken arada bakıyoruz filme. yalnız her tvye bakanın oyunu biraz daha yavaş oynayıp, bir sonraki sıranın gelmesi otuz saniyeden beş dakikaya çıkınca taşları bıraktık, filme verdik kendimizi. o nasıl filmdi yahu. benle berkant filmin göndermelerini, cahit'le ramiz de alt metinleri not almaya çalışıyorduk okey kagıdının üzerinde. yaklasık bi on dakika sonra bundan da vazgeçip derin bi sessizlik eşliğinde filmin bitişini beklemeye başladık. bittiginde bi sure öyle baktık ekrana, cahit okey kağıdında hesapları kontrol eder gibi yapıyordu. berkant'ın sessizce bi daa portakal suyu içeni siksinler dedigini duydum. fanigeyms, pianist ve yedinci kıta'dan sağ salim çıkmayı başarmış bu grup tek filmle darmadağın olmuştu... hepimiz hayatlarımızı gözden geçirme, kendi elitis, akvaryum hayatlarımızdan çıkma kararı aldık. hayatın içinde ne kadar çok olursak o kadar iidir deyip kimimiz sukuaşa başladı, ramiz dslr makine siparişi verdi en son ağlayan çocuklu yaşlı kadınların fotoraflarini çekiyodu. ben amerika'dan getirttigim mevlana kitaplarına sardım, sanırım iranliymiş, türbesini ziarete gidecem. berkant emirgan'dan direk hayatın ortasına cihangir'e taşındı. evet bi film izledik ve hayatımızın orta yerine sıçıldı. ramiz'in deişiyle "haneke gitsin limon satsın bu saatten sonra" --- spoiler --- -abla o köpek dişi öyle mi kırılır allasen... -bir de filmde bir iki hata vardi... kuku büyük lamba diye tarif ediliyor halbuse kuku kukiden türemiş olup sert sulu kurabiye demek, yedikce yiyesi gelir insanın, zombi de küçük sarı çiçek die tanımlanmış o da çok yanlış artık tarife bile ihtiyaç yok ama soyleyelim twilight serisindeki muhasebeci karakterin lakabıdır... --- spoiler --- özet geç dienler için bence two thumbs up bi film. mümkünse yalnızken izleyin ama. yoruldum, gideyim biraz mirkelam dinleyim ben... tanım eksik kalmis... yer yer the village* esintileri taşısa da izlerken boyle bi senaryonun türkiye'de çekilebilme ihtimali nediri bana da sorgulatmis, yan komşumuzla aslında hiç de benzer milletler olmadığımızı gosteren film diebiliriz... biri ataerkil mi dedi?
sonunun benzerliği midir, yoksam mevzularının society gerekliliğinin irdelenmesi adına ortaklığı mıdır bilemedim ama bana çokcana into the wild'ı hatırlatan film. ya da ben hatırlamak istedim. (bkz: destekleyin beni)
birçoklarının bu da ne diyip terk edecekleri ancak üzeri kapalı pek çok sorunsala göndermeler yapan enteresan film. film, bende hep ortaya çıkan olayların bir şekilde çözümlenebileceği duygusu uyandırdı. ancak çözümleme hiç olmadı. baba neden kedinin ölümünden sonra üzerine kan döküp de çocuğa açıklama yapmak gereği duydu? anne neden sorgulamadan babanın direktiflerini yerine getiriyor? uçak düşme konusunu nasıl açıklayıp yorumlayabiliriz? daha bir çok soru...
üzerine elli tane kitap yazsanız tam olarak anlatamayacağınız bir konuyu, bir otomobil ve bir köpek dişi ile anlatabilmek. sanat böyle bir şey olsa gerek.
alt metni hakkında şatafatlı yorumlar giremeyeceğim über film. --- spoiler --- sadece şunu söylemek istiyorum; filmde kurulan yalan dünyada bile oradan bir kaçış bileti var, köpek dişinin düşmesi. büyük kız, meyvenin olgunlaşmasını bekleyemeden ısıran. bizim dünyamızın o evin büyük halinden bir farkı olduğunu düşünen beri gelsin. ama şöyle bir sorun var ki bizim kaçış biletini hak etmemiz için hangi dişimizi kırmamız gerek? ve hangi dişimizi kırmamız gerektiğini bilseydik bile buna yeltenebilir miydik? ve son olarak: anne..iki küçük zombi buldum. --- spoiler ---
--- spoiler --- mükemmel bir davranışçı kuram taşlaması. insanın, davranışçıların iddia ettiği gibi sıradan bir organizma olmadığının göstergesi. insandaki merak duygusunun ve diğer zihinsel süreçlerin göz ardı edilemeyeceğinin kanıtı. bahsedildiği üzere bir aile var. bu ebeveynler çocuklarını diğer uyarıcılardan izole bir ortamda, pekiştirecin her türlüsü ve cezanın her türlüsü ile koşullandırmakta, özellikle de simgesel ödülle pekiştirmenin bokunu çıkarmaktadır. iyi bir şey yaptıklarında çocukların etiketle ödüllendirilmesi bunun kanıtı. film o kadar davranışçı ki, çocukların birer ismi bile yok. bilindiği üzere onlar birer organizma. ahlaki gelişim açısından gelenek öncesi dönemin itaat ve ceza evresindeler. çünkü anne ve babaları yani otorite ortamda olmadığında birbirlerini bıçakla yaralayacak kadar cesurlar. filmin sonunda ise organizmanın biri, otoriteyi deliyor. üstelik hala koşullu. *eğitim dünyasıyla ilgilenen herkesin izlemesi gereken film. --- spoiler ---
geçen sene festivalde izlediğim yunan yönetmen giorgos lanthimos’un harika filmi..şu günlerde aklıma gelmesinin sebebi kahramanmaraş'ta anneleri ölünce toplu intiharı tercih eden 4 çocuğun ve buna tepkisiz kalan avukat babalarının garip hikayesi..filmde köpek dişi düşünce ailede özgür kalınacağı yönünde dayatılan eğitim,tamamen soyutlanmış bir hayat, ensest, şiddet, yalan, oyunlar ve ölümcül bir kaçış var...
''haneke demezsen enteltarz sanılmama, adeta bir çöp, bir ziyanlık olarak tanımlanma hastalığı''ndan yataklara düştüm ve filmin 10.dakikasında çıktım. bu klişelerle dalga geçmek ayrı bir klişe ama 10.dakikasında çıkmam triballik değil, tamamen masumane. uyudum gardaş. gardaş diyorum, geberiyodum uykusuzluktan. direnmedim: christine'i kardeş sandım başta, ensest sandım. parayı görünce anladım. dedim kekoluğun dibine vurdum, diyalogları da takip etmiyorum zaten. yatayım en iyisi. ne diyoduk yoldaşlar? bence ebeveynlerin böyle bir hayal alemi kurmalarının altyapısı gösterilmese dahi(mental/motivasyonal) en azından ''ensest''e bile izin vermenin karşısında ne olduğunun bilinmesi lazımdı. çünkü adamın-işyerindeki diğer adamla olan konuşmaları ve söylediği yalanlar filmin içerisinde yer alıyor. yani şu var: ensesti ahlaki olarak kötü bulmayabilirsin ama o zaman christine'i getirmezdin? o halde karşındaki karanlık bulduğun ne? diyeceksin ki karşısında ne olduğunun bir önemi yok, filmin yapısı böyle. ama o etik soruların cevabını getiremiyor böylece. ne adamı tanıyoruz, ne kadını. sadece bir tür burjuva kurgusuna dönüşüyor. buradan da çıkartılacak şey de; böyle bir aile de olabilirmiş(ama bunda bi kesinlik yok ve neden olabileceğinin de sağlam ipuçları), o ailenin ilginç yaşantısı, yetiştirme yaklaşımları, dogmaları, oyunları, kuralları, koşulları olabilirmiş.. olsun bakalım. değerli bulmuyorum.
hem hakkında yazılabilecek her şey yazılmış gibi, hem de biraz daha analiz edilirse üzerine daha bir çok şey yazılabilecek gibi duran film. hayat üstüne düşündüğümüz, yaşadığımız, var olan hemen her şeyin çıkış noktasını bir bakıma sorgulamaya yol açması bakımından önemli; bunu filmde verdiği şekliyle de ilgi çekici bir film. hakkında çok az bilgim olduğundan; çağdaş yunan sineması hakkında da en kısa zamanda araştırmaya girişmeme yol açan filmdir aynı zamanda.
filmin kendisi zaten kafa bulandırıp allak bullak ediyor, bir de film sırasında yunanca-türkçe benzer kelimelerini görüp sincap gibi oluyor insan.
film o kadar temel bir noktadan insana dair gözlemini sunuyor ki filmin dokunmadığı hiçbir konu kalmıyor. bunu yaparken sinemanın en etkili yöntemlerinden olan gösterişsiz, tastamam gerçek ve rahatsız edici görüntüler kullanıyor, daha önce bunu deneyen filmlerin birçoğundan büyük farkla önde ilerliyor. katıksız insanın çamur misali çekilebileceği yönlerin sınırsızlığını, en basite indirgenmiş olan "normal" olarak addettiğimiz alışılmış davranışların aslında birer dogma ya da olması gerekenler bütünü olmadığını, nedenselliğin değişkenlerinin rastlantısal sonuçları neticesinde var olduğunu ve başka bir ahlak, hissiyat, mantık ya da inanç sistemi içinde yaşamımızı idame ettiriyor olmamızın esasında temeldeki bir takım farklılaşmalar ile kolayca mümkün olabileceğini insanın gözünün önüne kanlı canlı serip bir çekiçle ezip patlatarak gerçeğin parçalarını insanın yüzüne gözüne sıçratan, sarsan, afallatan film. her sahnesinin arkasında diri ve çarpıcı bir alt metin olduğu izlenimini kazıyor daha başlar başlamaz izleyicinin zihnine, ve bu alt metinleri deneyimleyecek her kişinin farklı algılayıp değerlendireceği ve reaksiyonunu da tamamen diğerlerinden farklı bir biçimde vereceği bir yoruma açıklık, sembolik olma durumu ile bütünlüyor anlatımını, bununla da değinip gösterdiği, öğrenilen yoluyla farklılaşan evren arasındaki paralellik düşünüldüğünde, insanın değişime açıklığını her iki yoldan da içinde harmanlıyor oluşuna şahit oluyoruz. kanın ve fiziksel darbelerin en çok rahatsızlık verdiği filmler sıralamamda birkaç film ile birlikte zirveye oynuyor, hem de hollywood klişelerine saplanmış filmlerin onda biri kadar bile kan ya da fiziksel şiddet öğesi göstermeyerek.
bütçe getirin aynı tarzda daha iyisini yapıyım.yapmayın lütfen yine döşemişsiniz övgüleri,biraz psikoloji bilgisi olan üç beş adamın aklına gelmiş media markt ya da bimeksten bir kamera alıp eğlenmişler kendilerince.düşündükleri şeyi anlatamamışlar adamlar, film yerine kitap yazsalar daha çok saygı duyardım adamlara,sinema adına hiçbir şey yok filmde ve lütfen şu zorlama film eleştirilerine bir son verin.
bu film nedense beni benden alamamıştır ama aklımın yerine farklı şekilde yer etmiştir. bir takım inandığımız şeyler var, öğretilen şeyler vsvs. bu kadar ileri derece de olmasa da abuk subuk-saçma sapan şeyleri "öğretilmiş" adı altında yapıyoruz. ben bu filmi izlerken nedense "yalama-seks-aile içi saçma sapan duygusal ilişkiler-porno" gibi şeylerden daha çok "şiddetin basitleştirilmesi" daha rahatsız etti beni. dahası insanın göbek bağı kesildiği andan itibaren "öyle ya da böyle" özgür olduğuna ve anasının babasının itaatkarı değil de silah arkadaşı olduğuna inanan ben için " belki bu çocuklar evlatlık, belki de bu insanlarla alakaları bile yok manyak mı lan bunlar" dedirtti bana. onun dısında da bu film bana bir şey vermedi. ama dediğim gibi aklımın köşesinde "acayip" yer etti.
'insan, düşünen bir hayvandır.' temalı güzel film. ayrıca: (bkz: distopya)
mikro çerçevede bir distopya olmasının dışında düşünmeyi kısıtlamak amacıyla kasten kelime dağarcığının köreltilmesi konusunda da 1984 ile benzerlik gösterir (bkz: newspeak) şöyle ki çocukların bildiği kelimeler yalnızca evin içinde ve bahçede görüp deneyimledikleri kelimelerden oluşuyor. dış dünyadan ya da öğrenmemeleri gereken kavramlara ait kelimeleri duyduklarında ise annesi ya da babası o kelimeyi hemen kendi ortamlarındaki zararsız bir nesneye dönüştürüyor. örnek: zombi-- bahçedeki küçük sarı çiçekler telefon-- tuzluk klavye-- kuku kuku-- lamba
korunaklılık için kendimizi hangi duvarlara hapsettiğimizi yüzümüze çarpan film.. --- spoiler --- iki kadının kadının ,küçük kız çocuğu steril kıyafetlerle eğitilmiş tazılar gibi dans etmeye başlayıp , insancıl dürtülerin etkisiyle büyüğün kopuşu muhteşem bir sahneydi.. --- spoiler --- .. oluşturduğumuz hapishanelerden ancak kendini dağıtmak ,yok etmek pahasına kaçabilirsin.. ayrıca bana kontrol manyağı ,çocuklarını severmiş gibi görünüp sadece kendilerini seven günümüz modern annelerini hatırlattı ..sterilizasyon manyaklığını açık ve net gösterdi..
entel kuzenimden aldığım tavsiye sayesinde seyrettiğim ve gayet beğendiğim bir film. yok haneke havası, yok bilmem ne ideolojisi vs. gibi ayrıntılar yeterince yazılmış zaten, tekrarlamama gerek yok. ama benim demem şudur ki, hoşlanılan kızla birlikte seyredilmemesi gereken bir film bu. rahatsız ediciliği su götürmez bir gerçek. illa kızla film seyredicem diyorsanız başka bir film seçin. tamam yine entel görünümlü bir şey olsun ama işte böyle rahatsız olmasın. kore olsun, more olsun.
dambılla sanatın köpek dişini kıran muazzam film.
--- spoiler --- onların dilinde telefon, bir baharat çeşidi; otoban, şiddetli esen rüzgâr; deniz, deri kaplı koltuk; klavye, kadın cinsel organı; zombi, küçük sarı çiçek; amcık ise tavandan sarkan büyük lamba. onların dünyası çitlerle çevrelenmiş, içinde balıklar var oluveren havuzu olan, çitin ardında kedi adında canavarların olduğu bir yer. onların ailesi, bir anne, bir baba, ikisi kız olmak üzere üç çocuktan oluşuyor. anne isterse köpek doğurabilir, baba dış dünyaya çıkabilen tek kişi ve evin yemek ihtiyacını karşılıyor. çocukların eğlence anlayışları fiziksel kuvvetlerini ölçebilecek oyunlar, babanın yabancı dildeki şarkıları kendi dillerine çarpıtarak çevirmesi, su altında en uzun süre kalanların yapışkanla ödüllendirilmesi, yeni kelimeler öğrenmek ve üstlerinden geçen uçağın bahçelerine düşmesiyle oyuncağa doğru koşmak, bir tür yarış. evin dışına çıkmanın tek yolu otomobil kullanmak; dışarıdaki canavarlardan ancak bu şekilde korunabilirsin, otomobil kullanmayı öğrenebilmek içinse köpekdişlerinin düşüp yerine yenilerinin çıkması gerekli. ev dışından evin içine giren tek yabancı christina, babanın çalıştığı fabrikanın güvenlik görevlisi. christina’nın görevi ise evin oğlunun cinsel ihtiyacını gidermek. bunun karşılığında babadan para alıyor. olaylar da christina’nın oral seks istemesi sonucu oğlanın tiksinmesi ve onu reddetmesiyle başlıyor. christina tatmin olmak için evin büyük kızına gidip klavyesini yalaması karşılığında ona fosforlu tacını vereceğini söylüyor. fosforlu kelimesinin karanlıkta parlayan olduğunu öğrenen büyük kız christina’nın teklifini yerine getiriyor. ikinci gelişinde bu kez isteğini yerine getirmesi karşılığında ona saç jolesi vereceğini söyleyen christina, büyük kız tarafından reddediliyor. saç jolesi yerine çantada bulduğu videokaseti verirse klavyesini yalayabileceğini söyleyen büyük kızın videokasete sahip olmasıyla dış dünyaya merakı da artıyor. tabii bu durum, babanın videokaseti büyük kızın kafasında parçalamasıyla son buluyor. christina’nın çocuklar için tehlike teşkil ettiğini fark eden baba artık onu eve getirmiyor. bunun yerine enseste başvuruyor ve iki kızından birini seçmesi için onları oğlana sunuyor. anne her ne kadar bu yaşam tarzını kendisi seçmiş gibi görünse de aslında ev ortamındaki ataerkil düzen, söz sahibinin baba olduğunu ortaya çıkarıyor. çünkü baba ne derse o oluyor, kimi zaman anne de cezalandırılıyor, kedi görüldüğünde nasıl havlanılması gerektiğini anne de öğreniyor, anne de eğitiliyor ve evdeki cinsel arzuların sadece erkekler için var olunacağı savunuluyor; sadece erkek çocuk için fahişe getiriliyor zira kız çocukların arzuları hiçe sayılıyor. --- spoiler --- filmin yönetmeni giorgos lanthimos; yazarlar, giorgos lanthimos ve efthymis filippou; oyuncular, christos stergioglou, michele valley ve aggeliki papolia. 2009 yapımı filmin türü dram uzunluğu ise 94 dakika. film oscar’a aday gösterilmiş, 9 ödül ve 5 adaylık sahibi. filmin imdb puanı 7.2/10, metascore’u ise 73/100. michael haneke’nin rahatsız ediciliğini, lars von trier’in psikopatlığını hissettiğimiz kynodontas’ta aslında sosyal yaşamdan kopuk bireylerin nasıl bir canlıya dönüştükleri, burjuva ailelerin eğitimde çocuklarını dış dünyadan soyutladıklarında, onların ne tür bir hal alacakları, ‘dil’ denen kavramın nasıl da çarpıtılabileceği ve aslında dünyanın nasıl da tekdüze normlarla başkalarınca oluşturulduğu dolayısıyla aslında yaşantımızın nasıl da bizden öncekilerin tekrarı olduğu en açık, sert ve sinir edici haliyle yüzümüze vurula vurula anlatılıyor. cinsel olgulara dokundurulmadan da geçilmiyor filmde. ensest bir problem olabilecekken, filmdeki dünyada romantizme bile dönüşebiliyor. filmdeki aile çoğu zaman psikopat, hastalıklı olarak görülse de aslında bizim dünyamızdaki bazı korumacı ailelerin abartılı dışa vurumu hatta aynadaki akisleridir. filmden idrak edilecek sonuç ise yine seyirciye bırakılmış, ‘neden?’lerin tamamının cevabı yok çünkü filmde, seyircinin biraz üzerinde düşünüp taşınması gerektiği görülüyor. ki şunu asla söyleyemeyiz: onlar evde mutsuzlar. asla, aksine şakalaşırken, eğitilirken, babanın şarkı sözlerini kendi dillerine çevirdiklerinde yüzlerinde beliren gülümsemeden mutlu olduklarını çıkarabiliriz. ve eğer christina’nın o eve en baştan hiç sokulmaması durumunda bu yaşantının ne kadar daha süreceğini hep merak edeceğiz. haneke benzetmelerine gelecek olursak da aslında diyebiliriz ki kendi başına çok da sağlam bir şekilde ayakları üzerinde durabilir. hatta filmdeki abartmalardan örnek alabilirsek, haneke’nin köpek dişlerini kırıp, otomobilin bagajına onu hapsedebilir. film için soft porno yorumları üzerine ise söyleyebiliriz ki film çok izlenmesi için bir açıklık ihtiva etmiyor. aksine filmdeki açık sahneler ne çok ne de az, tam olması gerektiği kadar. tümüyle özgün bir yapım olan kynodontos(dogtooth), herkesin izleyemeyeceği bir film olsa da bu türü sevenlerden tam not alacak bir yapıt. giorgos lanthimos, huzursuz seyirler diler. edit: imla
bizde niye böyle filmler yapılmıyor diye düşündürten, hayali bi cast oluşturmaya kasmam ve sonunda yatak sarmamla sonlanmış güzel bi'komşu filmi. bu topraklardan en fazla 1-2 oyuncu evet diyebilirdi böyle bi senaryoya bence. (bkz: haluk bilginer) (bkz: sibel kekilli)
--- spoiler --- bu film hakkında ilk düşündüğüm neden oscar'a aday gösterildiğiydi.. oscar normlarında bu tarz filmlerin pek yeri yoktu ki gerçek filmin sonunda ortaya çıktı.. düzene karşı gelirseniz, sistemden ayrılırsanız böyle ham olursunuz.. siz ne kadar isyan ederseniz edin, bunun için fedakarlıklarda da bulunsanız bu çark sizi bir şekilde öğütecektir.. filmin teması bu olunca oscar'ın da neden aday gösterdiği anlaşılıyor.. sonunda kızı öldürtmeyip, kaçırabilseydi, özgürlüğüne kavuşturabilseydi kızımızı yönetmen, başucuma koyacaktım bu filmi.. bu haliyle sürüden ayrılanı kurt kapar tandanslı ezik bir film olmuş.. olmamış.. --- spoiler ---
her şeyin öğretildiği kadarını, öğretildiği kadarından çıkarabildiğimiz yorumlarla anlıyorsak; ordan çal bi break on through to the other side biraderim diyen film. çok güzel film. 10 sene fln sonra yine bi izlenip tekrar düşünülesi film.
beyne vurulan damgalardan bir tanesi olan film. hem de öyle bir damga ki seneler geçtikçe sahneler silinecek yerde belirginleşip bir daha hiç çıkmayacak gibi duruyor.
hayatımda izlediğim en saçma sapan filmlerden biri. gülüyüorum ulan yukarıda "eser", "başyapıt" filan demişler. bir avuç götün film eleştirisi yaptığı sikindirik festivallerde beğeni toplayan ve burdaki ukala dümbeleklerinin de çok hoşuna giden, manasız anlamlar yüklenilen uyuz filmi. gidin bronenosets potyomkin filan izleyin daha iyi, ay ne kadar farklıyım ay ne kadar entelim diye gezinin ortalıkta sonra.. daha bir tatmin edersiniz kendinizi. özetle sik gibi bir film uzak durun zaman kaybı.
cok farkli bir tat. dogrudan haneke sinemasina benzetmemek gerekir. gerilim yok. saf bir sapkinlik. karakterler bizden degil. 250 bin euro butceyle cekilmis. silik yunan sinemasinin yuz aki bence.
insan dünyasının dilden ve algılardan oluştuğunu, alışık olduğumuz dış dünya ve eğitim sisteminin dışında yaşarsak ne kadar farklı bir hayatımızın olabileceğini, algı sistemimizin ne kadar esnek olduğunu gösteren film. çok rahatsız edici, ama etkileyici, düşündürücü.
ken park filminden sonra izlediğim en çarpıcı en sapıkça filmler katagorisinde 2. sırayı kapmıştır. vahşilik, yabanilik ve insan ailesinin önemine dikkat çeken bir filmdir. --- spoiler --- bir sahnesinde köpek eğitim merkezindeki adam köpeklerden bahsetmektedir. "köpekler hamura benzer. bizim buradaki görevimiz, onları şekillendirmektir. bir köpek dinamik, agresif dövüşçü, korkak ya da sevecen olabilir. çok çalışıp, sabırlı ve ilgili olmamız gerekir. her köpek gibi, sizin köpeğiniz de, ona nasıl davranacağını göstermemizi bekliyor. anlatabildim mi? bizim görevimiz de, onakarakterini kazanmasında yardımcı olmak. evcil bir hayvan veya bir arkadaş mı? yoldaş mı? yoksa sahibine saygı duyup emirlerine uyanbir bekçi köpeği mi?" aslında burada filmin özeti geçiyor. bu cümle o çocuklara yapılan baskının onları ne hale getirebileceğinin göstergesi. tabi köpekler gibi değil insan. köpek dişi düştüğü zaman özgür olacağı söyleniyor, o da köpek dişini gözünü kırpmadan takır takır kırıyor. dışarıyı merak ediyor çünkü. --- spoiler ---
fantastik bir bilimkurgu filmi. insana benzeyen yaratıklar var. aile babası misal. adam sanmıştım ben onu. -insan insana bu kadar mı benzer? -öyle deme, insan insana benzer..
8 aydır izlemeyi kafaya koyup anca bugün izlemeyi başarabildiğim film.bu film belki de şimdiye kadar izlediğim filmler arasında en ilginciydi.kendimi bir deney izliyor gibi hissettim.komşu yunanistandan bu kadar ilginç bir film beklemiyordum açıkçası.(iyi değil ilginç.)
tee 1977'den bu yana akademinin en iyi yabancı film oscarına aday gösterdiği ilk yunan filmi. 1977'de henüz 4 yaşında olan giorgos lanthimos homeschooling ile bu filmi çekmek için yetiştirilmiş, köpek dişini kırdıktan sonra 2009'da ancak çekebilmiştir. iyi ki çekebilmiştir. (filmi)
tokat gibi çarpan bi film. haneke sineması ile benzer, ama daha ağır. başlarda the village gelmişti aklıma, konuları benziyor ama işleyişleri çok farklı. --- spoiler --- o son saniyelerde uzun uzun gösterdiği bagaj açılsaydı, bi şeylerin değişeceği umudunu verirdi. ama açılmadı, kaçmaya çalışan sonu ölüm oldu. --- spoiler ---
düz adam olarak sonuna dair konuşacağım, haliyle bu cümleden sonrası spoiler. isterim ki köpek bagaj etrafında havlasın etsin, o baba müsveddesi köpeğin ıvır zıvırını koymak üzere bagajı açsın, eğitmen bagajın içine şahit olsun, baba da yakalansın. bitmiş filmin ardından da işte böyle anca hayal kurduruyor; sıkı idi. bir de -yine spoiler- baba, bekçi kadınının evinde konu komşuyu sorduğunda kadının ailesi yakında oturmuyor olaydı kadını öldürecekti, zannederim.
--- spoiler --- filmdeki muktedir, baba, otorite vs. devlet kadar aslında devletin de taklidini yaptığı tanrı figürünü çağrıştırdı. bir dünya yaratıyor, kurallar koyuyor, ödüller ve cezalar var ve kulları onun bilgisi ve izni olmadan birşey yapamayacaklarını biliyorlar. bunu bilmelerine rağmen merak ağır basıyor ve yine tanrının koyduğu kurallar içinde (azı dişini kırarak ve arabanın içinde) bu dünyayı terketmeye kalkışıyor, kurallar içinde çünkü inancı, imanı meraktan da üstün. bu arada dişini ayna karşısında yapay olarak çıkarması tanrının koyduğu kuralların etrafından bilimle dolaşmaya çalışan insanı düşündürüyor bana, cesareti var ama tanrıya karşı gelmeye değil. küçük kızkardeş ise imanı zayıf insanlar gibi, ya da aslında her zaman inanç insani ihtiraslardan üstün değil, küçük kızkardeş çekiçle abisine girişip kedi yaptı dediğinde tanrıyı aldattığını düşünen insanlar gibi, üstelik o bu aldatmacaya yine tanrının kurallarını alet ediyor. abi yeterince sakınımlı olmadığı için vahşi kedi gelmiştir. ve tanrı iktidarını sürdürmek pahasına bu yalanı yutuyor. olgular ve nesneler anne babanın ol demesiyle oluyorlar ve yine istemeleriyle kayboluyorlar. fiziksel değil inanca imana dayalı kurallar var. filmde adem havva olmasa da kulları baştan çıkaran yılan figürü bir kadın ve bunu kendi cinsel hazzı uğruna yapıyor, verdiği elma büyük kızın zihnini değil ama ufkunu açıyor. --- spoiler ---
defalarca kez farkli insanlarla izledigim film. ozellikle 2 sahnede yanimdaki izleyicinin verecegi tepkiye dikkat kesiliyorum: --- spoiler --- en buyuk kiz kardesin mutfaktan koca bicagi kapip hizla erkek kardesinin yanina ulasip koluna ani, derin bir bicak kesigi attigi sahne, yine buyuk kiz kardesin banyo lavabosunda kopek disini kirmak icin dambılı kendi agzinin orta yerine gecirip lavabo aynasini kan icinde biraktigi ve ayni anda birkac disini birden kirip agzinin kan doldugu o beklenmedik sahne. --- spoiler --- egitim duzeyleri, yaslari ve cinsiyetleri ne olursa olsun her iki sahnede de izleyiciler asiri derecede irkiliyor. en iyi yabanci film oscarini en cok hakeden filmdi kanaatimce.
kedi sahnesinden sonra bir hayli mahvoldum. yazık değil mi o masuma...
(bkz: öz kızlarıyla grup seks yapan karı koca)
gerçek bir filmdir, hem de fazlasıyla. bu yüzden izlerken bir türlü rahat edemiyorsunuz oturduğunuz yerde. kendi yerinizi, yönünüzü değiştiriyorsunuz, ama yok filmin yönü değişmiyor hiç. o kadar gerçek ki, her gün okuduğumuz üçüncü sayfa haberleri gibi. hani şu insanlığın haline bakıp üzüldüğümüz ve yine rahatsız olduğumuz. bazen inanamadığımız yapılanlara ve tekrar tekrar okuduğumuz hatta, ama her defasında değişmeyen gerçeklikle yüzleştiğimiz. film bize aslında mümkün olabilecekleri anlattığı için huzursuz ediyor ya zaten. bizim, biz insanların, yapabileceklerinin bu kadar net ve bu kadar doğrudan anlatılması yine biz insanları hep tedirgin etmemiş midir ki? olabileceklerimizin sınırsızlığı bizi hep ürkütmemiş midir? film de buradan hareketle yaratabileceğimiz ve hatta zaman zaman yarattığımız bir dünyadan dem vuruyor işte. düşünelim şimdi; etrafında çitlerle büyüyen o çocukları. peki ya bizim sınırlarımız? çoğunlukla olduğu gibi kabul ettiğimiz, zaman zaman da üzerine yenilerini eklediğimiz, içinde dönüp durduğumuz sınırlarımız. bize anlatılan hikayeleri, masalları, doğruları, yanlışları olduğu gibi kabul edişimiz, yürümemiz için gösterilen yoldan sapmadan gidişimiz, sorgulamadığımız için iyi deneni iyi, kötü deneni kötü bellememiz... yapmıyor muyuz bunları? evet, hem de çok. şimdi de çitlerin dışına çıkmak isteyen o çocuğa bakalım bir de. sadece sana verilenlerle yetinmediğin, sınırları aşmak istediğin, ötesini görmek istediğin zamanları düşünelim. kendimiz deneyimlemek istemez miyiz doğruyu yanlışı? yolun dışına çıkıp görmek, yolumuzu kaybetmek geçmek mi içimizden? ve gerekirse kendi yolumuzu yine kendimiz çizmek. sorgulamaz mıyız iyi neden iyidir, kötüye neden kötü denmiştir? yapmalı mıyız bunları? evet, hem de çok. tüm bunları tüm çıplaklığıyla gösteren bu filmin her izleyeni rahatsız etmesi bundandır işte. biz de sınırların içindeki o insanlardan biri olabiliriz, ama çizilmiş çitlerin ardına geçmek için çaba sarfeden de olabiliriz yine. ne demiştik? mümkün olanları anlatıyor film. evet, hepsi mümkün. filmin adının köpek dişi olmasının, filmde geçen ve diğer yazılarda halihazırda belirtilen diyalog dışında, başka bir sebebi daha olduğunu düşünüyorum. köpek dişlerimiz biz çocukken çıkar ve düşmez. süt dişleri gibi değildirler, düşmelerini bekleyemezsiniz. eğri büğrü olabilir, çene yapımızdan ötürü diğer dişleri sıkıştırabilir ve sorun büyükse müdahale etmek gerekir. şekillendirmek ve gerekiyorsa sorunu kabullenip düzelmesi için çaba sarfetmek ebeveynlerimizin elindedir. köpek dişi ; bir birey olmak adına çocukken edindiğimiz kişiliğimizi simgeler bu filmde bence. anneler ve babalar hatalı olanı devam ettirdiği sürece çocuk da o sorunlu köpek dişiyle büyür. büyüdükçe ve aynada kendine baktıkça hoşuna gitmemeye başlar kendi görüntüsü, ağzını açmaktan kaçınır, utanır. ve iki seçeneği vardır artık; ya bir gün o dişin düşmesi hayalini kurmaktan vazgeçip sorunu kabullenecek ve geç olmadan gerekeni yapacaktır. ya da onunla yaşamaya devam edecektir, gerçekleşmeyecek bir hayale tutunarak ve ağzını açmayarak. bu yüzden ailenin büyük kızı köpek dişini kendi kırıp düşürdüğünde, çektiği acıya rağmen, bu kadar mutlu ya. ve bence yine bu yüzden film herşeye rağmen umutlu biter ya. umut, filmin sonunda açılmasını beklediğimiz o bagaj kapağının altında değildir çünkü, umut kızın aynada kendine gülümseyen aksindedir. ne olursa olsun baş kaldırmıştır o hatalı köpek dişine, kendine dayatılanlara, şekillendirmeye çalıştıkları kişiliğine ve olmayan hayatına. umut evin dışına öyle veya çıkmıştır artık, o kızla birlikte. şimdi insanların arasına karışması gerekir ki biz de o çitlerden çıkabilelim, köpek dişlerimizin düşmesini beklemeden, gerekirse kendimiz kırarak ve acı çekerek kurtulabilelim…
her şeye bakışınızı değiştirebilecek güçte bir film. film diye the notebook önerenlerden bıkıp farklı, değişik bir şeyler ararken bulduğum filmdi. filmden sonra anlıyorsunuz ki, aslında doğru ya da yanlış diyebileceğimiz net hiçbir şey yok. net bir doğru yok. genel bir ahlak yok. hepsi insanların yarattığı şeyler. doğru ya da yanlış diye kabul edip üzüldüğümüz/sevindiğimiz/tercih ettiğimiz vs şeyler, aslında hep birileri öyle olsun dediği için. yanılsama gibi. ''şöyle de olabilirdi, ama böyle kabul edilmiş işte'' diye düşünüp, farkındalık yaratıyor.
antichrist gibi rahatsız eden, mulholland drive gibi ''şu an ne düşüneceğime karar veremiyorum önce bir sinemacılara soralım'' dedirten, adamın beynini dağıtan film. yunan sinemasına girişim böyle mi olacaktı. şimdi elime şarabımı alıp loş ışıkta düşüncelere dalacağım.
herkes gerilerek izlemiş ama filmde başarılı bi kara mizah uygulaması var. yer yer kahkaha bile attırabiliyor.
herkesin dediğini dememek adına, daha ilginç bir teori atmak istiyorum ortaya. belki biraz uçak kaçık gelebilir ama, dediğim gibi farklı bir şeyler söylemek adına ilginç argümanlar ilginç bir çıkarımda bulabilirim. bu filmde bir komünizm eleştirisi var ? birey üzerinden sunulmuş toplumsal bir eleştiri. bunu nereden mi çıkardım ? şöyle ki; dış dünyaya kapalı bir yaşam var. aile bireyleri dışarıya çıkamıyor. dışarıda onları yok edecek bir hayat var. hatta bu insanlar dışarıdan bir "tehdit" gelmeden önce oldukça mutlular. ailenin çocuğuyla ilişkiye giren kristiyan gelmeden, yani dış hayatı onlara sunmadan önce öğretilenlerle oldukça mutlular. sadece başlarındaki adam, yani ailenin reisi dışarıya çıkıyor. zaten içeri de ailenin reisinin dedikleri "doğru" olarak kabul ediliyor. hatta george orwell'ın nineteen eighty-four kitabında bu kelimelerin baştaki big bıradırın istekleri doğrultusunda değiştirilmesine, sözlükten atılmasına dair bir olgu vardı. burada da gereksiz kelimeler öğretilmiyor, öğrenilmemesi gereken kelimeler başka şeylerle ifade ediliyor. baştaki ne derse doğrudur ve baştaki kişinin kuralları geçerlidir. aslında amaç çocukları dış dünyadan korumak. bu yüzden bir korku ütopyosı oluşturuluyor ve bunun koruması köpeğe düşüyor. yine george orwell'ın animal farm kitabında köpekler kgb rolünü üstleniyordu korumayı baskıyı onlar oluşturuyordu. imgesel bir anlatım yakalamak gerekirse "köpek dişi" özgürlüğü simgeliyor. yani köpek dişi düştüğü zaman birey özgür kalıyor. ki köpeği kgb ve toplumun korunması olarak ele alırsak, kgb düştüğü zaman, yani kgb ortadan kalktığında birey özgür kalır anlamı da çıkabilir. yani kısacası, baştakinin dediği olur, dışarından bir tehdit gelmediği sürece kendi gerçeklerimizle mutlu olabiliriz ama dışarıya açılırsak, yok oluruz. bir şekilde bir korku ütopyası yaratılmalı ve bunun da bir koruyucusu olmalı. bu koruyucu yok olduğu zaman veya dışarıdan birisi içimize girdiği zaman mutsuz oluruz.
devletin temellendiği rasyonalite hakkında daha iyi bir film çekilemezdi sanırım. ferhat kentel'in michel de certeau'dan çokça alıntıladığı strateji/taktikler mevzuuna cuk oturuyor film. --- spoiler --- erkin yasa koyarken neticede yasayı yorumlayacak dille de oynama vesilesiyle kendini teminat alması ve bu verili çerçeve içinde kalınmasını sağladığı sürece ("elinde çekiçle giren kedi" yalanı söylendiğinde mesela) zor mekanizmasını işletmemesi nakış gibi işlenmiş resmen. devletin belirlediği kuralların etrafında dolanan "ezilenler", direnişi de aynı temelden kurunca finaldeki sürprizle(?) karşılaşıyoruz. hukukun bizatihi kurucusu ve uygulayıcısı olan "baba" bile kızın kaçtığını düşünürken kızın halen paradigmayı yıkamamış olması çok ama çok öğretici. "insanın sadık dostu" olması gereken köpek rex bile ismi çağrıldığında tepki vermeyebiliyorken çocukların bu derece şartlandırılabilmiş olması insanın doğasına dair de ürkütücü bir anlam içeriyor ayrıca. öte yandan "isim"; bireysel bir kimliğin işareti olarak, kurtuluşun kapısını da açıyor. velev ki bu isim bruce lee'den aparılsın. dikkate değer. --- spoiler ---
filmdeki distopik yaşantının -olmayacak iş değil ya, o da ayrı- bir benzerini, en azından formel anlamda kendi hayatımızda sürdürdüğümüzü düşününce iyice çileden çıkarıcı olabilen bir film.
etkisinden halen çıkamadığım yunan menşeili başyapıt. anlatılmak istenilen başka türlü de çekilebilir elbet ama her rahatsızlık aslında izleyiciye daha kolay bir ifade çiziyor. --- spoiler --- yalnız burada atlanılmaması gereken bir yer var. abla kardeşini bıçakla yaraladığında annesi tarafından tokatlanıp odaya kapatılırken erkek kardeş kendi yaşam alanlarına giren bir yabancıyı -kedi- öldürdüğünde ceza almıyor. hatta kedinin çocukların etini yiyen bir canavar olduğu izlenimi veriliyor. masumluk, sevgi kısaca insani duyguyu ifade eden bir canlı düzen bozucu olarak kabul ediliyor ve katli vacip sayılıyor. bu arada o kedinin gerçekten öldürüp öldürülmediğini merak ediyorum kedi babası bir ademoğlu olarak bu film için o yavruya bunu yaptılarsa o yönetmenin ve oyuncunun allah gani gani belasını versin. arabası tırın altına girsinde kaburgaları kırılıp akciğerlerini kalbini delsin emi. bak nasıl sinirlendim orospu çocuklarına. --- spoiler ---
nedense tanıdığım orta sınıf yunanlı arkadaşlarımın "adamdan saymadıkları" müthiş başarılı bir mikrokosmos. türkler ve(ya) antik yunan tarihiyle alakalı olmaması, o "megalos alexandros gururu"nu okşuyor olmayışı sebebiyle sanırım tüm bunlar.
güzel bir konusu varken ve çok daha güzel hale getirilebilecekken sanki aceleyle çekilmiş gibi duran, sözlükte de her zaman olduğu gibi "diğerleri keşfetmeden ben keşfedeyim de ballandıra ballandıra anlatayım, hele de pek sevilecek tarzda bir film değil, ben seveyim şanım yürüsün"lere kurban gittiğini düşündüğüm, burdan fikir almak için buraya göz atanlara gereğinden fazla abartılarak anlatılmış, normal bir film. haneke'yle falan karşılaştırılmış, yok artık... --- spoiler --- anneyle babanın evlilik yıldönümünde, bir önceki gece zorla abisine peşkeş çekilmiş büyük kızın "dans gösterisini" mahvetmesi güzel ayrıntıydı. güzel ayrıntılar var ama üzerine düşünmeden "adam yapmış..." diye izleyince. üzerine düşündükçe senaryo zayıflıyor, "neden öyle olmadı da böyle oldu? e bu zamana kadar cinselliğini bir tek erkek çocuk mu keşfetti? bu çocuklar nasıl oldu da çatı adlı dandik romandaki hallere bürünmediler? çatı bile bundan daha iyiydi sanırım ya. babaları arabaya binmeden evin dışına çıktı, neden sorgulamadılar? o güvenlik görevlisi kadın o güne kadar hiç mi dış dünyaya ait bir şey söyleyip de pot kırmadı? baba işteyken anne evde hiç mi pot kırmadı?" diye izlerken birazcık olsun sorgulayınca senaryoyu, filmin sanki aceleye getirildiğini, sanki bir nevi şişirildiğini, daha iyi olabileceğini düşünüp duruyorsunuz. ya da ben o kadar entelci değilim de altmetinleri doğru okuyamadım, yönetmen bilerek koydu o boşlukları, hıı. ehe. --- spoiler ---
senaryosu, 1973 yapımı meksika filmi el castillo de la pureza ile benzerlikler gösteren film.
(bkz: dat dans)
izlediğim en özgün film. (bkz: tabula rasa)
78 ayrı disiplinde incelenip, fularlı ve pipolu açıklamalarla şeedilmeye müsait film. fikir iyi, kafa güzel, uçuculuk had safhada. komşu, tarihsel geleneğine yakışmış. darısı neo-osmanlılara.
ev tipi 1984. --- spoiler --- -anne zombi ne demek? -nereden duydun? -babamdan herhalde. ne demek? -zombi, küçük sarı bir çiçek demektir. --- spoiler ---
içinde iki meme gören yurdum insanının derhal soft porna yorduğu film. soft porn nereee, bu nere şimdi, bi soluklan hele yeğen. --- spoiler --- bir de kızın bagajdan çıkamayışı, mutlu son sevdalılarını üzmüş olacak ki; sanıyorum burada esas önemli olan "madem köpek dişim düşmüyor, öyleyse onu ben kıracağım" kafasına ulaşmak. bagajdan sağ çıkıp çıkmamanın o özlenen son üzerinde pek bir önemi yok gibi. --- spoiler ---
boo dergisinin üçüncü sayısında uzunca bir incelemesi bulunan film: http://www.boodergi.com/ikinci_donem/sayi3.html
karamsar bir film. --- spoiler --- öncelikle film bana bir kapitalizm eleştirisi yerine, sosyalizmi veya bir nevi komünizmi yanlış uygulamaya çalışmış toplumları eleştiren bir film gibi geldi. fikrimce kapitalizmde hayaller belli kişeler tarafından kısıtlanmaz. kişi hayallerini ne kadar yüksek tutarsa onlara ulaşması için o kadar çaba harcamak zorunda. herşeyden vazgeçmiş, kaybedecek hiçbirşeyi olmayan kişi tehlikedir günümüz siteminde. ama kişi hayallerine ulaşmak isterse, kazandığı ne olursa olsun şükredecektir ve günün birinde patron olma ihtimali, kontrol etme isteği onun için her zaman mevcuttur. ama sosyalizmi götünden anlayan; olaya sadece eşit çalışma, eşit gelir ve sınırlı özgürlük olarak bakar. sınırın dışarısı tehlikelidir onun için ve her ne kadar asıl felsefe bir lideri kabul etmese de mevcut diktatöre itaat bir nevi zorunluluktur. filme gelince; diktatör olan babamız üç çocuğu ve eşini bir eve kapatmıştır. tek yetkili odur. tabi ona hizmet eden bir karsı ve oğlunun cinsel ihtiyaçlarını karşılaması için tuttuğu bir fahişesi vardır. aklın (herhangi bir canlı için) işleyişi meraka dayalıdır. belirli bir yaşa gelen birey sorgulamaya başlar. kısıtlandığını öğrendiğinde isyan bayrağını çeker. peki nasıl kendini sistem dışına atacaktır? insan aklının burda yaratıcılık konusunda sınıfta kaldığını görüyoruz. çok azımız mevcut düzenden sapmanın alternatif yollarını ararken bize öğretilenden daha fazlasını yapamıyoruz. aslında yine kaçışı, varolan sistemden öğrendiklerimizle uygulama çabamız, düzeni kusursuz hale getiriyor ve sistem kendi içinde sindiriyor. teknik olarak konuşacaksak; ışık mükemmel kullanılmıştı. rahatsız edici bir sahne olan diş parçalama mevzusu ise bana gaspar noe'yi hatırlattı. oyunculuklar da olması gerektiği gibiydi. --- spoiler ---
annemle izleme şerefine kavuştuğum filmdir. atlattığım sahnelerle tamamen piç oldu. geri kalan kısmına annemin yaptığı yorumsa: yunanlılar niye böyle bi film yapmışlar ki. herkes onları sapık sanacak. ben dersimi aldım. anneyle film izlenmez. teşekkürler anne.
--- spoiler --- babanın büyük kıza kaset aracılığıyla attığı dayak yaratıcı dayağa örnek verilebilir. --- spoiler ---
içeriğinin sarsıcılığının yanında biçimiyle de etkileyici bir film. biçim derken teknik-sinematografik unsurları kast etmiyorum. hiçbir yerel kaynaktan beslenmeden "evrensel" olması filmi bir kat daha değerli kılıyor. (buradaki evrensel küme, sanayi devrimini yaşamış batı avrupa toplumlarıyla birlikte, onlara eklemlenen, aynı tarihsel süreçten geçmeseler bile bugün onların standartlarını norm kabul eden dünyanın büyük bir kısmını ifade ediyor.) filmde "yerel" denilebilecek tek nokta yunanca. esperanto gibi bir dille film çekilemeyeceği için yunanca çekilmiş ama yunanistan'la hiçbir ilgisi yok konunun. evrensel temalara yaslanan başarılı filmlerin bir çoğunda kalkış noktası yerli motiflerdir (shichinin no samurai, oldboi, masumiyet gibi). ancak kynodontas büyük resme odaklanıyor. bu resim de las meninas gibi ayrıntısı bol, merkeze alınan noktaya göre bakışı değiştirecek bir resim.
sağlıklı ve bilinçli çocuk yetiştirme konusunda müthiş tavsiyeleri olan yunan yapımıdır. özellikle sağda solda ergenleri gördükçe çocuk yapma fikrinden uzaklaşan yeni evlilere tavsiye edilir. izlemesi de, sindirmesi de zor bir film. herkes kendince birşeyler çıkarıp yorumlayabilir. güzel tarafı da bu zaten.
(bkz: el castillo de la pureza) (bkz: castle of purity)
kimseye önermeyeceğim bir film. insanın ölesi tutar bitene kadar.
--- spoiler --- ceza olarak çocuğunu -muhtemelen ferah nane aromalı- listerine'i uzunca bir süre ağızda tutmaya zorlayan yaratıcı ebeveynleri ve onların çocuklarına yaptıkları manyaklıkları anlatan film. en hafif vukuatları bu diyeyim, gerisini siz anlayın.. --- spoiler ---
dibimizdeki yunanistanın kafa olarak ne kadar farklı olduğunu gösteren film. burda böyle bir film çekilebileceğini hayal edebiliyor musunuz ? filmin rahatsızlığına hayran kaldım orası ayrı.
karşı kültür'de de incelenmiş bir de üstüne yönetmeniyle yapılan bir röportaj çevrilip yayınlanmış olan sanırım izledikten sonra uzunca bir zaman geçmesine rağmen hep akla düşen, ruh soğutucu film.
hayatımda izlediğim en ilginç film. yönetmen koltuğunda yunan giorgos lanthimos var, senaryosu da kendisine ait. imdb puanı 7.2 --- spoiler --- köpek dişi(kynodontas, dogtooth) kendi başının dikine giden bir aile draması; baskıcı ve sık sık da usulca rahatsız edici. ev yaşantısının geleneksel fikirlerini ve normal sürecini fiilen yıkmış izole bir ailenin üzerinden aile içi ilişkilere bakan filmde dünyevi şeyler sık sık rahatsız edici bir düzeye çıkıyor. bir anne ve baba, ikisi kız biri oğlan üç yetişkin çocukla beraber çevreden izole edilmiş geniş bir evde yaşamaktadır. film tam anlamıyla bağımsız yani kesinlikle her türlü izleyici kitlesine hitap etmiyor ve baştan sonra durağan bir film. enteresan bir senaryo, işleyiş ve sahnelere sahip... benzerini çok az bulabileceğiniz; ciddiyet, sabır ve konsantrasyon isteyen, ensest ilişkiler de içeren cesur bir film. bir insanı ne kadar kısıtlamaya çalışıp kendi egemenliğinde yaşatmaya çalışsan bile filmin sonunda olduğu gibi insanın içgüdüsel bir şekilde özgürlüğünün kısıtlanmasını engellemek ve özgür olmak için dişini kırmayı bile göze almasını çarpıcı bir şekilde gösteren bir film. sonu da kendisi gibi garip ve rahatsız edici bir şekilde bitiyor. klasik hollywood yapımlarından sıkıldıysanız ve farklı bir şeyler görmek istiyorsanız hiç durmayın izleyin derim --- spoiler ---
çok ibretlik ve psikopat bi filmdi, zamanında izlemiştim şimdi aklıma gelmişken yazayım. eğer manyak, yoldan çıkmış, tabuları sosyal yapıları falan sallamayan filmleri seviyorsanız izlemenizi şiddetle tavsiye ederim.
ortalamanın üstü bir film. kesinlikle izlemeye değer. --- spoiler --- filmdeki baba karakteri otoriteyi belirliyor. neyin doğru, neyin yanlış olduğuna karar veriyor. oğlunu sürekli kollaması ise, onu varisi olarak düşündüğünü gösteriyor bizlere. erkek egemenliğine dayalı, mutlu gözüken bir distopya kurmuş adam. aile kurumu, toplumsal baskının çekirdeği ve baskı organizmasının en temel birimi. işte yönetmen de , bu temel çekirdek üzerinden bir sistem sorgulamasına itiyor bizleri. --- spoiler ---
tek seferde izlenmesi gereken film. sakın benim gibi yapmayın, ben ilk önce ilk yarım saatini izledim, iki hafta sonra devam ettim, izlerken geniş aralar verdim. bu sebeple, filmin etkisi çok uzun bir zamana yayıldı. farklı bir konuyu düşünüp çektikleri için filmi sevdim, farklı türde, denemeniş bir sapıklıktı bu. en çok hayret ettiğim nokta ise, bu fikir birinin aklına geliyor, senaryosunu yazıyor, sonra oyuncuları ikna ediyor, filme çekiyor. oyuncuların performansları çok iyiydi. doğrudan şiddete maruz kaldığı sahneler de var, onlar için bile ikna olmuşlar, yani yunanlı dostlarımız sanat sanat içindir demiş. farklı bir senaryo, farklı bir göz, farklı bir bakış arayanların mutlak suretle izlemesi gereken film. zaten bunun etkisiyle bir müddet farklı bir şey izlemekten uzak duracaklardır.
hakkinda sig bir yorum yapmak cok zor. bircok yazar haneke'nin filmerine benzetmis bunu. icerik olarak degil de mizansen ve sinematografi olarak benzesmisler diyebilirim. zira haneke var olan bir sorunu gercekligiyle ele alir. yaptigi hicbir filmde temsil yoktur. elestirilen kesim "aa bu benim lan" diyebileceginiz adamlardir. burada ise daha genis yaklasilmis olaya. zihniyet degil de sistem elestirilmis. benim daha cok pasolini geldi aklima izlerken. sodom'u hatirlayin. tabular uzerine bir yorum aslinda bir acidan ikisi de, ve oldukca carpici. --- spoiler --- aslinda hepimizin aklindan gecen "izole edilmis" bir dunyada yasamanin nasil bir sey olacagi hakkinda bir fikir edinilebilir izlenince. ama aslinda "mutlak otorite"nin tanimi ve halki bir sekilde uyusturmanin temsili bir "tiyatrosu" olmus. filmin icinde mutlak itaatciden ozgurluk savascisina, pragmatistinden hedonistine kadar her turlu sosyal karakter mevcut. fakat bunlar yalnizca bir ev icinde verilmis. filmin basarili olmasi da bundan dolayi. ama aslinda oyle olmalarini da olmamalarini da saglayan tek bir otorite var. bu otoriteyi ister dinle bagdastirin, ister gazete-televizyon ile, isterseniz gelenek-goreneklerle. ama kisilerde biraktigi en karakteristik izlenim: yargisiz infaz. bahceye kedi girdiginde erkek evladin kediyi makasla oldurdugu sahne buna tipik bir ornek. kedi: siz oldurmezseniz size zarar verebilecek bir hayvan. bu durumda mutlak guce itaat edilmeli ve etkisiz hale getirilmelidir. bu bir acidan muslumanlarin bir zamanlar(!) gayrimuslim kesmesine benzemiyor mu? halk sorgusuz sualsiz digerlerine dusman kesilmis, gordugu yerde kellesini vuracak halde. askeri acidan bakarsak yine ayni terane: "dusman bayragi tasiyan her kim olursa olsun oldur." tersten gidecek olursak "herhangi birine zarar vermis, esine cocuguna tecavuz etmis kisi gayrimuslimdir" tezi, bir acidan filmde kedinin dize cekicle vurup kactigini savunan anarsist ablanin hakli cikmasini dogruluyor. baba kedinin boyle bir sey yapamayacagini bildigi halde kedi icin onlem almayan cocugu sucluyordu. halki uyutanlari dusunun. ateistlerin gercekten istisnasiz kotu olduklarini mi dusunuyorlar? hayir. dusundurmeye calisiyorlar. savaslari yonetenler dusman ulke askerlerinin kotu oldugunu mu dusunuyorlar? hayir, "onlar da senin benim gibi adam" diyorlar. ama savasan adam bunu boyle dusunmuyor. iste burada cocuk o savasan adami, ateist dusmani muslumani, yahudileri dislayan nazileri, kurtleri dislayan turkleri temsil ediyor. uyutulan insani yani. --- spoiler --- ayrica filmde freudvari kosutluklara da deginilmis oldukca hosuma giden bir entry icin: (bkz: #19135731)
izlemesi zor bir film. hem filmin anlatım tarzı hem de anlatılanın içeriği insanı zorluyor. içerik olarak değil ama ilk olarak haneke'nin benny's video, la pianiste, funny games ve das weisse band - eine deutsche kindergeschichte filmlerini hatırlattı bana. ama tüm bu filmleri tematik bir şekilde düşünmek lazım. bu filmlerden tek tek biri değil, ama hepsi birden düşünülünce ahanda sana kynodontas. film aslında gayet minimal bir anlatıma ve içeriğe sahip gibi. ama bu film üzerinden eğitim, aile, faşizm, iktidarı, şiddet, patriarka vb.düşünebilirsin. iyi yönetmenin başarısı da bu galiba. film boğucu, izleyeni zorlayan yanına rağmen gayet umut vermekte. benim bu kadar çok sevmemin nedeni de bu. ebeveynler, çocukların "dış dünyaya" çıkmaları için köpek dişlerinin düşmesini şart koşuyor. kızlardan, bu kurgu-esaret-dünyasından çıkan tek bir kişi köpek dişini çekip "özgürlüğe" gidiyor. filmin ismi de bu. yani hepimize kendi içimizde olup ona hapsolduğumuz o "şey(ler)"den kurtulabilirsiniz diyor. hasılı haneke gibi karamsar değil kynodontas ile giorgos lanthimos.
çok uzun yazmıştım hakkında bir yerlere. sonra toplatıldı filan o dergi. bir daha da yazmam. film işte, izleyin.
--- spoiler --- haneke,lars von trier,alt metin.hmm en başta bunları söyleyeyimde eksik kalmasın.zira başlık altında arama yapsak en çok bu kelimeler var entrylerde. birçok yazar sistem eleştirisi diye yaklaşmış filme. ben böyle bir eleştiri göremediğimi düşünüyorum. aslında diğer arkadaşlar gibi bir haneke gibi demek isterdim ama ben daha ziyade otomatik portakal havası aldım nedense. istediğin kadar davranışçı yaklaşımı kullan, insanın düşünen bir canlı olması yani bir pavlovun köpeği olamayacağımız yargısına vardırıyor beni. zira insan daha üst(karmaşık) davranışları dolayısıyla diğer canlılardan farklı.değil mi albayım? ayrıca babanın diğer insanlarla olan-olmayan-iletişimini hemen hemen hiç göremediğimiz için babanın böyle bir yaşamı başlatmak ve sürdürmek istemesinin nedenleri konusunda filmin bir yerinde söyledikleri hariç hiç bir fikir shibi değiliz.o da christinaya söylediği "inşallah senin çocuklarında berbat çocuklar olur" gibisinden bir cümleydi.-inşallah değil tabi; umarım, olsa gerek-. bağlamak ve sonlandırmak gerekirse, rambo filminin dış dünyaya dönük pekçok veri barındırmasından dolayı izlettirmemek hata hiçbir filmi veya görüntüyü izlettirmemek kendi anlayışları ve amaçlarına uyabilir. ancak nesnelere,fiillere farklı isimlendirmeler yapmanın mantıksal açıdan gerekliliğini çözmek bana hala zor geliyor.herşey deneysel mi?belki de. netice, iyi bir film. --- spoiler ---
çok rahatsız edici bir film. amına koyayım insan neden böyle bir film çeker anlamış değilim?! edit: ayrıca merakımı sikeyim. edit ii: merağımı. edit iii: amına koyum ya.
