christopher isherwood romanı; yalnız değil ama tek başına olan bi adam, profesör yanılmıyosam *
cevireni fatih ozguven olan bir kitap.
christopher isherwood 'un türkçedeki ilk romanıdır. tek başına bir adam adıyla, metis, 1987 'den sonra 2005 yılında tekrar basarak bulamayanları sevindirmiş, okumuşları gülümsetmiştir. okuru, kendini yabancı hisseden bir adamın içinde gezdirir. george, kaliforniya'da bir üniversitede ders veren elli yaşlarında, ingiliz asıllı bir profesördür. yaşamını paylaşan arkadaşı jim'i bir araba kazası sonucu kaybetmiştir. ama yaşamayı sürdürmek zorundadır. komşu evlerin çocuklarına kızarak; aldous huxley hakkında ders vererek; tenis kortundaki sarışın delikanlının görüntüsünü zihnine yerleştirerek; öteki öğretim üyeleriyle çene çalarak; kocası tarafından terk edilmiş bir kadın arkadaşıyla kafa çekerek... öğrencilerine yaşı ve ingilizliği, toplumun geri kalanına ise eşcinselliği nedeniyle yabancılaşmıştır. "arka kapak"
kapağını david hockney 'in 1968'de yaptığı ,isherwood ve don bachardy resminin süslediği kitap. ancak minik bir oyunla: resmin sadece isherwood 'u gösteren yarısı kullanılarak... tek başına...
elton john'un 1978'de çıkardığı bernie taupin* ile çalışmadığı ilk albümdür. buna rağmen 1973'ten sonraki albümlere göre daha bi güzeldir. 1- "shine on through" – 3:45 2- "return to paradise" – 4:15 3- "i don't care" – 4:23 4- "big dipper" – 4:04 5- "it ain't gonna be easy" – 8:27 6- "part-time love" – 3:16 7- "georgia" – 4:50 8- "shooting star" – 2:44 9- "madness" – 5:53 10- "reverie" – 0:53 11- "song for guy" – 6:35
colin firth ve julianne moore kişilerinin başrolü oynayacağı film versiyonu çekilmekte olan roman.
skins'ten tanıdığımız nicholas hoult'un da oyuncular arasında olduğu, vizyon tarihi haziran 2010'dan önce gözükmeyen film.
giriş: açıkçası şa-ha-ne görüntülerle bezeli, sıfır konuşma içeren, çok etkileyici bir fragmanı var. ancak izleyenler ikiye ayrılıyor. bir kısmı hem moore hem de firth'e oscar göründü derken, diğer kısmı filmin konusu olan materyali görüntü yönetmenliği uğruna heba ettiğini, tom ford'un bir sinema filmi yerine dekorasyon, makyaj ve kıyafetlere verdiği önemle aslında bir moda çekimi yaptığını düşünüyor. gelişme part 1: açıkçası şa-ha-ne diyemeyeceğim bir kitapla karşılaştım. ancak bundan beğenmediğim anlaşılmasın (çirkin şeyleri de sevebiliriz değil mi?). isherwood ikinci dünya savaşı sonrası ile çiçek çocuklar yılları arasında kalan, sıkışmış ama patlamaya hazırlanan dönem içerisindeki amerikan liboşlarına (aslında genelde liberalizmin iki yüzlü tavrına), kimlik erozyonu yaşayan göçmenlere, amerikan rüyasına/kabusuna, bilgiyi değil köşe dönmeciliği kutsayan kolaycılığa, ilgisiz öğrencilere, umarsız öğretmenlere, her türlü azınlığa, anarşistlere, ütopyacılara, özgürlük savaşçılarına, sözde avrupa kültürüne, troçki'ye veriyor veriştiriyor. bir kabuk olarak george ile içi oyuk, hissedemeyen george fotoğrafları arasındaki zıtlık kötü çarpıyor, ancak bu kontrast romanın sonlarına doğru flulaşıyor. yazar bunun farkına varmamış mı, varmış da umursamamış mı, özellikle mi yapmış, metin adeta kendi kendini mi yazmış merak ediyor insan. fragmanda gördüğüm sahnelerden sonra romandan beklentim yas ve kayıp hissini (bkz: bereavement) daha "insancıl" işleyen bir hikaye olmasıydı. ancak kendimi nereye gideceğini bilmeden bir süre dolandıktan sonra havada yakıtı aniden bitip yere çakılan bir uçak gibi hissediyorum. buna rağmen yıllar içinde dönüp dönüp okuyacağım/okunacak bölümler yaratmış isherwood. çeviri gayet yetkin. ancak "lağman" gibi yazım hataları üçüncü baskısını yapmış bir kitap için rezillikten başka bir şey değil. çekimlerde mad men dizi ekibiyle birlikte çalışıldığını not düşeyim. gelişme part 2: filmi izledim ve filmde kısa bir süre gözüken pyscho film afişindeki yüz ifadesi kadar şaşkınım. şaşkın olmamın sebebi kitap-film birlikteliğinin “the ice storm” ve “atonement” ardından bu kadar iyi bir örneğini görmüş olmam. her sene sürüyle kitap filme aktarılır ancak bu filmlerden çok azı romanın tüm dokusunu içerir ve onun da üzerine çıkarak kitabı aşan ama onu da kapsayan bir deneyime dönüşür. bu açıdan tom ford’un bu ilk yönetmenlik ve senaryo denemesi insanı gıcık edecek derecede başarılı. en başta bahsettiğim moda çekimi kaygısı sahneler ilerledikçe kayboluyor, çünkü (hem romanda hem de filmde) anlatılan afrika’daki ilkel bir kabilenin günlük yaşamı değil, ingiliz bir profesörün ölüm kavramı ile iç hesaplaşması. bunu da ingilizlere özgü şık ve vakur bir biçimde yapıyor. cam ev dizaynı, evdeki tuvalet camından komşuların görülebilmesi, üstü çıplak tenis oynayan erkekleri izleyen george’un hafifçe tahrik olması gibi ayrıntılar dahi filme katılarak yazılı satırların hayat bulması sağlanmış. bunun yanı sıra romanda hiç olmayan sahneler (banka, çıplak jim fotoğrafı ve jigolo carlos mesela) ana hikayeyi sapmaya uğratmadan yan öyküler halinde kitabın vermek istediği mesajı zenginleştirmiş. ford’un bir eşcinsel ütopyası yarattığı ve filmde çirkin olan hiçbir şey yok eleştirisine kısmen katılsam da komşunun “güzel” küçük kızının taşıdığı güzellikle ilgisi yokmuşçasına yakaladığı kelebeği elleriyle parçalaması da ilginç zıtlıklardan biri filmdeki. lakin moda dünyasında doğmuş birinin zaten aşırı estetik bir film çekeceğini bekliyorduk, bu açıdan bile bile lades diyoruz. ayrıca kullanılan dekoratif nesneler, özellikle abajurlar ve saatlerde gözüm kaldı. tamam yeterince övdüm, şimdi bulabildiğim tek kusura geldi sıra: george’un intihar provaları. bunun neden bir komedi unsuru ile verildiğini, izleyiciyi neden güldürme amacı taşındığını anlayamadım. duygusal olarak ağır bir filmin seyirci üzerindeki yükünü hafifletecek sahnelerin yanlış hesaplanmış olduğunu düşünüyorum. sonuç: a single man benim için şu şapşal sözlükte hakkında neler hissettiğimi hiç çekinmeden beni seven sevmeyen binlerce insanın gözü önünde paylaşmak isteyeceğim türden bir kitap-film evliliği değil. lakin çok özel ve çok uğraşılmış bir proje olduğu her halinden anlaşılıyor. tom ford’u, hareket noktası olan romanı, cunningham’ın “a home at the end of the world”ü gibi paçavraya çevirmediği için kutlamak gerek. ve colin...sadece telefonda ölüm haberini aldığın sahneyle bile unutulmazsın.
http://www.imdb.com/title/tt1315981/
kitabi okumadan filmi izlerseniz benim gibi, style vs substance ikileminin hiiiiic farkina varmadan cok guzel anlar yasarsiniz. moda tasarimcisi bir yonetmenden de bu beklenirdi diye ozetlenebilir sinematografi. sinematografiyi attim bi yana, colin firth'e hayran olmamak elde degil. uzun yillardir, ben diyim iki sen de uc, boyle acting gormediydik. bir dolu donemsel gondermeler var ama oyle bir tarih kurgulamasi filmi degil bu, oldukca bireysel bir bakis acisi var, ustelik bir outcast'in acisi.
inanilmaz guzel bir soundtracki olan film. abel korzeniowski nin golden globe adayi score'una hayran kalmamak elde degil. sadece muzigi icin bile izlenebilir. soundtracki cikar cikmaz arsivlere eklenmeli.
önce tom ford yüzünden izlemek isterken aldığı yorumları okuduktan sonra uzun zamandır heyecanla gösterim tarihini beklediğim ilk film haline gelen, 3 dalda golden globe adayı film. ayrıca nicholas hoult'a verilen kenny rolü için ilk imza atan isim jamie bell'miş ancak kendisi çekimlere gelmemiş.
tom ford'un tam kendi tarzını yansıttığı kostümlere sahip filmdir... ama yine de en iyi kostum adayları arasına girememiştir oscar ödüllerinde.
kostümlerini walk the line ile akademi ödülleri'ne aday gösterilen arianne phillips'in hazırladığı, colin firth'e en iyi aktör dalında oscar adaylığı getiren film.
fatih özgüvenin güzel çeviri ile okunası christopher isherwood romanı. dostluk, aşk, geride kalma, yaşlılık, yaşlandıkçata tahammülün veya aynı zamanda seçeneklerin azalması, gençlik gibi aslında çok insana dair, çok temel kavramlar hakkında yalın, samimi ve oldukça farkındalık ve kendini sorgulayıcı bir dille yazılmış kafası okşanası roman. romanın ana karakterinin hayat arkadaşını trafik kazasında kaybetmiş, memleketinden uzak los angeles'te üniversitede öğretmenlik yapan gay bir ingiliz olması ve kitabın 1962 senesinde yazılmış olması kitabın sadece iyi edebi eser olmasının yanı sıra eşcinsel edebiyatın önemli eserlerinden biri de yapıyor. ama roman öyle temel, basit gerçekliklerden gidiyor ki bazı şeylerin gerçekten dünyanın neresinde olursa olsun, kim olursanız olun fark etmiyor. filmini izlemeden evvel okunması gereken ve muhtemelen adapte edileceği filminden daha iyi kitaplar listesinde olacaktır ....
renklerin ana karakter george'un ruh haline göre mükemmel bir biçimde değiştiği film. --- spoiler --- ıssız adam'ın ağlatma rekorunu kırması olası film ayrıca. ilginç bir tesadüf ki isimleri de benziyor. --- spoiler ---
vogue , vanity fair , gq gibi dergilerin sahane fotograflarina arka arkaya hos bir muzik esliginde bakinca ortaya cikan sonucun "a tom ford movie" oldugunu ogreten filmsi.
tom ford'un elinden cıktıgını bilmesem anında tahmin ederdim herhalde. essiz estetiginin 2 saate yayıldıgı harika bir eser, uzun zamandır beni en cok etkileyen film. renklerin olayları takip ederek bir solup bir canlanması sayısız hos detaydan bir tanesi. colin firth konusuna deginmiyorum bile.
29. uluslararası istanbul film festivali kapsamında gösterilecek olan tom ford filmi.
tabii colin firth, tabii sinematografi, tabii cok basarili bir ilk film vs. ama ben en cok julianne moore'a takildim. bu kadar kusursuz bir oyuncunun varligina inanamiyor insan. charley, ekranda gorundugu her saniye gozlerimi, aklimi caldi goturdu. her kahkaha atisinda nevrozu dalga dalga yayildi. her seferinde simdi gulmesi katila katila aglamaya donusecek diye bekledim. julianne moore oyle bir oyuncu ki her seferinde o ince cizgide geldi geldi gitti, ama charley'nin gururunu hic ayaklar altina aldirmadi. nitekim takdir edilmesi, bu tom ford bir seyi de beceremesin artik diye izlenmemesi gereken bir film.
iksv kartı sahibi olmanın verdiği ayrıcalık ile bok gibi bir yerden atlas sinemasında izleme fırsatı bulduğum film. renkler, sesler vs harika. o şeker oğlan dışında başrol oyuncularına zaten yoruma bile gerek yok. senaryo zaman zaman türk filmi tadındaydı bana göre, şimdi spoiler falan olmasın, sonra editlerim artık. izlemesi keyifliydi, anlatım harikaydı, senaryo dediğim gibi çok ahım şahım değil, biraz da boynum ağrıdı ayrıcalıklı yerim sebebiyle. olmuş diyor, devamını bekliyoruz.
film festivalinin en çok beklenen gösterimlerinden biri olan a single man'in çıkışında etraftan duyduklarım da ben ve arkadaşlarımın hissettikleri de filmin inandırıcılıktan uzak olduğu yönündeydi. filmin en başarılı yanları ise colin firth'ün oyunculuğu, müzikleri ve görsel açıdan etkileyici bazı sahneler. --- spoiler --- tom ford, filmine bir gay ütopyası sığdırmayı başarmış, filmdeki tüm erkekler inanılmaz yakışıklı ve etkileyici. çirkin bir insan görmek bile imkansız. zaten çok karakter bulunmayan filmde 2 defa görünen komşu aile babası karakteri bile moda dergilerinden fırlamış izlenimi veriyor. bunun dışında dikkatimi çeken diğer bir husus; filmde gözlere bol bol yakın plan çekim yapan bir adamın tüm dünyaya, tasarımı kendine ait gözlüklerle bu kadar önem verdiği gözleri kapatmalarını sağlaması oldu. madem bakışlar bu kadar önemliydi neden güneş gözlüğü markaları içinde en çok satanlardansın, bu ne yaman çelişki demezler mi sana? --- spoiler ---
bu gece kadıköy sinemasında sonunda alkış tufanıyla uğurlanmış başyapıt. uzun zamandır böylesine olgun ve çarpıcı oyunculuğun muhteşem müzik ve sanat yönetimiyle yoğrulduğu bir film izlememiştim. sinema'nın kudretini sonuna kadar hissettirdiği için teşekkür etmek boynumuzun borcu bu tom ford insanına.
alkışı hak eden bir film.tom ford'un ilk filmi olmasına rağmen beklentilerimin üzerinde bir etki bıraktı bende.müzikleri, colin firth ve julianne moore'un oyunculukları, sahnelerdeki ufak detayları,kimi sahnelerde hiç zorlamadan doğal bir şekilde insanı gülümsetmesi,erkeklerinin güzelliği ile gay temalı filmler içerisinde şimdiye kadar izlediğim en gerçekçi,en abartısız ve en estetik filmlerdendi.mutlaka görülmeli.
muhteşem bir kitaptan eşsiz bir sinema deneyimine dönüşen, tom ford'un yeteneğine hayret ettiren, colin firth'ün başarısıyla göz kamaştıran; kusursuz kurgusu, içe işleyen müzikleri, yazarının duygusuna, derdine sadakatiyle en hafif tabiriyle küçük bir mucize sayılabilecek, daha iyisi zor bulunacak filmlerden... tom ford'un, romanı, kendi anlatısının etkisini kuvvetlendirme amacına hizmet edecek şekilde manipüle edişine* kızmadığınız, kızamadığınız, en fazla "evet! neden olmasın!" diye seve seve kabullendiğiniz enfes yapım, yapıt. --- spoiler --- * bilen bilir, tek başına bir adam olan "yazılı" george'un, "görsel" george'un aksine, hiç de intihar etmek gibi bir niyeti yoktur. james dean'in etten kemikten gölgesine rastlamamış, charley'le, jim'in gerçek(!) birşeylerin yerini tutmadığı, herşeyden daha gerçek olduğu konulu bir tartışma yapmamış, jim'in cenaze törenine katılmak istememiştir. ama ne gam! bizi "edebiyat başka şeydir sinema başka" temalı kısır tartışmalara bulaştırmaya hiç gönül indirmeyen, dört başı mâmur yapıtıyla, en fazla tom ford'un edebiyattan da pek iyi anladığını kanıtlamasına yarayan bu çarpıtmalar(!), metnin görsele dönüştürülmesi konusunda ders niteliğine ulaşmıştır. --- spoiler --- yaratıcı danışmanlardan birinin don bachardy olması, isherwood'un ruhuna tatlı bir selam daha göndermiş.
zamanın ötesine gidebileceği ihtimalini göze alarak başlamam lazım bu entariye. öncelikle son zamanlarda antipati beslediğim tom ford ve özellikle fitzwilliam darcy ile gönlümde yer eden vefakat garip demeçleri yüzünden soğuduğum colin firth dolayısıyla önyargıyla yaklaştığım ancak ilk gösterimine bilet almaktan da geri kalmadığım filmdir. zaten 70'li yıllara geçiş ile shigeru umebayashi ipuçlarını verdi kayıp bir 2 saat olmayacağının. ardından o muazzam ev, kıyafetler, mavi gözlü insanlar... filme başarısız demek haksızlık olur ama beklemediğim bir şey gördüm diyemem... sonsuz kaynağa sahip bir tasarımcıdan (özellikle moda) beklediğim de bu tasarım ortamdı. gucciyle tanıdığım tom ford ruhu her karesinde hissediliyordu; renkler, tarz boşvermişlik, takıntılı düzen vs. neyse filmi colin firth götürmüş, bu beni şaşırtmadı değil. neredeyse hep aynı karakterde görüyordum kendisini uzun zamandır, mağrur, gay eğilimli, ingiliz... rolunün zirvesi bu filmdeydi diyebilirim pekala. özetle başyapıt değil ama takdire şayan.
--- spoiler --- uzun zamandır seyrettiğim en güzel filmlerden biriydi. tom ford muhteşem bir iş çıkarmış her ne kadar insanlar estetik duygusunu tuhaf bir şekilde mesleki deformasyonuna bağlayıp, hakkında kötü bir şey söylermiş gibi iyi şeyler sayıklayıp dursun ilk filmi için muhteşem bir iş çıkarmış. evet filmdeki herkes güzel ne var bunda ? zaten öyle hoş büyüsü var ki filmin sanki bir şekilde sisin ardından izliyorsunuz filmi .... bir duyu; biriyle sohbet ederken gözünüze takılanın aklınızı cezbetmesi bu kadar güzel mi görüntüye aktarılır. (çıplak, seksi teniscilere gözü takılan george'un halleri) boris vianın l'ecume des jours olduğu gibi siz iyi oldukça çiçeklerin açması, siz kötü oldukça solması, çürümesi gibi renk geçişleri, sıcaktan soğuğa geçiş, george'un ruh hallerine göre renklerin değişmesi muhteşemdi. colin firth hayatını performansını sergilerken, julianne moore her zamanki gibi harikaydı. shigeru umebayashi müzikleri ile çıldırttı, film kadar müzikleri de arşivlik oldu nezdimizde. en az bir kez daha sinemada seyredilesi bir filmdir kendisi. --- spoiler ---
bence tom ford'un kattığı estetik filmin en kuvvetli yanı, tamam bu bir reklam estetiği, insan retro fotoğraf albümlerine bakar gibi hissediyor bazen ama ellilerindeki ingiliz edebiyatı dersleri veren bir adamın iç sıkıntıları vs nasıl başka türlü bu kadar izlenilebilir kılınabilirdi ki başka türlü?
dekor, kostüm, oyunculuk, sempati filan tamam da duygusu pek zorlama olmuş filmin. hüznün dozunu arttırmak için sık sık müziğe yaslanılması, karakteri sarsan ağır duyguları seyirciye geçirecek bir derinlik yakalanamaması, hayatın en steril diliminin tabağa konmuş olması, karakterin geriye dönüşleriyle gözlemlerini ayrıştıracak farklı atmosferler yaratılmaması, akışı bozan sanhe geçişleri gibi ilk aklıma gelen durumlar filmle ilgili sıcak duygular uyandıramadı bende. ayrıca çok kişisel bir işmiş gibi geldi. hani ortada bir ızdırap var ama sanki yönetmen onu bize hissettirmek için çok çaba göstermemiş “beni tanıyan arkadaşlar bilir” anlar söylemi var gibi. tamam anladık ilk film, daha iyisi olacaktır. ama tom ford başka şeylere de yoğunlaşabilir. sinema şart değil. bu arada julianne moore’un o hafif tontik ve histerik halleri pek bi hoşuma gitti.
tam da tom ford'dan bekleneceği gibi, her karesinden estetik ve şıklık damlayan film. mekanlar, kişiler, müzikler insanı mest ediyor. konunun işlenişi de ilk yönetmenlik denemesi için hiç de fena değil.
tom ford'un yönetmenliğinde colin firth'ün başrolünde olduğu venedik'ten bafta'dan ödülle dönen bir film nasıl olur diye merakla bekliyordum, gittim gördüm. en sonda söyleyeceğimi en başta diyeyim, özellikle görsel açıdan çok güzel bir filmdi ama genel anlamda beklentileri çok yüksek tutmamakta fayda var. şöyle ki; bir kere filmin görüntüleri çok çok güzel. tom ford'un tasarımcı geçmişi filmin her yerine sinmiş. uzun planların, özenle seçilmiş renklerin, karakterlerin kıyafetlerindeki ve evlerindeki ince zevkin gözden kaçmasına imkan yok. kimi sahneler adeta bir fotoğraf gibiydi, bu açıdan bana nuri bilge ceylan filmlerini hatırlattı. tabii ki iki yönetmenin estetik anlayışları karşılaştırılamaz, birinin filmleri belgelsel fotoğraf gibiyse diğerininki moda fotoğrafı gibi duruyor. ama ikisinde de üzerinde düşünülmüş, doğru kareyi yakalamak için uğraşılmış birer fotoğrafa bakıyormuşum gibi hissediyorum. filmin hikayesi oldukça yavaş akıyor, olayların kendisi değil de ana karakterin üzerinde bıraktığı etkileri takip ediyor gibiyiz. bu durum kimi yerlerde çok etkileyici ama kimi yerlerde de sıkıcı olabiliyor. zaten görselliğe bu kadar özenilmesinde bunun da etkisi olduğunu düşünüyorum, yoksa gerçekten çok zorlu bir 2 saat geçirebilirdik sinema salonunda. oyunuculuğa gelirsek julianne moore zaten ailecek severek izlediğimiz aktrisler kategorisinden, burada da hafiften kaçık teyze rolüne cuk oturmuş. ama tabii ki asıl değinmek istediğim ezelden beridir gerzekçe bir hayranlığıa varacak şekilde ilgiyle takip ettiğimiz colin firth ve onun oyunculuğu ki bunun için ayrı bir paragraf açmakta beis görmüyorum: colin firth'ü pride and prejudice ve ondan referansla bridget jones'ların darcy'si dışında bir rolde görmeye içim elvermese de itiraf etmek zorundayım ki hayatının rolünü burada oynamış. darcy gibi kadınların sevgilisi, ideal eş/sevgili adayı bir karakterle özdeşleştikten sonra sevgilisinin ölümü ardından depresyona giren gay bir ingilizce profesörünü canladırmak yürek ister, tebrik ediyorum kendisin bundan ötürü. kimilerince donuk yüzlü ve soğuk bir oyuncu olmakla itham edilen colin firth burada mimikleriyle, jestleriyle ne kadar duygulu ve depresif olabileceğini göstermiş. özellikle telefonda sevgilisinin ölüm haberini aldığı sahnedeki mimikleri, gözyaşları çok dokunaklıydı mesela. her ne kadar kendisini bir erkekle öpüşürken görmekten hazzetmesem de o işi de hakkıyla kıvırmış, hatta sanat için soyunmuş bile bu filmde! filmde yer yer erkek güzelliğine övgü denilebilecek bir bakış açısı var, bunu da söylemeden geçemeyeğim. gay bir aşk ilişkisini anlatmasından kelli bu yere kadar kabul edilebilir ama profesörün karşısına çıkan her erkek mi bu kadar adonis olur yahu? james dean kılıklı ispanyol gençten tut da üniversite öğrencisi çıtır oğlana kadar herkes moda dergilerinden fırlamış gibiydi. bunların tom ford defilelerinde/çekimlerinde boy göstermiş erkek modeller olduğuna dair ciddi şüphelerim var. her gay erkek bu kadddar mı yakışıklı/güzel/godlike olur sevgili tom, biraz abartmamış mısın? görsellik ve oyunculuk açısından çok beğendim bu filmi. ama hafızada yer edecek denli süper bir film mi, bana göre değil. tam da bu nedenle beklentileri çok yüksek tutmamak gerek diyorum zaten. ama gidip görülmeli, hiç değilse bütün o sahnelerin, renklerin, 60'lar atmosferinin yüzüsuyu hürmetine.
etta james'in stormy weather'ıyla george ve charley'nin dans sahnesi daha bi anlamlı ve güzel olmuştur.
kendini denizde boğulurken gören george, sevgilisini ölmüş bi halde görüyor ve ona bi öpücük veriyor.. yanında olamamanın (dahi olayı engelleyememenin..) yarattığı stres bi yana, kendisini denizde boğulurken görmesinin psikolojideki karşılığı narsisistik yaralanmayı, daha da genellersek ego problemlerini imliyor.. kendisinin intihar etmek istememesi de bu açıdan oldukça önemli: filmin, george'un intihar etme girişimlerini (harold and maude'u da akla getiriyor tabii bu sahneler..) slapstick bi halde "sulandırması.." da, george'un psikolojisinin dışavurumu.. (http://yucitek.blogspot.com/…010/04/single-man.html)
--- spoiler --- gençliği elinden kayıp giden, kendine sıkışıp kalmış, yaşadığı ülkeye ve döneme yabancılaşmış, varolma sıkıntısı çeken eşcinsel bir adamın hikayesi. bu arada eşcinselliğin altını ben değil tom ford çiziyor ve alelade bir adamın değil 1960lar amerikasında yaşayan avrupalı bir eşcinselin hikayesini seyrettiğimizi bize hiç unutturmuyor. filmin adı da bu yüzden çok iyi: komşuları ve toplum için sıradan bekar bir adam olan george, aslında hayat arkadaşını yeni kaybetmiş, acı çeken bir duldur. kendi deyimiyle her sabah kalkması ve george olmaya başlaması gerekir. film gerçekten bomba gibi başlıyor. stilize bir gerçeklik ve alışık olmadığımız, değişik kafalarda bir anlatımla hemen ilgimiz çekip bizi meraklandırıyor. ama malesef ''galiba manyakca iyi bir ilk film izlemekteyiz ulan!'' demeye kalmadan ilginçliğini kaybetmeye başlıyor, anlatım yavanlaşıyor, insan 'sembolizm falan da bi yere kadarmış be' diye hayıflanıyor. tom ford'un yumuşak karnına vurmak gibi olmasın ama film çok süslü. kostümlerden saçtan baştan bahsetmiyorum tabi ki (çüş). süslü derken anlatımdan bahsediyorum. anlatımda önce hoş sonra boş gelen bir takım numaralardan bahsediyorum. bir de markette karşılaştığı göçmen italyandan, kız arkadaşı charley'e ve minik talebe çocuğa kadar herkes de adama ne yazdı be anam diyerek entelektuelliğimin de bir yere kadar olduğunu vurgulamak istiyorum. --- spoiler --- not: acaba bu filmi tom ford'un çektiğini bilmeyeydim daha mı az severdim yahut vice versa diye düşünmeden de edemiyorum biliyor musun?
sinematografik açıdan bir şaheser dersek abartmış olmayız sanırım. fakat hikaye ve senaryo bakımından çok vasat bir film. çünkü katılın ya da katılmayın, hikayenin anlatabileceği her şeyi 20 dakikaya sığdırmak mümkün aslında ve dolayısıyla, o büyüleyici renklendirmeler, blur efektler, harika açılar, ışık öldürmeleri gibi güzellikler bir yerden sonra etkisini yitiriyor. en azından benim için böyle oldu. çünkü sinema, bir bütünün rekabet halindeki iki parçasından oluşmalı; yani altta zihninizi meşgul ederek yürüyen ve sizi o düşsel görsellikten ısrarla koparmaya çalışan bir konu; üstteyse, gözlerinizi devreden çıkartıp ruhunuzla görmenizi sağlayan, korteksinizi okşayarak konuyu gizli ve acısız biçimde beyninize geçiren bir görsellik. bu iki parça sürekli rekabet halinde ve neredeyse başa baş gitmeliler film boyunca. bu filmdeyse, algılanması 10 saniye süren bir konu; etraftaysa çoğu boşuna yanan binlerce mum var sanki. edit: filme sinematografik olarak $aheser dediysek bunun en onemli etkeni, goruntu yonetmeni eduard grau'dur.
acikcasi oyunculuk konusunda filmdeki herkesin özellikle colin firth'ün sergiledigi performans övgüye deger. duragan, konu bakimindan oldukca sade olmasina ragmen filmdeki diger unsurlar: görsellik, müzikler v.s. sizi sarar sarmalar. filmdeki duygular, celiskiler ve en cok vurgulanan yalnizliklar insanin gözüne sokarcasina gercekten ustalikla ve oyunculukla islenmistir. insani hayata baglayan ufak ayrintilar ve hayattan koparan anlik olaylar vardir. fakat anlasilan su ki planlar yaparak hayatimizin akisini denetleyemiyoruz tipki bir baligin yüzdügü okyanusu denetleyemeyecegi gibi.
filmin estetikligi, gorselligindeki tom ford etkisi falan zaten cok yazilmis tum entry'lerde. gercekten de olaganustu bir ozen var filmdeki renk, muzik, dekor ve kostumlerde. ama butun bu ozene karsi beni cok rahatsiz eden bir sahne var. --- spoiler --- george ve charley charley'nin evinde birbirlerine bagiristiktan sonra kanapeye oturup usul usul konusuyorlar ya. iste o sahne 2 farkli acidan cekilmis. ama resmen 2 acida colin firth'un vucut pozisyonunda, charley'nin omzuna koydugu elinde bir devamsizlik var. cok dikkatli izlemenize de gerek yok filmi bunu gorebilmek icin. bu kadar dikkat edilmis her yanina filmin de surasi niye olmamis anlamadim. --- spoiler ---
görsellerle ve nefis aforizmalarla süslenmiş ibneli film. böyle bol bol fotografik erkek dudağı zoom, kaslı erkek götüne yakın plan, soluk ışıklı fonda erkek memesi filan, bildiğin görsel şölen yani. aforizmalar güzeldi dediğim gibi. kafka-metamorfoz dokunduruşu sanat yahut bağımsız film çekicem diyen her adamın olmazsa olmazı zaten. final güzel bağlanmış bu arada. duygusal sahneleri doğrultusunda ibneleri ağlatmayı başarmaya yönelik ısrarcı tutumuyla bildiğin baş yapıt. yahudi katliamına da gönderme yapsaydı seriyi tamamlıycakmış. ferzan'ın kulakları çınlasın.
filmin senaryosu bence cok doyurucu degildi, tabii goruntulere laf yok. filmdeki gay erkeklerin hepsinin tas olmasinin tom ford'un gay olmasi ile iliskisi var diye dusunuyorum. o carlos neydi oyle ya...
tom ford'un muhteşem dizaynlarının sinemaya ne kadar yakıştığını gösteren kısacık, küçücük bir film. ışık kullanımları, renklendirmeler, dekorlar, müthiş müzik ve de iyi oyuncular sinema yapmaya yeter mi sorusu daha çetrefilli artık. biraz kopuk, savruk bir anlatısı var filmin ama açıkçası "resim" olarak o kadar dolu ki "sinema"yı hatırlatıyor yeniden. ya da sanki hatırlatıyor. collin firth'ün eşsiz performansını izlemek gibi, kısacık filmdeki kısacık rolünde julianne moore'u parıldarken görmek için bile izlenebilir film. ya da hiç olmadı cinsellik, şefkat, sevgi her hissedildiğinde soğuk ışıktan sıcak ışığa, soğuk renklerden parlak renklere (mesela okul sekreteryasındaki sarışın kadının gülümseme anı) geçildiği her an için bile izlenebilir film. estetik bu filmin içinde, dışında. p.s. kuzgun lese'ye not; filmde hiç konuşmayan ama çok seksi bir şekilde sigara içen bir kız da var; brigitte bardot'a çok benzeyen...
cazibe beyin gündüz düşleri... girişi - gelişmesi ve sonucu karman çorman, filmden çok moda gösterisini andıran bir tom ford eğlencesi. american beauty gibi bir şey. bunu film diye bana izletenleri bulursam...
tom ford sinema yapmaya devam etmeli. gidip bir gucci'ye kaynak ayırmam ama o kalitede, şiir gibi, resim gibi, özel tasarım bir sinema filmi izlemeyi her zaman isterim. görsellik, tasarım, müzik ön planda olup da özün unutulmadığı güzel bir sinema filmi. (simple man'i çağrıştırması çok normal. o da güzel şarkı.)
beklentinin küçüğü büyüğü olmaz ama büyük beklentiyle izlemek lazım bu filmi. sonra hayran kalıp kaçırdığınız bir şey var mı diye tekrar takrar başa sararsınız, o yüzden hazırlanın filme, gelişigüzel film izleyeyim diye izlemeyin, haksızlık olur. bir eski zaman estetiği, bir eski zaman aşkı ve üç-beş modern zaman hayatı, bir eski zaman kafasıyla böyle muhteşem yorumlanabilirmiş. colin firth'ün oscarlarda hakkı mı yenmiş ne?
kesinlikle başarılı bir film. hem yalnızlığı hem aşkı hem kabullenişi hem de vazgeçişleri gerek renklerle gerekse de müziklerle çok güzel anlatabilmiş film. colin firth mimikleriyle ve hareketleriyle karakterin hissettiklerini çok güzel yansıtmayı başarmış. izleyiniz tavsiye ederim.. ama daha da iyisi izlerken dinleyiniz. sonra tekrar tekrar dinleyiniz..
filmi seyretmek, gq dergisi sayfalarını karıştırırken muhteşem bir soundtrack dinlemek gibi. kitabı okumadım, filmi sevdim ama soundtrack albümünü filmden daha çok sevdim. filmdeki * ve soundtrack'teki ** hitchcock göndermelerine şapka çıkartmak lazım... --- spoiler --- george, 16 yıldır beraber olduğu adamın ölüm haberini alır telefonda: - it happened yesterday, but his parents didn't want to call you. - i see. - in fact, they don't know i'm calling you now, but i thought that you should know. - thank you. - i know this must be quite a shock. it was for all of us. - yes, indeed... will there be a service? - the day after tomorrow. - well i suppose i should get off the phone and book a plane flight. - the service is just for family. - for family. of course. thank you for calling. işte bu sahne yüzünden colin firth oscar'a aday gösterilmiştir. --- spoiler ---
colin firth'ün buradaki oyunculuğu esasen bana başka bir filmi hatırlattı. yani bu oynadığı eşcinsel rolünün son derece benzerini seri katil temalı harika film apartment zero'da da oynamıştı. sanırım tom ford oradaki rolünden etkilenmiş olacak ki, başrolü colin' e vermiş. filme gelince; estetik ve sadelikte harika anlar yarattığını söylemeden geçemeyeceğim. gay temasına rağmen hiç rahatsız etmeden insani duygular aşılamayı bilen, düzeyli ve hüzünlü bir film bu. insanın sevgiye olan bağımlılığını gözler önüne serip, ondan vazgeçmenin tehlikeli olduğunu savunan ve bütün bunları yapmamızın sebebini ise, ne zaman ne olacağımızın belli olmadığıyla örtüştürüyor ayrıca. tüm insanlık tarihinde en önemli iki şey: aşk ve ölüm. herkesin yüzyıllardır yazıp çizdiği bu iki temayla bir sanat eserini daha geride bırakmış oluyoruz.
arabanın altında kalan ölü sevgilisinin yanına giden colin firth'in yürüyüşü bile tom ford'un filmi olduğunu gösteriyordu. her bir karesi fotoğraf karesi gibi olan, gay hareketlerini erotik tarzda gösteren fakat bunu rahatsızlık vermeden gösteren harika bir filmdir.
colin firth ün muazzam bir karakteri ortaya koyduğu, filmde karakterler arasında yaşanan sevginin bu kadar farklı ve dolu dolu anlatılması tom ford un çok iyi bir iş çıkardığını gösteriyor. görüntüye söylenecek çok güzel söz var ama huxley, 60 lar, los angeles ve sevginin her çeşidi şimdilik yeterli.
tom ford ve estetik kaygılar zaten sürekli vurgulanmış, onlar bir tarafa... beni bu filme bağlayan, ilgimi çeken iki unsur oldu; birincisi "yaşam ışığı" olarak nitelendirdiğim -ki teknik karşılığından tamamen bihaberim- o ışık geçişleri, diğeri de -çok yüzeysel bir yaklaşım, farkındayım- klasik colin firth unsuru, yani adamın olanca gamzeleri ve aksanı.
muhteşem bir soundtrack'e sahip film. (bkz: abel korzeniowski) (bkz: shigeru umebayashi) bu da tadımlık olsun: http://www.youtube.com/…zm5pblmn8j8&feature=related
bana göre gelmiş geçmiş en iyi son bu filme ait. ne eksik ne fazla, anlatmak istediğini veriyor ve bitiyor. zaten çok sade bir film, ki bittiği zaman "yahu 20 dk. da film mi biter" diye afallıyor insan, sonra fark ediyor ki aslında 90 dk. geçmiş izlerken. ayrıca filmin oturup tek başına izlenmesi lazım, çünkü george'un ağzından dökülen her cümleyi yalnızken sindirebiliyor insan.
bu aralar digiturk'te moviemax festival kanalında gösterilmekte olan film.
etkileyici bir yapım ortaya konulamamış ne yazık ki; dokunaklı, içten veya şaşırtıcı bir biçimde tanımlanamayacak bir film. amerikan sineması üzerinden gidersek içinde bulunduğu bunalımdan kurtulma istemi sürecindeki ortalama bir filmidir. ha ben colin firth'ün julianne moore'un hastasıyım, görmek yetiyor diyebilen için oldukça başarılı bir yapım.
evet tom ford moda çekimi yapmış da tüm fotoğrafları bir araya getirip bir film oluşturayım bari demiş gibiydi. 247892893 kez söylenmiş. ama şahsi fikrim; görsel açıdan etkileyici bi film izlemek istiyorsak zaten tonlarca sanat filmi bulabileceğimiz yönünde. bu açıdan sıkıcı sanat filmlerinden ayrılabilir bir tarafı yoktu. colin firth değil de meşhur olmamış (en azından aksanıyla olsun gamzeleriyle olsun gönlümüzü kazanmamış) herhangi biri olsaydı, daha az çekilebilir bir film olurdu. he bu arada taş gibi abiler biraz abartılı da olsa -e tabii ki gay profiline yakın dursalar da- çok boldu. sırf gaylere değil kadınlara da hitap etmiş bu açıdan. yine de eksik bi şey var...ki sanırım bu problem; 16 yıllık o sevginin ardından yaşanabilecek bir depresyonun daha iç karartıcı, daha derin anlatılabilir olmasıydı. bu sebeple revolutionary road'un yarısı olabildi ancak benim gözümde. kate winslet ile leonardo dicaprio'nun arasındaki uyum, hikayenin gerçekçiliği, kate winslet'ın sorunlu kadın imajı çok daha iyiydi. nedense ikisini karşılaştırmak istedim evet. --- spoiler --- bu arada filmin bomba repliği ''living in the past is my future'' idi sanırım. alkışlar charlotte'a. --- spoiler ---
--- spoiler --- (bkz: erkek götü) --- spoiler ---
uzun zamandan beri seyrettiğim en etkileyici film.. senaryo her ne kadar ağır aksa da mekanlar, kostümler, retro havası ve tabi ki colin firth'ün harika oyunculuğu insanı filmin içine çekiyor. ışık geçişleri mükemmel bir detay olmuş.. çok derin bir sinema bilgim yok ama, özellikle görüntü yönetmeninin ayakta alkışlanası bir iş çıkardığını söyleyebilirim kendimce.. bir adamın yaşadığı buhran ve duygu geçişleri görsel açıdan en güzel bu şekilde anlatılabilirdi.. --- spoiler --- finali son derece vurucuydu.. hayatta (en nihayetinde) hiçbir şeyin elimizde olmadığını bir kez daha vurdu yüzümüze.. --- spoiler ---
başlık altında (ara: muhteşem) ve bu filmdeki bir diğer muhteşem şey ise; jon kortajarena'dır. sağolsun şimdilerde de h&m reklamları ile gözlerimizi şenlendirmekte.
http://itpworld.files.wordpress.com/…lin-firth1.jpg http://exquisitestationery.files.wordpress.com/…jpg görselliği muhteşem. acı çekmeyi ,yokluğu bize hissettiren. insanın sevdiğini kaybetmesinin nasıl olduğunu gözümüze sokan film. ruhuma dokunan filmler arasında sayabilirim.
baş rollerden birinde 1956 model mercedesl s220 coupe oynamaktadır.
tek kelimeyle muhteşem bir film. görsellik açısından muazzam. hele ki tüm karakterlerin yüzündeki, tenindeki güneş rengi, l.a... muhteşem başlayan ve muhteşem biten bir film. adıyla müsemma, yalnız izlemek gerekir. not: ayrıca nadir erkek güzellemesi filmlerindendir. biz bayanlar eşcinsel unsurlara rağmen haylice mutluyuz. sağol tom ford.*
toplumun kendisine biçtiği rolü oynamak zorunda olan ve kendi ben'ini arayan bir adamın öyküsü.
mükemmel bir film. görüntüler, kostümler, şehvete dair imgelerde renklerin de coşması, colin firth'ün mükemmel performansı ve müzikler. bir yönetmenin ilk filmi için değil tüm dönemleri için tek kelimeyle mükemmel.
tek başına bir adam'ı yaklaşık 1.5 ay önce izledim. çok az filmde başarılı bir şekilde işlenen şiirsel görselliği gerçekten doruğa çıkarmış tom ford. backgroundda profesyonel bir görsellik ustası olduğu belli oluyor. konusundan ziyade sadece bu yönüyle bile sessiz bir devrim niteliğinde. oyunculukta ise colin firth ustalık basamağına çıkmış artık. role olan adaptasyonu kevin spacey kadar iyi. hikaye ne kadar dar olsa da duruma özgü tarzın mükemmel sunumuyla hafızalara kazınan sahneler vermiş bize. minimalist sinema oyunculuğunun ne kadar zor olduğu ama başarıldığında nasıl güzel eserler ortaya çıktığı bu filmle sabit. izlerken aklıma jack nicholson'ın one flew over the cuckoo's nest'deki deli rolüne hazırlanmak için bir ay boyunca çekimlerin yapılacağı hastaneye takma isimle yattığı hikayesi geldi. colin firth benzer bir şey yaptı mı bilmem. ama yapsa da işe yaramazdı, çünkü sadece gay rolü oynamıyordu. buradan da oyunculuğun neden sanat olduğunu anlayabiliriz. filmin bir de psikolojik bağlamı var. george’un durumunda birisi eğer bu ölümden derin bir şekilde etkilenecekse dissosiyatif füg sürecine girmesi muhtemel. fakat mutedil bir karaktere sahip olan george bu durumda doğal ve genel bir seyir olan boşluk dönemi geçiriyor. farklı ikilemlere düşüyor. bu da filme gayet düzgün bir şekilde adapte edilmiş. filmin sonuna değinip konuyu bağlayamıyorum çünkü acil bir telefonla çıkmıştım :) benim gördüklerim bunlar. böyle yazmışım biyerlerde.
--- spoiler --- "the nazis were obviously wrong to hate the jews. but their hating the jews was not without a cause… but the cause wasn't real. the cause was imagined. the cause was fear. let's leave the jews out of this for a moment and think of another minority. one that can go unnoticed if it needs to. there are all sorts of minorities, blondes for example, but a minority is only thought of as one when it constitutes some kind of threat to the majority. a real threat or an imagined one. and therein lies the fear. and, if the minority is somehow invisible……the fear is even greater. and this fear is the reason the minority is persecuted. so, there always is a cause. and the cause is fear. minorities are just people. people……like us. fear, after all, is our real enemy. fear is taking over our world. fear is being used as a tool of manipulation in our society. it's how politicians peddle policy and how madison avenue sells us things that we don't need. think about it. fear that we're going to be attacked, fear that there are communists lurking around every corner, fear that some little caribbean country that doesn't believe in our way of life poses a threat to us. fear that black culture may take over the world. fear of elvis presley's hips. well, maybe that one is a real fear. fear that our bad breath might ruin our friendships… fear of growing old and being alone." george --- spoiler ---
(bkz: mr. lonely)
lezzeti damağı, gözleri ve tüm canlılığıyla kulakları yakan bir sanat eseri. renk ve soundtrack kullanımı son derece başarılı. bunlara bir de içerikteki derin felsefe, harikulade giriş ve final bölümleri de eklenince, dediğim gibi, lezzeti yakıyor. filme dair tüm güzelliklere rağmen colin firth'ün kahkaha atma konusundaki yeteneksizliği dikkatimden kaçmadı. ya da şöyle diyeyim; karşısında bu işin ustalarından biri, julianne moore, varken kahkahası çok sırıtıyordu. bu yazıyı okuyorsa -ki ekşi yazarı olduğuna dair istihbarat düşmüş bir kısım ajanslara- kendini bu konuda geliştirmesi gerektiğini bilsin. bu kulaklarımda çınlayıp duran repliği yazmadan bitiremeyeceğimi fark ettim: -and just like that, it came. (bkz: don't ask what before you watch) edit: elimize ulaşan son haberlere göre, colin firth henüz ekşi yazarı olduğunu teyit etmemiş olmasına rağmen yarın gece yapacağı oscar konuşmasında bunu tüm dünyayla paylaşacakmış. böylesine ehemmiyet taşıyan bir konuya temas etmesinden ötürü de "the colin's speech" adında bir film çkmesi için teklifler yağacağından da eminmiş. hadi hayırlısı.
bazen öyle filmler izlersiniz ki; ya sizi içine çekerek aklınızı başınızdan alır, ya da ortaya koyduğu görsel şölen ile yönetmenine imrenmenize sebep olur. ben bu film ile her iki duyguyu da yaşadım. tom ford'un kusursuza yakın görselliği; hem kıyafet seçimleri, hem de mekan kullanımlarında kendini gösteriyor. bir de üstüne ana karakterin ruhsal değişimleriyle orantılı olarak soğuk ve sıcak renkler arasındaki geçişlere yapılan vurguyla filmin büyüsüne iyiden iyiye kapılıyorsunuz. colin firth'in nefis aksanına ve her sahnede, her karede izleyeciye yaşattığı duygu yoğunluğuna hayran olmamak elde değil. kitabı okumadığım için hikaye üzerine derin analizler yapabilecek yetiye sahip olduğumu düşünmüyorum. ancak şiirsel anlatımı ve özellikle george falconer'ın yaşantısı üzerinden işlenilen bütün konular -bireyin yalnızlığı, kendini öteki hissetmesi gibi-, araya sıkıştırılmış tüm detaylar o kadar başarılı bir şekilde anlatılmış ki, değme yönetmenliklere taş çıkartıyor gerçekten. fazlasıyla dikkate alınması gereken bir ilk film.
set tasarımcısı olacak, ayakkabısı sıktığı için garip yürüyen kardeşi tom'u anlatan, akrebi ben-hur'a her gece öldürmesi için yeni bir böcek veren küçük kızın olduğu sahnede filtresi bariz değişen ve 60'lar renklerinden bir anda sıyrılan film. edit: aynısı ispanyol çocukta da oluyor. yalnız o çocuğun gözleri nedir öyle...
izledigim en güzel filmlerden biri. "living in the past is my future" gibi cümleleri icinde barindiran, gerek görsel gerek replikleri acisindan fazlasiyla basarli olan, icinde hüznü, tutkuyu, ümitsizligi ve bir cok farkli hissi bulunduran ve bunlarin altini dogru müzikle cizen bir film.
izlerken colin firth'den olsa gerek eşcinsellere karşı bir sempati beslememe neden olmuş, soundtrack ı olsun, kurgusu olsun her kesimi etkileyebilecek bir filmdir kendileri.
başrollerde oynayan colin firth'ün sinemada süleyman turan sendromu olarak ta bilinen ikincil adam pozisyonundan tam anlamıyla çıkmasını sağlayan tom ford muhteşemliğidir.
filmi, tom ford'a, colin firth'e ve shigeru umebayashi'ye hayran olma sebebidir.
"annem, sevgililerin otobüs gibi olduğunu söyler. bir diğeri gelirken biraz beklemen gerekir." ile akılda kalan film.
en onemli ozelligi artik izlemekten usandigimiz duygu durumlarini hic de kliseye kacmadan siirsel bi dille -ki cok da bunun hastasi olmadigim halde- izlettirmeyi ve dahasi keyifle izlettirmeyi basarmasidir.ayrica aldous huxley bu kadar guzel yedirilebilirdi bir filme ne eksik ne fazla.film bittiginde ise aklinizda kesinlikle hala donen bir kac bir sey oluyor ki kendi adima cok defa izleyecegim bir filmdir. --- spoiler --- biri der ki film de living in the past is my future digeri derken death is the future. --- spoiler ---
renklerle oynayışı olağanüstü olan, görüntü yönetmeninin alnından şap diye öpmek istediğim film. sinema şöleni. görüntü yönetmeni olan eduard grau aynı zamanda born this way klibinde de kendini göstermiştir.
yalnız bir adamın iç sıkıntılarını, korkularını, yabancılaşmasını anlatan, görselliğinin yanında müzikleri ile de oldukça başarılı olan bir yapım. özellikle filmin başı ile sonu arasındaki uyum, george’un da dediği gibi ”o anları beklemek, o anlar için yaşamak”, zamanın durdurulamaz olduğunu kanıtlar nitelikteki tiktaklar, küçük ayrıntılar ile büyük bir film çıkarmış ortaya. filmin ekşi sinema'daki yazısı için http://eksisinema.com/…zamanin-tiktaklari-arasinda/
şans eseri müziklerini dinleyip etkilenmem sonucu, izlediğim filmdir. müzikleriyle doğru orantılı artan beklentimi karşılamama ihtimaline karşılık çekinerek izlemeye başladığım film. ama ilk dakikasından itibaren 'iyi ki' dedirtmiştir. izlendiği için mutlu edendir. sık sık izlenmek istenendir.
colin firth'ün neden colin firth olduğunu kanıtlayan filmdir.ayrıca filmde jon kortajarena'yı görmek de bir başka güzel.bu herif başka bişi alien filan.ve oynadığı karakter carlos konuşurken aslında jon'un hikayesini anlatıyor.çünkü jon'un saçlarını da sadece annesi kesermiş ve oraya gitme sebebi de cidden anlattığı şekildeymiş.ve ispanyol aksanı yüzünden bir ton problem de çekmiştir diye düşünüyorum oyunculuk adına.tom ford'un ilham perisi olarak anılan bu yakışıklı kavramının vücut bulduğu adamı ilerle beyaz perdede bence çok göreceğiz.
filmin anlattığı, elif şebnem akal'ın dediği gibi: "yalnızlığa dayanırım da, bir başınalığa asla.. "
filmde ali koç'a rastlayabilirsiniz: http://twitter.com/…met_c/status/107813749439741952
kalp krizi gibi bir film. iyi anlamda.
filmi izlerken hiç bitmesin istedim. öyle güzel, öyle akıcı ve tabiki öyle güzel müziklere sahip ki, bitmesini istemiyorsun. buyrun soundtrack: http://grooveshark.com/…le+man+soundtrack+/31151048
her anı ayrı ayrı birbirinden güzel, kusursuz fotoğraflar gibiydi. ruh haline göre solan, canlanıp değişiveren renklerle o kadar güzel anlatılmış ki her şey arasanız da çirkinlik bulamıyorsunuz bu filmde.
çok durağan, fazla şeyin anlatılmadığı ama hiç sıkılmadan izlenen bir film. her şey estetik, herkes güzel. tom ford, rönesans sanatçıları gibi bir erkek güzelliği temaşası seyrettiriyor bize. herkesin yaşadığı iç hesaplaşmaları colin firth'ün başarıyla canlandırdığı george karakterinin güzel cümlelerinde paylaşıyoruz ("gelecekte ölüm var"). duygu geçişlerini parlayıp solan renklerde çok iyi hissediyoruz. about a boy'un küçük tombik marcus'u büyümüş de ne güzel bir oğlan olmuş öyle diyoruz, carlos adlı ispanyol gencin yakışıklılığını tabir etmekte zorlanırken, lee pace'i kısacık da olsa görüp gülümsüyoruz.
çok aşmış cümlelerle dolu olduğunu düşündüğüm christopher isherwood romanı. --- spoiler --- ...ve bir yerlerde "olmalı"ya olan köleliklerinin ortasında bir yerlerde, o çılgın "olabilir", yaşayın, öğrenin, tanıyın diye fısıldıyor onlara -neyi?! harikaları, mucizeleri! --- spoiler ---
colin firth'ün, canlandırdığı karakterin hissettiği tüm o yas, kayıp, yalnızlık, kendi içine sıkışmışlık hislerini izleyiciye de hissettirecek kadar harika oynadığı, sadeliğiyle güzelleşen film. --- spoiler --- "you know the only thing that has made the whole thing worthwhile, has been those few times that i've been able to really, truly connect with another human being." --- spoiler ---
cast seçimi iyi kötüden ziyade çok karizmatik olan film. bu kadar karizmatik insanı bir arada görmek her zaman kısmet olmuyor. http://www.intuition-online.co.uk/…nglemanfeb11.jpg http://exshoesme.com/…09/09/single-man-premiere.jpg
çok geç de olsa izleme şansına sahip olduğum başyapıttır.(bkz: masterpiece)hakkında o kadar çok methiye okunmuşki bana birşey kalmamış.eğer benim gibi geçde olsa izlememişseniz kaçırmayın.muhteşem bir film herşeyiyle. colin firth+julian moore+skins de ki eleman+c22o coupe (yaw o nası bi araba dokunmaya kıyamaz insan)+bi de o filmin başında sınıfta sigara içen hatun yerim onu yer off yaktı beni ha bi de(bkz: camphor tree lane) izlemeyen taş olsun --- spoiler --- filmin sonuna ithafen tom ford kardeşim oldumu yaptığın şimdi oldumu akşam akşam beynimi yüreğimi dağladın delik deşik ettin ne zorun vardı. birde evet ilginç ama film 15 dakika da bitti.sadece 15 dakika ve evet bu film zamanın göreceli olduğunun kanıtıdır.bir kanıttır kimse bana ispatlayamazki bu film 90 dakika hiç bir bilmsel gerçek bana bunu açıklayamaz. --- spoiler ---
çok büyük beklentilerle seyredilmediği müddetçe gayet güzel film. aslında detayları, diyalogları ve görselliğiyle son derece güzel bir film de sinemaya ortalama ilgisi olanların ortalama -düşük ihtimal ama belki ortalama altı- bulacağı film. --- spoiler --- her şeyden önce ilk bahsedilmesi gereken elbette: tom ford. o kadar estetik kadrajları vardı ki, filmi sık sık durdurmam ya da geri sarmam gerekti. maşallah vogue dergisi gibi düzgündü her bir karesi. adamın kendisi eşittir estetik zaten, şuna bakar mısınız: http://www.imdb.com/media/rm2757004800/tt1315981 diğer görsel şölenlere gelirsek: örneğin; colin firth'ün saat, yüzük, gözlük ve telefonla başlarda bir sahnesi var. aksesuarlar çok nizamiydi, ilk ilgimi çeken oydu. onun dışında gözlüğü eline alışı, el ve parmak hareketlerinin kadınsı zarafeti, bir erkeğin ağlayışındaki nezaket, tuvaletteyken çalan telefona gidişi hoş detaylardı. julianne moore'un yatak üzerinde bağdaş kurarak telefonla konuştuğu andaki ve göz makyajı yaparkenki görüntüsü yine çok şıktı. filmde bi' brigitte bardot kılıklı, ondan daha genç ve daha az güzel habire sigara dumanı püskürten kadın, bay ispanyol biscolata erkeği carlos ya da nam-ı asıl jon kortajarena, göz-dudak yakın çekimleri, her karede kendini gösteren şahane simetri...vs. bunların hepsi çok hoşuma gitti. zaten filmde görselliği çok önemserim. gerçi estetik olan her şeye zafiyet gösteriyorum da neyse. bunların haricinde bir eserde en çok görmek istediğim şey alegoridir. bu filmde yoktu o. james dean'e selam çaktı, kafka'ya selam çaktı durumlarından bahsetmeyin, yoktu. hatta selam değil laf çakma vardı. zira die verwandlung-dönüşüm- gibi bir eser için filmde "iç karartıcı saçmalık" yorumu geçiyor. millet o kitaptan bitirme tezi yapıyor, ayıptır. neyse filmin önem arz eden noktalarını sıralayayım: 1. colin firth'ün ölen sevgilisinin ardından çok normal görünecek kadar anormal hâlleri ve derse ilk girdiğinde öğrencilere: "ve nice yazlardan sonra kuğu ölür..." cümlesi. 2. her şeyin kökünün korkuda yattığına dair genişçe örneklendirilmiş "korku" temalı monolog. 3. eşcinseller, biseksüeller ve onlarla ilgili birçok şey. 4. kıyafetler, eşyalar, saçlar, renkler, müzikler... 5. sarı, kırmızı ve mavi renklerdeki kalemtıraşlardan sarı olanın seçilmesi ve sarının aslında var olan bunalım çağrılşımlı etkisi. 6. deneyimin ne olduğu, ne işe yaradığına dair ele alınan başarılı diyalog. 7. julianne moore ve colin firth(üzgünüm roldeki isimlerini hatırlamıyorum) birlikte yemek yerlerkenki tüm görüntü ve diyaloglar. 8. defalarca intiharı düşünen colin firh'ün, son sahneye doğru arka arkaya silah, baykuş ve dolunay görmesine rağmen, bir anda her şeyin yoluna girdiğini hissetmesi ama maalesef sonunda kalp krizinden ölmesi. filmin başında dediği gibi: "dünden bir gün sonra... geçen yıldan bir yıl sonra... yani eninde sonunda ölüm olacak..." --- spoiler ---
--- spoiler --- ömrümde birkaç kez, her şeyin net olduğu anları yakalayabildim. sükunetin bir anlığına gürültüyü bastırdığı, benimse zihnimle değil, hislerimle algıladığım anlar. her şeyin öylesine mükemmel, dünyanın yeni vücut bulmuş gibi körpe olduğu. bu anların uzun sürmesini sağlayamadım hiç. o anlara sarılırım, fakat her şey gibi onlar da geçip giderler. can bulduğum anlar işte bunlardı. beni şimdiki zamana sürükleyip her şeyin tam da olması gerektiği gibi olduğunu fark etmemi sağlarlar... --- spoiler --- geçmiş ya da şimdiki, ön adı fark etmiyor, zaman. yeterince mazeretin olsa ve yeterince istesen de tutunamıyorsun hiçbirine. beklediğinin, tam da unutmaya başlamışken, biraz da kendiliğinden gelmesi lazım.
(bkz: tek başına bir adam) (bkz: sap)
varoluşçu bir dram. muhteşem. herşeyiyle.
yönetmen tom ford'un moda tasarımcısı olduğu filmin her halinden belli. http://www.kalemsuare.com/…1/a-single-man-2009.html
kitap orta yaş üstü eşcinsel bir erkeğin gözüyle bir günlüğüne dünyayı seyretmenizi sağlıyor. gördüklerimiz çok da farklı değil aslında. farklılık olması gerekiyormuş hissi bize bir şekilde dayatılmış ve biz de kabul etmişiz. bunun kocaman bir yalan olduğunu hissettiriyor kitap, bir de ertelemeden filmini izlemek gerekliliğini.. arzu denen zıkkım iliklerimizde bir yerlerde var olduğu sürece ihtiyarlamıyoruz. bunu anladım ben. sırf kitap mıdır bunu bana anlatan bilemiyorum.. her neyse, şurası en sevdiğim kısımdı sanırım; --- spoiler --- ama gene de bu spor salonundaki yaşıtlarının hepsinden daha formda, üstelik bunun da bal gibi farkında! onlar çökmüş olduklarından değil; hayır hepsi de oldukça zinde. onların sorunu orta yaşı bir kader olarak kabullenmeleri, büyükbabalığa, yaklaşmakta olan emekliliğe ve golfe onursuzca boyun eğmeleri. george onlardan farklı çünkü açıkça tanımlanamayacak ama onu çıplak gördüğünüzde hemen fark edeceğiniz bir anlamda pes etmiş değil. george hala yarışıyor; onlar yarışmıyorlar. belki de ona bu kurumuş kalmış oğlan çocuğu havasını veren hiç de esrarengiz bir şey değil, bildiğimiz kendine düşkünlüktür. evet, kırışıklıklarına, boşalmış etine, kırlaşan saçlarına, hınzırca büzülmüş dudaklarıyla çalım sata sata dinçlik gösterisi yapmasına rağmen, onda ara sıra bir hortlak gibi belirip kaybolan başka birini, yumuşak yüzlü, çocuksu güzel birini görüyorsunuz. --- spoiler ---
