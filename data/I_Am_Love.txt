tilda swinton'ın yeni filmi. pek de güzel bir trailer'ı var. olsa da izlesek.
(bkz: vagner love)
milano'nun mimarisi, san remo'nun dogasi, akdeniz yemekleri, yasak ask ve olum temalarini cok guzel birlestirip, muthis kareler ile sunan nefis bir film. her seyiyle "vurucu" bir film. ayrica inception'un finalini ove ove bitiremeyenler bir de bu filmin sonunu gorsunler derim.
dslr reklamıymışçasına bol dar net alan derinligi (depth of field) ile çekilen sahneleri ile kritiklerden çok övgü kazanan bana da iç geçirten filmdir. film çeken dslr'ı olan insanlara yönelik bir film olduğunu tahmin ediyorum.
aşkın sadece animalist seks olarak tasvir edildiği, bu aşkın da ölüm karşısında haksız yere yüceltilmesi dışında çok da rahatsız etmeyen, emma'nın ceren antonio'nunsa fikret'i oynadığı filmdir. (bkz: mustafa hakkında herşey)
--- spoiler --- ataerkil köklü italyan ailesinde büyükbabanın ölümü ile ailedeki, ataerkil bakış açısına göre, herşeyin yıkılıp dökülmesini anlatan film **** .... ancak konuyu anlamıyor, görmüyor, izlemiyorsunuz .... zira oldukça görüntülere dans ettiren ışık, müzik ile görüntüleri izliyosunuz sadece ... aklınızda sadece tuhaf, androjen güzelliği ile tilda, akdeniz yemekleri, doğa, kübizim, recchi ailesinin güzel evi, anlamsız seks sahnesi kalıyor ..... tilda'yı sevenlerin, tilda'nın oynadığı filmleri bilenlerin yadırgamayacağı tuhaf güzelliği olan ve kendini seyrettiren, final sahnesindeki müzik ve görüntü senkronundan sonra iyi filmiş dedirtten film ... --- spoiler --- http://www.imdb.com/title/tt1226236/
filmin, digerlerinden farkli kilan en güzel özelligi, izleyiciye gercekten izleyici, gözlemci hissi vermesi. --- spoiler --- bir ailenin hayatina bir yerden daliyorsunuz ve size filmin basinda konu hakkinda gerekli tüm veriler verilmiyor, aksine filmin devaminda bircok seyi ögreniyorsunuz. örnegin basroldeki tilda swinton'un italyan olmadigini farkediyorsunuz ancak rus oldugunu filmin yarisina yaklasirken ögreniyorsunuz. yine ayni sekilde filmin basinda bahsi gecen ogul ile asci arasindaki yarisin ne yarisi oldugu detayi gözümüze sokulmuyor, bilakis konu öylece birakiliyor. --- spoiler --- özetle film izleyiciye sunulmuyor, sergilenmiyor. izleyici izliyor, gözlemliyor.
tilda'nın san remo sokaklarında aşçı kovaladığı sahnede müziğin pek lezizce kullanıldığı güzel film.
hem filme, hem de tilda swinton'a asik olmus olabilirim. agir bisi yasiyorum :)
http://cirkinkamera.blogspot.com/…am-love-2009.html
2011 golden globe odullerinde en iyi yabanci film dalinda aday gosterilmis. alsin bence.
eğer bu bir filmse.. şu ne, iyi de bu ne.. hissinin bedeni işgal ettiği vaziyete verilen isimdir i am love. acep ne yazsam da ağırlığı altında ezilmekten bir parça yırtsam, diye düşünürken.. final sahnesi gözlerimin önünden aktı bir kez daha, derken bir kez daha.. derken bir... ne kadar vakit geçti anımsamıyorum, öyle donmuş, ekrana bakıyordum.
bitişinde uzun süre konuşamadığım ve hatta yutkunamadığım film. final sahnesiyle donup kaldım adeta. kesinlikle sinemada izlenmesi tavsiye edilir.
(bkz: i am love)
saldıray abi üstadımızın "yemyeşil kırlarda neşe içinde sevişeceğin günler yakındır züleyha" ifadesini fiiliyata döken film.
kusursuzluğun olmadığı iddiasına bir cevap i am love. mantığın çerçevelediklerini ayrıntılar kışkırtıyor. --- spoiler --- sivri köşeli yuvanın devamını getirecek dişinin yuvaya dahil olduğunu gün, fitil ateşlendikten sonra rolü sona erecek ateş de fırını hazırlıyor. köşeler kendilerine bağlı olanlardan birini kurban ederken netlik dışındakiler yapaya ve köşelere sarılıyor, netlik içindeyse köşelerinden sıyrılmış eşofmanlıdan onayı alan dar etekli tutsak, asıl adını son kez söyleyen en samimi dostuyla vedalaşıp camları da aşarak doğaya, kendisine uçuyor. --- spoiler ---
oldukça etkileyici, izlendikten 3 gün sonra bile akıldan kolay kolay çıkmayan bir film.
son dönemdeki inception, black swan vs. gibi sinema gösterisi olmayan, dupduru ama bir o kadar da rahatsız edici bir film. beden diliyle iletişim kurabilen, hatta bazen kurmasına da gerek kalmayan italyan aristokrat burjuvazisinin can sıkıcılığı ve otoriterizmi içinde yaşayan rus emma, aşk ve ölümle birlikte gelen uyanışla isyan ederek yeniden halkın arasına karışması olarak özetini geçmek mümkün filmin ama filmde pastoral seks bile bir gerilim nesnesi olmuşken haksızlık olur. akıldan çıkacak gibi değil. bir de diyalogların azlığıyla, konuşmayı sevmeyenlerin daha bir sevebileceği bir film. burjuvazi planlı, programlı, saatli yaşıyor zaten, ticari anlaşmalar ve iş haricinde pek konuşmasına gerek yok, geriye kalanlar da konuşmak yerine yaşamayı tercih ediyor. tabii ki tilda swinton'a aşık olmamak imkansız. 50 yaşında kadın lan! kıskandım yeminle.
insana sinematografi orgazmı yaşatan film. uykuyla uyanıklık arasındaki his gibi, buğulanan, netleşen, küçük ayrıntılarda gezinen harika bir görselliği var. özellikle bu küçük ayrıntılara dikkat ettiğinizde filmin içindeymişsiniz hissi uyanıyor. betta aileye çektiği fotoğrafı göstermek için paketinden çıkardıktan sonra görüntü paket kurdelasını alıp eline hızlı hızlı dolayan emmaya odaklanıyor mesela. o masada oturuyormuşsunuz da bi an gözünüz o ele kaymış gibi. ve tilda swinton dünyalı olmayan güzelliği, hali tavrıyla filmin görselliğini başka bir boyuta taşıyor. filmle beraber ondaki küçük ayrıntılara, değişimlere, durgunluklara da dikkat etmeye başlıyorsunuz. yanında ingilizce konuşulurkenki yabancılaşmışlık ve dışlanmışlık ifadesi gibi anlık ama etkileyici mimiklerle tüm film boyunca arz-ı endam eyliyor. filmle bir bütün oluyor, onun içinde eriyip gözde harika bir tat bırakıyor. özellikle gecenin bi yarısı izlenmeli bu film. izleyip uyuyacaksın ki o tat kalıcı olsun.
filme ismini verirken yönetmenin akıl tutulmasına yakalanmış olduğunu düşündüren film. aslında filmin ismi anamın çorbası olmalıydı.
yazılar aktıktan sonra da izlenilmesi gereken bir hoş film. sinemada izleyeceklere, film biter bitmez tabakhaneye koşanlar için söylüyorum.
--- spoiler --- bettanın yediği macaronlar ladurée idi.evet gözümden kaçmadı. --- spoiler ---
son zamanlarda sinema babında en büyük hayalkırıklığım. trajedi olsun diye de güzelim çocuğu harcadılar. bana kattıkları, tilda swinton sayesinde saç stilini bir kadını ne kadar değitirebileceği bir kez daha görmek ve italyanca pratiği oldu sadece.
rus bir kadının italyan bir erkekle evlenerek, adını bile unutacak kadar yeni hayatına ayak uydurmasının ardından, adını unutturan hayatının kurallarla bezenmiş eskiliğinden sıyrılıp, ayak uyduracağı ikinci yeni hayatının başlangıç öyküsünü anlatıyor film. ve tabi aşkın devrimci yanını. yavaş yavaş anlatıyor diye düşünürsem sıkıldığımı, usul usul anlatıyor diye düşünürsem beğendimi söylerim. sanatsal bakış burada devreye giriyor olabilir. ben ikisini de söyleyen biri olduğuma göre o bakış bende yok galiba. bir yandan da bizim köydeki hikayeleri düşünüyorum, kendisinden yaşlı biriyle evlendirilen kadının sevdiği adamla köy yerindeki yasak ilişkisini, onlar ahırda sevişirken tepişen inekleri, bu hikayenin köylüler ve köylü hayatlarını entelektüel bakışlarıyla kesen şehirliler tarafından anlatılırken kullanılan estetize olmaktan uzak pornografik dili düşünüyorum. emma ile gülbahar arasında, kendilerine yönelen bakışlar dışında bir fark göremiyorum. hangi öykü, hangi anlatım gerçek düşünün istiyorum. gerçeğe ulaşın diye değil. filmi izleyip "eeee, yani" diyin diye, köydeki öyküyü dinleyip aynı bu filmdeki gibi anlatın diye.
--- spoiler --- çok güzel manzaralar, çok güzel evler, çok güçlü bir müzik ama konu çok klasik. bir italyan ailesi toplanıp yemek yiyince hemen akla gelen kimin come out edecegi. bu sefer yemekten sonra cıkıyor meydana ama yinede bir escinsellik ogesi var filmde. ana konu ise aldatma üzerine. evin kadını oğlunun arkadasına asık olur, ogul ogrenir ve salak sacma bi kazayla olur. sonrada evin kadını ben baskasını seviyorum der, valizini toplar ve evi terk eder. bütün bunlr oğlunun öldüğü gün olur biter. insansın bırak oğlu 15 senelik köpeği ölse yinede aynı gün evi terk edemezsin. sonrada yazılarda kadını sevgilisiyle mutlu sevisirken göstermek daha da sacmaydı. seyredilmezse bisey kacırılmayacak film! --- spoiler ---
ellilerde douglas sirk'ün yaptığı, sonrasında fassbinder'ın müthiş modernize ettiği malum trajedilerin son dönem başarılı örneklerinden. style over substance yönetim izleyeni kekreyebilir; ancak shallow focus'ların daralttığı, bir kavanozun içinde kalmış böceğe bakarcasına konumlanmış üst açılardan başka, bu 'sıkışma' hikayesi görsel olarak daha stilize nasıl anlatılır bilmiyorum. bu tarz hikayelerde elbise önemlidir. film boyunca tilda swinton'ı giydiren ve soyan insanlar var; giyinirken hep bir acele içinde, ancak soyunurken adeta bir ritüel zuhur ediyor, şefle kadının ilk seviştiği sahneyi aklınıza getirin. zaten filmin sonunda da unutulmuş, bastırılmış yemek tarifleri su yüzüne çıkıyor. ve kocası kadını terk ederken ceketini üzerinden alıyor, onu kuş gibi serbest de bırakmış oluyor. ayrıca filmin ahlaki tarafı kafa kurcalayıcı olabilir. ancak yaşadığımız dünyada da aldatan kadının, erkeklerin aksine, cezası eksiksiz bir görev bilinciyle kesildiğinden o trajik son çok da abes durmuyor. kaldı ki film boyunca çiftin buluşması, sevişmesi hiçbir zaman suç teşekkülü şeklinde yansıtılmıyor, bilakis sadece birbirini isteyen (sevişme sahnelerinde bolca vurgulandığı üzere) iki 'et' parçasının birleşmesini görüyoruz. elbette hitchcockesk gerilim numaraları mevcut, ancak bunlar hikayeye yön vermekten öte kathartik numaralar olarak gözüküyor. onun ötesinde zaten tilda swinton nefis oyunculuğunun yanında iyi de bir müzik kullanımı var bence, olmadı o nefis vertigo göndermesi için bile izlenir.
hayatımda izlediğim en güzel on filmden birisiydi.filmdeki 50mm detaylara bayıldım. şu ara aşıksanız ya da benim gibi hayatınızda/aklınızda kimse olmamasına rağmen içinizde aşk duygusu varsa mutlaka izlemeniz gereken bir film.
--- spoiler --- filmin bir keyword’ü var, kayınvalide söylüyor başlarda bir yerde: “evlilik, lotodaki 36 sayısı gibidir, gerçekleşmesi için fazlaca şans gerekir”. günümüzde “gönlümüzün istediğine varmak” aslında hala bir yanılsamadan ibaret; “evlilik çağına” geldiğimizde etrafımıza bakmaya başlıyor, ilk rastladığımızı “sevmeye çalışıyor” ve piyangoyu çekip imzayı atıyoruz. evlendiğimiz kişi aslında daha çok, kendisine eş ve aşık sıfatlarını giydirdiğimiz, evlenmek istediğimiz/gerektiği zamanda karşımıza çıkmış insandan fazlası değil. emma recchi, recchi ailesinin gelini olmaktan fazlası olamamış aslında, aile içindeki tek ayrıklığı rus olmasından kaynaklanmıyor: ailedeki bütün o şaşaya, asilliğe ve zenginliğe rağmen emma, oldukça mütevazı bir ev kadını; hediye paketinin ipi boşa çıktığında gayriihtiyari onu toplamak için parmaklarına dolayan, büyükbabanın doğum günü partisinde masada eğlenen değil de hizmetlileri ufak kaş göz işaretleriyle uyarıp durumu kontrol altında tutmaya çalışan ve fark edilirse en yakın arkadaşı kahya olan bir kadın. işte bu kadın, bir gün genç bir adama aşık oluyor. --- spoiler --- konu ne kadar klasik gibi görünse de, tekniği de bir o kadar farklı ve keyifli, bazen bilinç akışına kapılmış gibi hissediyorsunuz hatta. ve sizi bir şeye ikna etmeye çalışmıyor, bir şey anlatıyor, isterseniz alırsınız.
rus göçmeni, italyanca konuşan bir tilda swinton, milano'da tilda'nın hayatını hazırladığı bir karides tabağıyla aydınlatabilen bir şef ve tüm zamanların en iyi türkçe film adı olan 'benim adım aşk'la, çekilmiş en iyi 'ihtişam içinde olmak yetmez, bana aşk lazım' filmlerinden biri.
baştan tanımı yapayım; sanat filmi. çok uzun zamandır bişeyler yazmamak için zor tutuyorum kendimi bu film için. biz bu filmi yarimle sinemada izledik, çıkışta herkes mal gibi birbirne bakıyodu. bi de bu filme sözlükte okuduklarımızla girdik. yok son sahnesi, yok 50 mm, yok bilmemne. bak arkadaş imdb'de 8 ve üstü sanat filmlerini anlamıyorsan hiç izleme bu filmi. film -afedersin- hiç bi s.kim anlatmıyor. filmde sürekli olarak bişeyler olacakmış, film kopacakmış hissi var ama bi s.k yok kusura bakmayın. yok aşkmış yok şehvetmiş hikaye amk. 5 dk lık bi sevişme sahnesi var, dayının götünü, teyzenin sarkmış memelerini gözümüze sokuyo yönetmen, başka bi s.k yok. iki şey aklımızda kaldı; biri filmin çıkışında 8-10 tane entel amca-teyze birbirine "biyerlere oturalım da konuşalım şu filmi bi b.k anlamadım" dediler, diğeri de yanımdaki eleman son sahnede su içiyordu, film bitti ve eleman öylece kaldı. teknik açıdan, ıvır zıvır açıdan bakanlara sözüm yok, diğer arkadaşlara sesleniyorum; izlemeyin olm bu saçma sapan şeyi!!1! *
hakkinda hic bir sey bilmeden izlemeye basladigim film. ilk yarim saatin duraganligi bogucu idi ikinci yari birden hizlandi. yemege olan tutku ile basladi baska bir seye donustu. gorselligi guzel. kurgusu kotu. yemek tutkusu sahane. lezbiyen kiz kardes , yasak ask yasayan rus anne vs kavramlar barindiriyor.
bu filmle ilgili olarak imdb'deki yorumlardan biri şöyle* : "yüksek sanat maskesi ardına saklanan boş bir kabuk". o satırların sahibi, olmamış bu haftanın rüküşü diyor ve kaçıyor haliyle, çünkü filmin sembolizmi acımamış, sağa sola savurup durmuş zavallı izleyeni belli ki. bir an yönetmenin, işte bu yorumu duymak istiyordum, diyerek orgazm sigarasını da içtiğini hayal ediyoruz, çünkü recchiler maşaallah bu kabuksu hayatı yaşamaktalar. yine de, sınıfımız kabuğumuzdur ibaresi kuş olup uçmak için gerekli ama yetersiz koşul oluyor. italyan sineması artık işte, neyleyin. (çok ayıp bana)
dışıyla içi arasına aile duvarları örülmüş ve kendisine duvarın dış kısmından baka(maya)n bir kadının filmi. --- spoiler --- öncelikle, iyi yönetmenlikle iyi oyunculuk bir araya gelince ekranın öte tarafında seyirci kalmak namümkün bir durum. iki saat boyunca emma'yı izlemedik de peşi sıra arkasında dolaşıp merdivenleri bir inip bir çıktık. fakat nereden başlasam bilemedim. 50 mm ile film boyunca kafayı bulmuş gibi suratımda bir tebessüm halinde izlemiş olsam da, gerçek bir kadın hikayesinin gerek başkaldırısı gerek cinselliği gerekse özgürüğüne geçiş anının hep erkek etken bakışla sunulmuş olması, 50 mm'lik bokehlere rağmen rahatsız etmeyi başardı. hikayenin ve karakterin rengini ayrı tutarak, sinematografik bir klişe olarak söylüyorum ki, aşkın ve cinselliğin kadına tezahürü hep mi edilgen olmak zorunda? emma ile antonio'nun sevişme sahnelerinde kadının sevişerek eriştiği aşka yine erkek gözüyle erkek izleyiciye seyirlik kadın eti sunulması emma gibi bir karakteri anlatırken hiç de adil değil. adından bile vazgeçirilecek kadar pasifize edilmiş bir kadın, özgürleşmek için baş kaldırdığı anda hikaye tam da bu kadın eti sunma kurnazlığıyla baltalanıyor. zira kadın zevk almıyor, kadına zevk veriliyor. yine her zamanki gibi ona dokunuluyor, ama o "yine" ve "hala" elini uzatıp dokunamıyor. bunu bile bir sonraki aşamada annelikle buluşturup erkek evlatla cezalandırmak ve akabinde bir ceket hareketiyle aşağılayıp hiçleştirmeye çalışmakla aşkın ya da "verilen" zevkin faturasını yine erkekçe ödetmek isteniyor emma'ya. neyse ki emma bunu ödemeye, kendine vicdan azabı ve pişmanlık çektirmeyecek kadar gönüllüydü ki, koşar adım dışarıya belki de bilmediği o eski adına doğru yol aldı da, hiçlikle cezalandırılmaya çalışılırken, kendi sayesinde olmaya* terfi etti ki film boyunca emma'nın kendi elleriyle aldığı tek şey budur. bir de demeden geçemeyeceğim; bu saplantılı düşüncenin zerresi yönetmenin/senaristin aklından geçmemiştir belki diye tahmin ediyorum ama emma'yla (kendi adıma) emma bovary'ye selam çakılmıştır adeta. madam bovary bugün yeniden doğsa, kitaptakinin aksine direnip direnip aynı hayata mahkum olmak yani aktif-pasif ikilemde kalmak yerine; emma gibi direnmeden hayatın önüne serilmesini bir şekilde sağlar, doyduktan sonra da tüm o lükse gömülmüş tabi olduğu sistemi elinin tersiyle itip, aşkın değil şehvetin peşine takılarak flaubert'e de kendisine yüz elli yıldır aptal kadın diyenlere de ağzının payını böyle verirdi. ki bence verdi. benim için emma bovary'nin rövanşıdır bu film. --- spoiler ---
evet film konu + görüntü + ses’den oluşuyordu ve fakat bu üçü yönetmenin dâhiyane sinema dili sayesinde birbirine yapışık değildi, bazen birine bazen diğerine odaklanarak seyrettim filmi. kamera kadrajında dev bir yer kaplamasına rağmen netliği bozuk pastoral detaylar, akan su, kıvrılan yol, tabiatın sarih coşkusu, çiçekler, ağaç dalları, emma’nın parmak ucundaki çalı dalları. sonra pat merdiveni çıkan çorba tabakları tepsilerine düşen ışık, kasvetli, yavaş ve güvenilir mimari detaylar. derken şehrin içinde 70’lerden kalma saçları ve turuncu pantolonuyla mükemmel androjen tilda’nın ince uzun elleriyle koca gözlüklerini çıkarıp çıkarıp takması, uzun boynu, tuhaf ürkek bilekleri. sonra kusursuz bir tasvir ile 70’lerin erkeği antonio; sakalları, yarı çıplak çiftçilik halleri, dünyevi hazlarının derinliksiz, anlamsız ama “öyle yaratıldığı”, doğa’nın bir parçası olduğu için kıymetli aşkına kendini adamış, suyun aktığı yöne giden bir adam. “seviyor musun?”; “seviyorum.” dünya bu kadar basit işte. sevdiğin ve sevmediğin şeyler olarak dünyayı ikiye ayırabilirsin. sevdiğin şeyi uzanıp alırsın ya da almalısın. bazıları sakil kalsa da 70’li yılların, hippilerin ne istediklerini idrak etmiş ama geleneğinden ne yazık ki kopmamış tüm filmlerine birçok gönderme içeriyordu film; ilk öpüşme sahnelerinde kameranın bozuk netlik ayarı, birbirlerinin saçlarını kesmeler, sakallı adam, kadını soyma sahnesi, acı gerçeğin aşkın suratına tokat gibi çarpması, sonunda bedel ödeyen, acı çeken tarafın kadın olması vs. çiçeklerin içinde koşturan filiz akın, öpüşme sahnelerinde başka yerlere odaklanan kamera, selvi boylum al yazmalım’a hiç de uzak olmayan bir sinema diliydi evet gene de pek ama pek lezizdi; “seviyorum evet” o halde tamam artık el ele tutuşarak kameranın netliği iyice bozulana kadar koşabiliriz.
8 ila 16 tl arasında para ödeyip, 2 saatini boşa harcamak isteyenler bu filmi kaçırmıştır.
3 günde ancak bitirebildiğim film. o da ayıp olmasın diyelan. üstümden yük kalktı. sanat manat görüntü mörüntü eyvallah tamam da 31 olsa çekilmez. yemişim tildasınıda swintonunuda. hele filmin sonuna doğru neydi o kilise gibi yerde ki surat öyle.
iyi bir film olmasına rağmen, aşkı merkeze aldığı ve yalnız ona odaklandığı için keyif alamadığım film. emma'nın bulunduğu sosyal sınıf, kökenleri ve aile hayatı gibi bir çok unsur var. senaryo hepsine göz ucu ile baktırıyor bir kez ama film sona erdiğinde, kendinize karakterleri bu sona ulaştıran his/koşul neydi diye sorduğunuzda, tartışmasız yalnızca aşktı diyebiliyorsunuz (daha çok tensel bir aşk belki de). emma için hayatı dayanılamaz bir boşluktu diyebilirsiniz ama asla bunun yaptığı tercihte payı vardı diyemiyorsunuz. ilginç bir şekilde bu neticeye getiriyor film sizi. bu sebeple oldukça ayrık buldum. buna rağmen belki farkı ve başarısı da buradan kaynaklanıyordur filmin, senaryonun işlenişi ve tilda swinton'un kusursuza yakın oyunculuğu.
it. (bkz: benim adım aşk)
türkçeye "benim adım aşk" şeklinde çevrilmiş olsa da birebir çevirisi "ben aşkım" şeklindedir.
daha başlama jeneriğiyle oldukça klasik ve bildik bir konu anlatmaya hazırlanan film, özellikle görüntü yönetimiyle öylesine yeni, hatta 'deneysel' bir yapıt ortaya getiriyor ki hayran olmamak elde değil.. filmin kamerası, filmin yönetmeninden, görüntü yönetmeninden hatta kendisini kullanan kameramandan bile bağımsız, âdeta kafasına göre hareket eder.. konuyu anlatma endişesinden tamamen uzak kamera, hiç beklenmedik ve değişik açılar kullanarak, olaya yaklaşıp uzaklaşır.. seyirciye sanki 'orada zaten vâr olan filmi bir de benim gösterdiğim kadarıyla seyret' der gibidir..
sorunlu olarak gösterilmek istenen lezbiyen kız kardeş ve hayatının rutinliğinin bile farkında olmamıs, asık olan ve ihanet eden kadının hikayesini yüzeysel olarak anlatmış,derinliğine pekte inememiş filmdir.
--- spoiler --- emma'nın doğayla iç içe seviştiği anın aklımda yarattığı tek etki; adam and eve idi. --- spoiler --- o kadar ilk ve doğal...
bir 'bilindik konu'ymuş'tur, gidiyor yorumlarda. kaç kişi böyle aşk yaşadı? kaç kişi o köklü veya dötsüz ailelerden çıkıp, ataerkil evrilmenin kırılma noktasından az evvel, kafa tutabildi varlığı ile ilgili? kaç kişinin ailesinin içini kemirse de gayliği, o anne onu bağrına basabildi? bilindik denilen en sığ konuda bile, toplum olarak bilinmezlikleri yaşıyorken çokça, burda çok afilli sözler artık baymaya başladı. herkes bir silkelensin, kendine gelsin. esas siz realist olun. --- spoiler --- aşkta, seksten öte bir varlık savaşının demlendiğine en yüce göndermelerden biridir, çorba detayı. evladın, bu detayla annesini paylaşmayı ve aldatma duygusuna aydığı, soru işaretleri, çaresizlik, kendini kaybetme duygularının çorbaya dönüşünü bizzat tecrübe ettiği. gördüğüm en baba ve beklenmedik, tuhaf sonlardan birine sahiptir bu film. al sana bilinmezlik. hayatın yüzüne tokat gibi inen bildirgesi kıvamında bir ölümle hem de. --- spoiler ---
hayatım boyunca izlediğim en boş en gereksiz film iki saatimi geri istiyorum. sanat filmiymiş biz anlamazmışız ya bakın dalganıza. izlemeyin yazık zamanıza da paranıza da
