ing: dedektif, polis kopegi.*
joseph l mankiewicz'in 1972 yapımı mucizevi filmi. laurence olivier ve michael caine'in ba$rolunu oynadigi bu klasik, su ara bi yeniden cevrim icin tekrar gundeme geldi. yeni filmde ba$rolu jude law'in oynamasi dusunuluyormus...
laurence olivier'in canlandirdigi oyun delisi karakterin filmin bir yerinde uzerinde resim olmayan duz beyaz bir puzzle cozmeye kalkarak pek bir saygimi kazandigi film...
hem çok az* oyuncuyla çekilmesiyle, hem yarattigi iyi islenmis gerilimiyle hem de, film boyunca seyirciye attigi feyklerle*, haluk bilginer'in ermisler ya da günahkarlar oyununu animsatan film. filmin aslinin bir tiyatro oyunu olmasi ve filmde de tipki tiyatrodaki gibi sadece bir kaç mekanin kullanilmasi bu aradaki bagi güçlendiriyor. kaliteli bir senaryo, mükemmel oyunculuk ve sonuç olarak leziz bir film.
http://sleuth.hypoware.com/ adresinden oynanabilen dedektiflik oyunu. surukleyicidir, iyi vakit gecirtir. bir sure sonra acaba uye olsam mi paraya kiyip diye dusundurecek kadar da eglencelidir, bagimlilik yapar. orta halli bir ingilizce bilgisi bu oyunu oynamak icin yeterlidir. **
oyuncuyu kendisine skill ve item sistemiyle bağlayan oyun, onun haricinde oyun bir yerden sonra sıkmaya başlıyor çünkü sürekli aynı şeyleri tekrarlıyorsunuz ve oyunu oynamanızın tek sebebi "hadi bi skill puanı daha kazanayım advanced hair analysis alayım" oluyor.
anthony shaffer'ın aynı isimli ünlü oyunundan uyarlanmış, oyunculuk ve senaryo dersi niteliklerinin yanı sıra delicesine eğlenceli bir film. joseph l mankiewicz'in son filmidir. laurence olivier ve michael caine karşılıklı öyle bir döktürmüşlerdir ki, ikisi de en iyi aktör kategorisinde oscar'a aday olmuşlardır. ancak akademi oscarı the godfather'daki rolüyle marlon brando'ya verince, brando bunun olivier ve caine'e haksızlık olduğunu düşünerek oscarı reddetmiş, fakat olaya kızılderili soykırımını protesto görüntüsü verilip, günah çıkartılmıştır (öeehh). bir zamanlar ne aktörler, ne performanslar varmış be kardeşim. bir tarafta brando, öbür tarafta olivier ve caine. metodsa metod, teatralse teatral. filmdeki elini çarpıp gülen kukla jolly jack rat'in gülüşünü de laurence olivier yapmıştır ve bu kadarı da artık fazladır. michael caine 39 yaşında ve en yahşi zamanlarındadır. ayrıca filmin tema müziği de çok güzeldir.
gereksiz insan kenneth branagh tarafından yönetilen yeniden çevrimi tamamlanmıştır. 2008'de gösterime girecek filmde, michael caine bu kez detektif öyküleri yazarını canlandıracak. jude law ise (orjinal senaryoya aykırı biçimde) fırsat arayan genç bir aktörü. kusursuz bir filmi yeniden çevirmek kadar saçma bir şey varsa, o da bunu alışkanlık haline getirmektir. edit: mary shelley's frankenstein filmini izledikten sonra kenneth branagh hakkındaki olumsuz fikirlerim yaklaşık 120 derece değişmiş durumda. sleuth'un yeniden çevrimi de orjinaline yaklaşamasa bile başarılı bir film olacak diye düşünüyorum. edit: yeniden çevrimi hiç olmamış. harold pinter mükemmel bir senaryoyu ve diyaloglarını adeta "benim nobelim var" ukalalığıyla evirip çevirip bir çuval keçi boynuzuna dönüştürmüş.
gerek repliklerle gerekse de oyunculuklarla tiyatro izliyormuşsunuz izlenimi veren film. tek mekanda geçen yapıtlardan en güzellerden biri*. ingiliz aristokrasisine alttan altan değinmelerinde pek eleştirel olamaması* bu filmin tek eksiği*.
yeniden çevrimi için: http://www.sonyclassics.com/sleuth/ http://www.apple.com/trailers/sony/sleuth/
türkiye'de 7 aralıkta gösterime girecek film. allah'tan giriyor, atlanan nice güzel film gibi arada kaynayacağını sanmıştım. yeni çevrimler tartışmalı oluyor ama sırf 35 yıl sonra rolleri ters yüz eden michael caine üstad için bile izlenir.
anthony shaffer tarafından yazılan oyunun, 1972 yılında çekilen ilk sinema versiyonunda senaryosu yine shaffer tarafından kotarılmış, 2007 yılındaki bu yeni versiyonunda ise senaryosu harold pinter kaleminden çıkmış olan film.
seyirciyi sazan kaleci misali bir o köşeye bir bu köşeye yatıran film ekolünün ilk örneklerinden biridir.
filmin ingiliz olmakla ilgili bir derdi vardır alttan. wyke adlı ingiliz asilzadesi, tindle adlı babası italyan göçmeni avam arkadaşa paso ayar verir. yok şöyle yaptın, bu nasıl ingilizlik? yok böyle ettin işte italyanlığın ortaya çıktı gibisinden. wyke adlı arkadaş ingiliz aristokrasinini temsilen bütün ipleri elinde tutmaktadır, oyunun kurallarını belirlemektedir kendince, ama öyle midir? izleyip görmek lazım.
sinemada "karşılıklı döktürme" bahislerinde akla ilk gelen filmlerden. ayrıca eğer divx ile izleyecekseniz, sadece ilk cdyi indirip, filmin bir saat süreceğini düşünerek sadece onu izleyin. iddia ediyorum bunu yaparsanız film hayatınız boyunca unutamayacağınız eserler arasına -daha kolay- adını yazdırır. ha dayanamayıp ikinci cd de indirilir akabinde mecburen, o ayrı. edit: bu yazdıklarım 1972 tarihli olanı için geçerlidir.
michael caine ve özellikle de jude law'ın oyunculuk yeteneklerini mükemmel derecede sergileyebildiği, tek mekanda geçen iki kişilik sahne gösterisi tadında psikopatlaşmış film. --- spoiler --- -sana bir teklifim var -gel seninle bir oyun oynayalım -benimle gel sana bir şey göstereceğim gibi cümlelerden sonra olaylar gelişmeye başlıyor ve sonunda oyunlar karakterlerin ne kadar psikopatlaşabidiklerini gösteriyor. --- spoiler ---
sinemayla tiyatroyu birbirinden ayıran belli başlı detaylar vardır, bunlardan biri de tiyatroda her şeyin daha abartılı olması gerekliliğidir. tiyatroda seyirci çok uzaktadır ve bu yüzden oyuncu, derdini ifade edebilmek için sesinden mimiklerine kadar her şeyi abartmak durumundadır. yani kaşını hafifçe kaldırmanın tiyatroda çok fazla anlamı olmayabilir. sinema ise gerektiğinde seyirciyi oyuncunun gözeneklerini sayabileceği kadar yakına soktuğundan oyuncuya çok farklı imkanlar tanır. bu filmi eleştirecek değilim, muhteşem ya da çok sıkıcı bulmak elinizde. ancak lütfen bu bilgi ışığında seyrederek değerlendirin. kim sinemada, kim tiyatroda gibi oynuyor, yönetmen ne yapmak istemiş, bunu yapabilmiş mi, tiyatro tiyatroda mı seyredilmelidir, ya da örneğin "jude law'un tiyatro performansını görmezsem gözlerim açık giderim" diyenler varsa onlara tavsiye edilebilir mi...
---azıcık spoiler--- beklenen ters köşeye yatırma olayını filmin ortalarında veren yapım...bu durumda siz finalde daha şok bir süpriz bekliyorsunuz ama ı-ıh...filmin finali sönük kalıyor ve beklenen gol gelmiyor...bir futbol maçı düşünün..ilk yarıda mükemmel bir futbol ve gelen bir gol..ama ikinci yarı defansa kapanma...sleuth da bunun gibi..her şeye rağmen keyifle izlenen, zekice diyalog ve süprizleri barındıran bir film..jude law ile michael caine in performansları, filmdeki dedektifin yanında sönük kalıyor bu arada.. ---azıcık spoiler---
isbu entry hem 1972 yapimi filmden hemde 2007 yapimi remake'inden karsilastirmali bir bicimde, basindan son suprizine kadar asiri spoiler icermektedir, filmi izlemeden okumaniz onerilmez, read at your own risk: 1972 yapimini bir hafta onceden, yeni filme hazirlik olarak izledigimi soyleyerek baslayabilirim, ozellikle imdb'de top 250 icerisinde 190. sirada olmasi gercekten ilgimi cekmisti, iki filmde milo tindle'in malikaneden iceri girmesiyle basliyor, orjinalinde milo ile andrew'in tanisma sahnesi andrew'in bahcesindeki devasa labirentte ve iken yeni yapimda direk kapidan girisle basliyor, ayrica orijinal filmde daha en basindan andrew'in bulmacalara ne kadar merakli oldugunu gorurken, yeni filmde sadece ne kadar kontrol ve gozetleme hastasi oldugunu gormekle yetiniyoruz. zaten iki film arasindaki baslica fark bu ilk film bulmacalarla aklimizi basindan alirken yeni filmde bu faktor cok daha az tutulmus durumda, hatta filmin ilk onbes dakikasini gozetleme kameralarindan izlemekteyiz, buda tamamen farkli bir konu izledigimizi gostermekte. ilk basta karsilastigimiz farkliliklardan bir digeri ise malikandedeki sasirtici minimalizm, ilk filmdeki mekatronik binlerce ivir zivir yeni filmde sadece tek kumandayla yonetilebilen bircok esya ile karsimiza cikiyor, hatta ayni yorumu filmin kendisi icinde buradan yapabiliriz yeni film sadece 86 dakika surerken ilk film 138 dakika surmekteydi. tabi bu kisalik butun dialoglara yansimis durumda orijinal filmimi izlemeyenlerin cogu olan bitenin neden oldugunu anlamakta gucluk cekmesi olasi, mesela filmin sonunda milo'yu beni boyle utandirarak gidemezsin diye andrew vurmakta iken, yeni filmde sadece ates ediyor. tabi boyle olmasinin daha modern ve insani dusunmeye ittigini soyleyebiliriz, lakin sinemadan cikarken genel tablo "abi ne bicim filme gelmisiz ya ben anlamadin niye oldurdu ki"'den ibaretti. bunun yaninda, ayrintilarin minimum duzeye inilmesi ilk ve ikinci oyununda etkisini azaltmis durumda, ortalikta dusunmeye iten daha az ayrinti buludunugundan dolayi tam olarak sok etkisini vermiyor olanlar. ve ilk filmin kusursuzca dusunulmus son oyununun bu filmde degistirilmis versiyonunun esamesinin okunmamasini sagliyor, ayrintiya inecek olursak bir kez daha andrew'in sevgilisi tea'yi ayartan milo ve sonunda andrew'a asil zarar verenin oyun degilde sevgilim dedigi kadinin bile onun hayati ile oyanamasina izin verecek kadar nefret ettigi iken, yeni filmde birlikte yasayalim yoo aslinda kandirdim seni karina soyleyecegim ne yazik ki izleyiciyi etkilemiyor. ayrica ilk filme eglenceli gondermelerde var filmde, andrew'in votka icip milo'nun scotch'ta israr etmesi ve milo'ya inatla berber demesi ilk filme bariz referanslardan. ayrica kabul etmek lazim montu alip cikmak ilk filmden cok daha yerinde ve hasar verici bir pozisyonda. sonuc olarak; ilk film imdb'de 8.2 puan verilmisken yeniden cevirimine 6.5 verildigini hatirlatarak yeniden cevirimi teknolojinin ve kumandanin kurtarmadigini soyleyebilirim. yinede vaktiniz varsa ikisini izlemelisiniz.
1972 yapımı sleuth'un yeniden çevrimi gibi gözükse de gerek senaryo yazarı (harold pinter) gerekse de oyuncular, 72 yapımı filmle ilgisinin konunun ana öğelerinden öte olmadığını söylüyor. pinter, eski filmi izlemediğini, hakkında hiçbir $ey bilmediğini söylerken, michael caine eski filmle yenisinde bir tane bile aynı cümle olmadığını belirtiyor. konuyu ba$tan ke$fettiklerini yineliyorlar. bu hafta vizyona girenlerden en eli yüzü düzgün film.
2007 yapımı, kenneth branagh tarafından yönetilen ve egoların çarpışması üzerine ilginç bir film olmuştur. oldukça teatral bir havada geçen bu filmde michael caine'in usul ve derinden oyunculuğuna karşın jude law'ın coşkulu yorumu kanımca dengeyi sağlamayı oldukça iyi başarmıştır.
muhteşem oyunculukların ötesinde muhteşem bir soundtrack'e sahip film.
izmir'de sinemada ilk izlediğim film. bıyık hariç süper olay! --- spoiler --- bu oyunda harold pinter'ı yakalayanlar polis köpeğine de yakalanmamış olacaklar. --- spoiler --- dal çıtırtısı duyulmayan korkunç (!) bir film.
herkesin sevebileceğini sanmadığım zekice olabilecekken sıkıcı kalmış ama yine de izlenebilen bir film. bir de, jude law'un tipi komik olmuş.
ilk yapımı izleme şansına erişemediğim, fakat yeniden çekiminde büyülendiğimi itiraf etmek istediğim filmdir. kenneth branagh isimli tiyatro sevdalısını 4 saatlik hamlet uyarlamasından beridir takipteyim. tiyatro ile sinemayı enfes bir şekilde harmanladığını düşünmekteyim. -- spoiler -- öncelikle michael caine'in her iki rolü de oynamış olması özellikle filmin ilk yarısında jude law'ı vurmak üzere olduğu sahnede "şimdi ben senim, sen de bensin" deyişiyle birlikte çok zekice bir anlatım sunmuştur seyirciye. o sahnede elinde kumanda olan kişi tabi ki caine. yani kontrol onda. daha sonra law, dahiyane bir fikirle eve gelip olayları kendince bağlayıp kumandayı ele geçiriyor. yani kontrolü. o sahne de oldukça zekice. ayrıca bu sahnelerin bir kısmının kamera açılarına bakınca insan gerçekten de yönetmenin ne olabileceğini anlayabiliyor. kurgunun kameralarla değişime uğratılması da bu olsa gerek. filmin ilerleyen sahnelerinde daha da belirginleşen durum, "bir kadın ve iki erkek" meselesinin, yani iki erkek bir kadından dolayı mücadele ediyorsa, o kadın aslında önemsizdir deyişinin tiyatral bir sunumu. orjinal versiyonda nasıldır bilmiyorum fakat branagh'ın versiyonu bu ikili arasında bir sempati kurmak ve hatta eşcinsel bir eğilimle "bir kadın ve iki erkek" meselesine farklı bir şeyler katıyor. kara kitap'ı okuyanlar için, celal'le galip arasında eşcinsel bir ilişki tahayyül etmelerini salıklayacağım. burada olan şey nispeten budur. para ve güç sahibi erkeklerin nihayet kazanacağına dair bir sonla bitmiştir film. kazandıkları şey sadece karıları değil, karılarının aşıkları da olabilir belki. law'ın kadının montunu alıp gitmeye yeltenmesi de oldukça feminen duran bir hareket ki, müthiş bir zenginlik katıyor atmosfere. -- spoiler -- neticede, 90 dakikada enfes bir sinema-tiyatro zevki alınıp, yönetmene bir kez daha hayran kalabilirsiniz. egoların çarpışması bir yana, çekimlerin şahaneliği ve "sinema" olarak filmin güzelliği hoş bir tat bırakıyor insanda.
yönetmen filmin kapalı bir mekan ve iki kişi arasında gecmesi gibi bir zorluguna rağmen hareketi ve hızı yapabileceği en üst düzeye çıkarmış. ikili devamlı hareket halinde, aşağı yukarı odalar arasında gidip geliyorlar,çekim planları da devamlı değişiyor, oyuncular da oldukca dinamikler ve bu hareketliligi sağlamak için ellerinden geleni yapıyorlar. fakat bu çaba da konuşmaların fazla derinleşemeden yuzeysel kalmasına karakterlerin çok fazla ayrıntısına girilmeden hızlıca geçiştirilmesine neden olmuş duygusu yaratıyor, yönetmen için zor bir seçim bu açıdan eleştirmek haksızlık olur özellikle dedektif filme muthis bir renk katıyor, sözünü sakınmayan terbiyesiz,atak bir kişilik ve kendini beğenmiş küstah yaşlı ingilizin ağzına sıcıyor resmen jude law maçı 1-1 yaptıktan sonra son periydot kazananı belirleyeceği için ikisi de en zayıf olduklarını ve rakibini alt edebileceğini tahmin ettikleri eşcinselliğe ve bel altına kayıyorlar, ama bu süreç bence filmin en zayıf bölümünü oluşturuyor. ve son;oyunu erkekler oynar kadınlar kazanır
gerçekten hoş bir film arkadaşlarımın dediğine göre. ben ilk yarısının bir kısmında hatta büyük bir kısmında uyuyakaldığım için filmi tam olarak kavrayamadım. ama ikinci yarısının hepsini pür dikkat izledim çünkü o kadar para verdik bari karşılığını alalım mantığı ele geçirmişti beni o an. ikinci yarıda da en çok dikkatimi çeken jude law kişisiyle michael cane insanının yaşadığı eşcinselliğe kayan sahnelerde salondaki izleyicilerin özellikle çoğu bayan olmak üzere ara sıra da erkeklerin kıkır kıkır gülmeleriydi. açıkçası kafamda baya soru işareti belirdi. neler oluyor yahu diye sormaya başladım kendi kendime. normalde çoğu insanın ayyy iğrenç diye tanımladığı eşcinsel tecrübelerin insanların bu kadar hoşuna gideceği hiç gelmemişti aklıma. şaşırıyorum o yüzden. eğer inanmıyorsanız gidin siz de tanık olun insanların kıkırdamalarına.
--- spoiler --- kocaman iki erkeğin “ölümüne” oynadığı bir oyun. yeryüzünde iki erkek ne için savaşırsa onun için savaşan iki erkeğin hikâyesi. harold pinter ve anthony shaffer’in yazdığı ölümcül oyun; genç ya da yaşlı, zengin ya da fakir, yazar ya da aktör iki erkeğin egolarının, onları nasıl vahşi ve saldırgan birer çocuğa çevirdiğinin hikâyesi. bulduğu her fırsatta dalga geçen, oyun oynamak için fırsat arayan her erkeğin içindeki masumiyetini kaybetmiş çocuğun hikâyesi. birbirinden farklı iki erkeğin bile nihai amaç uğruna nasıl aynılaştığının hikâyesi. iki ve hatta daha fazla erkeğin bir anatomisi olduğunun ispatı. iki erkeğin birbirinden ne kadar zeki olduğunu kanıtlamaya çalışırken içine düştükleri “aptal” durum. başka hiçbir şey için bu denli canla başla savaşmayacak olan iki korkak süvarinin düellosu. raketlerin yerine boks eldivenlerinin kullanıldığı bir tenis maçı. skor: ne önemi var mühim olan dövüşmek. ödül: birkaç çizik ve cilalanmış birer ego. --- spoiler --- yeryüzünde sadece erkekler savaşır ve her erkek sadece onuru için savaşır. bir erkek için kaybetmek kazanmanın tersi değildir. kaybettiğinde kendini aşağılanmış hissediyorsa kaybetmiştir. aksi durumda bir dahaki raunda hazırlanmaktan başka bir şey düşünmez. kazanmaksa onurunu koruduysa kabildir. aksi durumda tek seçenek oyunbozanlıktır. bir kadına duyulan aşk, onun için dövüşmekten başka bir şey değildir. erkekler en çok bunun için çocuk, çocuklar en çok bunun için aptaldır. çünkü ona göre kadın; varken sevilmez, gidince sevildiği anlaşılır. bu yüzden hiçbir erkek sevmez sadece pişman olur. tanrı bu yüzden erkektir ve her erkek bu yüzden her sevişmede üstte olmak ister. aksi sadece bir fantezidir. erkek böyle şeyleri düşünmez çünkü bilir ki düşünce fanteziyi öldürür. o bir ölüyü asla sevemez. kral ya da köle her erkek aynı şeyi ister. bu ne bir kral için hazine ne bir köle için özgürlüktür. hep onların uğruna savaşıldığı zannedilir aslında erkek hep aynı şey için savaşır: onur. haysiyetli bir hadise değildir buradaki onur. iş bu mevzuda onur: ağızda çok çalkalanmış asidi kaçmış bir hal alır. biçimi şekli her şeyi değişir ismi de: ego olur. gel gör ki kulağa hoş gelmediği için o hep onur olarak anılır. yanındaki kadının güzel olmasını da sadece bu yüzden ister. her erkeğin kadınından son isteği aynıdır: onsuz yaşayamasın. her erkeğin içinde ehlileşmemiş bir çocuk vardır. onun için silah bir erkek oyuncağıdır. zavallı kadınlar cani olduğunu aklının ucundan bile geçirmedikleri o çocuğun saçını okşarken nasıl bilebilirler ki başlarına gelecekleri. her erkeğin içinde kaybetmeyi asla kabullenmeyen bir çocuk vardır. işte bu yüzden her erkek katildir.
mekanın, ışıkların, kameranın kullanıma bayıldığım bazı bazı konudan kopup mekanı ve filmdeki hareket sensorla kameranın hareketlerine yoğunlaştığım michael caineın muhteşem bir oyunculukla aklımızı başımızdan aldığı tiyatro-sinema filmi hibrit karışımı. renkler, mimikler, mekan, laflarla, bakışlarla, ihtişamla, büyüklük, para, zeka, ün, çevre ile veya çekicilik, androjen güzellik, homoerotik haller, gençlik, hırs, geride kalan daha yaşanacak uzun yıllar ile yapılan savaş. iki kişilik bir oyun. jude law biraz zayıf kalmış. ingilizlik halleri nezdimde çekicilik unsuru barındırmasa da iktidar savaşlarına ingilizlik çok yakışıyor.
uzun diyaloglarına, kurgusuna, film müziğine, dekoruna, renk kullanımına ve tabiki oyuncularının yetenekliliğine hayran kaldığım film. kimilerinin aksine final sahnesinin çok sanatsal ve etkileyici olduğunu düşündüm. tek eksiği fazla "erkek gözü"nden düşünülmüş olması bence. filmde kadına dair bir şey bulmak neredeyse imkansız.
iki çekimi de aslında birbirine hiç mi hiç benzemeyen film. isim benzerliği gibi biraz mehmet şahin. --- spoiler --- eski filmde senaryo polisiye ile ilgili. bir polisiye yazarı ve yeni yetme challenger. düello şeklinde gelişen birinci ve ikinci oyun ardından intikam bölümüne dönüşen üçüncü oyun (ki bence en zekice oyun) ve son hareketle kompozisyon tamamlanıyor. mekanik dekorların hepsi filme leitmotif olarak katkıda bulunuyor. en önemlisi metin o kadar tempolu ve dengeli akıyor ki ne senaryo bir aksayarak tutarsız yollara sapabiliyor, ne de ayakları metnin zemininden kopabiliyor. yeni filmde ise konu çok muğlak. kah sınıf farkları, kah cinsiyet rolleri, kıskançlık vs. bir tutarlılık oluşturmakta zorlanıyor. senaryo tam allahlık. oyunculuklar hariç neredeyse hiçbir numarası da yok. elektronik dekorlar filmin elek gibi en çok gol yediği tarafı. hiçbir şeye hizmet etmiyor. anlamı olan tek obje de bir zincir merdiven, o da çalışıyor çalışmıyor arası ve görüntü olarak da gayet mekanik. asansör falan hiç etkileyici değil. ki ikinci oyunun ipuçları bölümü de o ara merdivenlere dayanıyordu. aklıma gelmişken ikinci oyunda dedektif cart diye bütün delilleri percasızca yazarın önüne seriyor. hiç bir mantıksal bağ kullanmadan. ki polisiyelerde mantıksal bağ vardır. akıl yürütme vardır. evler şenlikte şeytan azapta. yeni filmde üçüncü ve en eğlenceli oyunun atlanıp yerine eşcinsel gerilim konmasının neye hizmet ettiği de ayrı bir soru. yani 1970'lerde geçen hikayeyi modernleştirirken hemen bir eşcinsel gerilim mi katmalı harcın içine, ayağında kundura söyleyen maskülen kaslı inşaat işçisi misali. hatta yeni filmi bir reprodüksiyon olarak düşünürsek kesinlikle sınıfta kaldığını söylemek gerek. ne yeni kattığı elementleri filmin içinde işleyebilmiş. ne filmi adam gibi yeniden çekebilmiş. dört bir yanı iğreti, üç bir yanı tavuklarla çevrili.* --- spoiler --- sleuth (1972) 4.00/4.00 sleuth (2007) 1.00/4.00
zeki kurgu, geren diyaloglar, şık mekan ve harika oyunculuğa rağmen bir şeyler eksik kalmış olacak ki, feci sıkıcı olmuş bir film. --- spoiler --- şakanın kakaya dönüşmediği bir final yakışırdı doğrusu. izleyeli epey olduğu için isimleri hatırlamıyorum; genç eleman ilk roundu kaybettikten sonra çok daha iyi hazırlanıp eve dönebilir, ilk roundta çekinceli yaklaştığı bu hırsızlık oyununa sonunda yaşlı adamı da öldürmek üzere gerçeğe dönüştüreceğini yaşlı elemanı da inandırmak suretiyle filmi devam ettirebilir ve yaşadığı korkunun 10 mislini yaşlı elemana tattırabilirdi. filmin ortalarında böyle sona ereceğine dair umutlanmıştım, keza gidişat da o şekildeydi. ne var ki sonlara doğru filmin minimal yapısına darbeyi vuran ardı ardına oynanmış ve bana kalırsa hiçbir anlam ifade etmeyen minik oyuncuklar silsilesi artık hepten laubali bir hale dönüşmüş ve sanıyorum filmde emeği geçenler izleyicinin bir o ters köşeye bir bu ters köşeye yatacağı yanılgısına düşmüşler. --- spoiler ---
eski versiyonu anything goes sarkisinda baya ipucu barindiran minimal dekorlu minimal oyunculu tiyatrodan bozma $ahane seyirlik
vakti zamanında tony ödülü almış anthony shaffer'in oyunu. 1972'de filme alınmış. bu yıl çekilen filmde senaryo harold pinter ve anthony shaffer'in. diyaloglar bir tenis topu gibi gidip geliyor iki oyuncu arasında, hemen hemen hiç yere düşmeden. bir küçük ayrıntı da daha önceki çevrimden 1972'de yani michael caine, jude law'ın şimdi oynadığı genç ama beş parasız adam rolünü oynamış, karşısında laurence olivier'yle. zincirleme ters köşeye yatırma üzerine kurulu metnin hikmetinden sual olunmaz ama zannımca filmin tek dezavantajı çok teatral olması. ama bu da oyuncularla avantaja dönüşüyor.
1972 yapımı olandan bahsedeceğim, ikincisini izlemedim. biraz spoiler de içerebilir. peşinen söylemek isterim, sleuth çok iyi bir film. film boyunca rekabetleri süren laurence olivier ve michael caine aynı zamanda bir oyunculuk düellosuna da girişiyorlar. filmin başında gördüğünüz labirent ilk ipucu, sonra içinde neler yok ki iki adamın diyaloglarında; oyun, kazanma hırsı, zenginlik, ırk, hırsızlık, asalet, kadınlar, evlilik, seks, zeka, intikam. film şu zamansız olanlardan. eh işte biraz michael caine'in takım elbisesi ve saç modeli dışında olayın aktığı zaman hakkında hiç bir fikir edinilemiyor. aklıma irvine welsh'in şu cümlesi geldi filmin ardından: ''çoğu kız yaşlandıkça kadın olur ama erkekler çocuk olmaktan hiç vazgeçmiyorlar''. değinilmesi gereken bir diğer nokta, filmin aday olduğu 4 akademi ödülü. kuşkusuz sleuth'un şanssızlığı the godfather ile aynı yıl çekilmesi, tamam ama oyuncular ve yönetmen dışında en iyi film dalında da adaylık çok görülmemeliydi herhalde.
(bkz: çok acayip)
ilki 72 ikincisi 2007 yılında çekilen süper bir ikili film. aynı filmdir kesinlikle diyemiyorum, aynı olma iddiasında çok farklı iki filmdir. çok güzel filmlerdir ve 72 versiyonu 2007 versiyonunun kulu ve elçisisidir. genel çehreden yola çıkarsak; iki filmde de evler bir bireyin yaşayabileceği tabiri caizse en cool evler olarak tasarlanmışlar. ikinci film birinci filme bu konuda çok ağır basıyor. zamanına göre kıyaslamak gerek tabi filmleri lakin, 2007nin süper evi kompakt, iç dizayn açısından süper(ior:)), ışıklandırmalar görkemli ve teknoloji a...na koymuş bir ev; ilki ise ideal bir asil evidir; büyüklük ve tarih görkemi şovuyla o da çok güzeldir ama o ev iki karakteri bir sınıf mücadelesine hapsetmiş ilk filmde. 72de bir ingiliz aristokratına karşı, yarı göçmen bir gencin mücadelesi varken ve aşk, estetik, ahlak arka planda kalırken; ikincisinde 70in insanına karşı 2000in insanının kıyasını görürüz. dönemlerinin iki sanatçısı, resmen hayat üzerine konuşurlar. birbirini tanıyıp severken, birliktelikten hazederken; farklılıkları nedeniyle birbirinden nefret eden iki insanı gösterirler. iki filmde çok güzeldir, lakin 72 çekimi 2007ye kıyasla çok sönük kalır. ikincinin üstünlüğü somut olarak da daha güzel dışa vurmuş, seyirciye ulaşmış. bir kere kenneth branagh çok iyi iş çıkarmış, film bir evde çekilmesine rağmen resmen bir görsel şölen. aktörlükte ise, jude law - michael caine çifti michal caine- laurence olivier çiftine çok ağır basmış. bir kere ilk filmden daha iyi bir film çıkarmak isteyen caine hem kendisi daha iyi performans göstermiş, hem de jude law'a göstertmiş(kişisel görüşüm de kızacaklar olur biliyorum jude law>michael caine'dir). yönetmende açıları çok güzel koymuş; ortaya müthiş bir çocuk çıkmış. ve tabiki imdb şaşırtmamış; an itibariyle; 2007ye 6,3 verirken, 72yi 8,2 iletop 250de 202. sıraya oturtmuştur. kısadan hissemiz de; imdb çok yakın takip edilmesi gereken bir kaynaktır ama eleştirel bakılması gereken göstergeler ortaya koyar. genel kitle bence bu oylarla sıçmıştır. : )
2007 yılında çekileni üzerine yazacak olursam: - 3 setlik bir maç üzerine kuruludur. - 1-1'lik eşitliği bozmak için uğraşırlarken içlerindeki kadınsılığa oynarlar. - sürprizdir değildir bilemem ama olmasını cân-ı gönülden dilediğim sona ermiştir. - iki kişinin bir kaç sahnede izlendiği filmlere ne kadar hasret kaldığımı göstermiştir. michael caine de, jude law da izlediğim filmleri içinde ikinci kez eşcinsel göndermelerle çıktılar karşıma. (bkz: deathtrap) (bkz: the talented mr. ripley) ilk yarının sonlarında ters köşeye yatıran senaryosu güzeldi. güvenlik açısından teknoloji harikası bir evde geçen, az mekanlı, az oyunculu güzel bir filmdi. hem seyirlik, hem düşünmelik. caine'in canlandırdığı karakterin yerinde olsam, aradaki anlaşmazlıkları / çekişmeleri bir kenara atıp kucak açtığım herifin benimle dalga geçtiğini anlasam, ben de vururdum. eline sağlık!..
michael cane'in de jude law'ın da müthiş oynadıkları film. ama açıkcası beni asıl şaşırtan bugüne kadar öyle fazla ciddiye almadığım jude law'ın inanılmaz performansı oldu. film için bir bakıma sinemanın tekniğinden yararlanarak gösterime sunulan tiyatro diyebiliriz ya da tiyatrovari bir film. bence oldukça da başarılı.
her ne kadar 1972 çevrimiyle 2007 çevrimi oyunculuk açısından başabaş olsa da (her ikisinde de üst düzeyde), benim favorim filmin ilk versiyonu. belki de ilk versiyonun daha yoğun diyaloglar içermesinden. öyle diyaloglar ki, iki saat boyunca michael caine ve sir lawrance olivier'nin (ikisi de özel hayranlık beslediğim oyuncular) birbiriyle paslaşarak neler yapabileceklerini çok iyi ortaya koymalarını sağlıyor. bir de ilk film çok fazla ingiliz, şu manada; sınıfsal çok fazla laf sokma içeriyor. iki erkek arasındaki fark sadece para üzerinden dile dökülmüyor, doğumsal farklara ve bunların asla sonradan değiştirilemeyeceği üzerine vurgu yapılıyor. her konuşmanın içine para kazanma, hırs, kadınlar, erkek olmak, sevmek-sevilmek, toplumsal statü ve kazanma-kaybetme konuları ustaca yerleştirilmiş, ve iki adamın toplumdaki konumları bunları nasıl gördüklerini de açık ediyor. hamiş: birinci versiyondaki ev çok daha güzel (sonuçta bir nevi modernize edilmiş şato), özellikle açılış sahnesindeki labirent yazarın hayata bakışını özetliyor. ayrıca, bu versiyondaki oyuncakların hepsinden de istiyorum, özellikle her eve kahkaha makinesi jack lazım.
ilginç bir şekilde sempati duyduğum film. filmin iki kişilik kadrosu ve bu iki kişinin yaklaşık 20 kişiye bedel yetenek ve performansı etkiledi sanırım beni. ayrıca senaryonun orjinalliği, günümüzde sıradışı bir düzen getirmesi, sıkıcı olacak kadar sadeliği, bir o kadar zihni karıştıracak kadar olan senaryosu filmi ilginç kılan. belki de farklı bir nefes getirdiği içindir bilemiyorum lakin fransız filmlerin sıkıcı havasından kurtulmak için yırtınan ve ucundan bu yırtınmayı yakalayan bir film oldu benim için. jude law'ın performansına hayran kaldım tabi michael caine'den bahsetmiyorum bile. hangi sıfatı kullansam yetersiz kalacaktır. pek durağan bir film fakat gerekli bir film. ayrıca film kenneth branagh imzasını taşıyor ki, much ado about nothing filmi ile zevkimi çalmış bir yönetmendir kendisi.
gerçekten zevk aldığım ender filmlerden.. bu replikler 1972 yapımı olanından geliyor: you know, my dear milo, in the good old days, before television, that is.. people constructed the pleasures of life for themselves. they amused each other and were in turn amused. they didn't just sit, stare. why, in this house there was scarcely a weekend... without its treasure hunts, charades, games of infinite variety. makeup and dress up there was virtually no end to the concealment of identity. yani özetle diyor ki: televizyondan önce bizler insandık konuşur sohbet eder çeşitli oyunlar oynar eğlenir ve birbirimizi eğlendirirdik. öyle sadece oturup bir ekrana bakmazdık! biz çocukken de böyleydik yahu sessiz sinema, çeşitli kutu oyunları, saklambaç falan oynar, peruklar takar kılık değiştirir değişik tipler yaratır oynardık, eğlenir ve eğlendirirdik birbirimizi.. sonra televizyonlar renklendi, kanalları arttı, bilgisayarlar çıktı, sinema vs derken sadece oturup boş boş büyüklü küçüklü ekranlara bakar olduk.. o kadar bakar olduk ki yazabiliyoruz ama konuşamıyoruz artık.. insanlığımız sosyal bir varlık olmamız ekranlara ve parmak uçlarımıza bağlı.. bunun dışına çıkmak için çok mu geç kaldık.?*
garip ama serious moonlight ile benzer bir tat vermiş enfes film.
kanal d de belirsiz aralıklarla yayınlanmaktadır bu film, orijin,i izlemedim lakin öyküsü-işlediği iyi bir durum irdelenmesi gibi gibi. bir de böyle iki kadın-tablolar-bir adam karlı bir yer, böyle şeyleri anımsadığım sonu yine .... oyun olan kanal d filmi daha vardı ama onu unuttum şimdi (bkz: bebek firarda)
dünün dünde kaldığını daha bir net anlamama sebep olan şeylerden biri, sleuth gibi muhteşem bir filme 50 entry bile girilmezken, sıradan bir vizyon filminin sayfalarca eleştiri konusu yapılmasıdır. senaryo, çekim teknikleri ve oyunculuk bakımından, gelmiş geçmiş en iyi filmlerden biri olduğuna şüphe edilmeyecek böyle sıradışı bir film, genç sinemaseverlerin dikkatinden kaçınca, insan üzülüyor. batman üçlemesine sayfalarca övgü dizen insanlar bu tek filmi izlese, ne diyecekti, çok merak ediyorum.
her iki versiyonu lezizdir, bu aşina da aynı zamanda turnusol gibi bir filmdir. zamanında birisine izletmiştim ben bunu, twisti anlayamadı. şu henüz cizilmemişti o tarihte ama bu bakış işte o bakıştı.
1972 cevrimini, 19 eylul'de seksek'te izleyebileceginiz film. eksi sinema sagolsun.
2007 remake olanı her şeyden öte bir kenneth branagh şaheseridir. çünkü bu filmi çok iyi bir film yapan yönetmenliğidir.
2007 versiyonunda bir şeylerin eksikliğinin hissedildiği fakat bulunamadığı film. beraber izlediğim arkadaş filmdeki zeka oyunları eksikliğinden dem vururken ben diyalogların gereksiz uzunluğundan sıkıldım. filmleri derinlemesine incelemeyi sevmeyen biri olarak bir iki noktada gerçeklikten uzaklaşıldığı hissini de yaşamadım değil. sürekli ters köşeye yatmaktan sonun nasıl geleceğini tahmin edemedik doğal olarak ama bana kalırsa sonu biraz üzücü bitti.
