jack nicholson, dermot mulroney, hope davis, kathy bates'in rol aldığı yeni film. yönetmen alexander payne.
hayatimi bosa mi geciriyorum, acaba 60 yasima geldigimde yanimda yatan bu adam da kim der miyim, napiyorum ben nereye gidiyorum gibi sorular sorduran, en huzunlu sahnelerinde bile muthis espriler olan, muthis keyifli, buruk bi gulumsemeyle biten jack nicholson saheseri.
election ve citizen ruth filmlerinin yonetmeni alexander payne'in son filmi, veya bombasi. gordugunuz gorebileceginiz en midwestern film. daha once 2001 yilindaki favori filmim ghost world'den aldigim tadin bir benzerini aldim bu filmden. minik fakat filmi etkileyici kilan, bazen cok komik, bazen cok trajik detaylar, nefis oyunculuklar filmin basarisina onemli katkida bulunuyor. film tabii nicholson etrafinda donuyor, ama diger oyunculara da haksizlik yapmayalim, ozellikle aslan yelesi sac modeli ve komik top sakaliyla su yatagi saticisi damat randall [dermot mulroney], cazgir ve azgin dunur roberta [kathy bates] mukemmeller. nicholson'in one man show'undan baska bir sey goremeyenleri de anlayamiyorum. ucsuz bucaksiz amerikan "landscape"inin insanlarini bundan daha iyi anlatan bir film varsa da, ben gormedim.. bundan sonraki ilk isim, election ve citizen ruth'u bulup seyretmek olacak.
zaman zaman insanlarin ikiyüzlülükleriyle ve ici bos sözleriyle de bir güzel dalga gecen, gülümseten hos film.
belirli ve onceden tahmin edilebilen anatomiye sahip, siradan ve alisilagelmis standart hollywood filmlerinden ayrilan basit senaryosu, minik ayrintilar ile verdigi ince mesajlar ve basta jack amca olmak uzere tum oyuncularin performansi ile uzun sureden sonra sinema izleme keyfini yasatan film. yasamini dogru seylere adamanin ne kadar onemli oldugunu son cizgiden gosterebilen yapim.
ustadin dugun konusmasinda yuzunun aldigi birbirinden farklı 244 mimik izlenmeye degerdir
pek cok konuya deginiyim derken hicbirinin derinine inmeyen,tamamlanmamis, eksik hissi veren alexander payne filmi...
insana yaşlılığını düşündüren, bu yüzden beni mecidiyeköy odeon'dan beyoğlu'na dek efkarlı adımlarla yürüten film.
jack nicholson'un yardığı film...bunun cdsini alırken belgesel *arayan orta yaşlı bir bey amca* "onun pek iyi bir film olduğunu sanmıyorum ben" dedi,"bilmem,bakıcaz" deyip geçiştirdim ben de."izlemedim henüz" dedi "ama filmden bazı parçalar gördüm pek beğenmedim açıkçası" dedi."bizim hanım da tutturdu vizyona girince gidelim diye ama...".falan feşmekan derken ben yavaş yavaş uzaklaştım mevzudan,aynen schmidt'le mevzuyu fazla uzatmak istemeyen o serseriler gibi*ve neyse izledik ettik filmi. bir emeklilik parodisi denilebilir,schmidt'in profili öyle güzel çıkarılmış ki;tanıdık biriymiş gibi az sonra ne yapacağını ya da neyle karşılacağını tahmin etmek hiç de zor değil*yetmişinden sonra onun bunun maymun olmamak için dersler veren,boş konuşmayan sıkı bi film,evladiyelik...
etkilenmeden salondan çıkmanın mümkün olmadığı bir film.. jack nicholsan'ın oyunculugu mükemmel..az diyaloğa rağmen mimikler ve vücut diliyle bir kez daha hayran bıraktı kendine..bence ne üstün körü geçilmiş mesajlar ne de olduğundan hafif sunulan bir senaryo vardı.. herşey tam olması gerektiği gibi basit ama vurucu.. seyrederken beckett oyunları* aklınıza geliyor..depresif, karanlık, mutsuz bir film.. zaman zaman çok güldürüyor hatta gözleriniz dolarken bi yandan da gülümsemek gibi garip bir ruh haline sokmak gibi bir başarısıda var filmin.. itici amerikan tavırlar, tepkiler ve o berbat aksan olmasa daha cok bir avrupa filmine benzetilebilir.. çünkü amerikanın küçük beyinlerinden çıkmayacak kadar yoğun bir film..
gayet garip bir ruh haliyle izledigimden mi bilmem acayip hosuma giden bir film oldu. jack nicholson olmasa bu kadar güzel olabilir miydi diye de düsünmedik degil lakin filmde en hosuma giden sey, olayların bugünün kosullarında gerceklesmesine ragmen insanların hiçbirsekilde teknolojiyi kullanmıyor olusuydu. mesela mektuplar geliyor ne bileyim, kimsenin cep telefonu kullandıgını görmedim, ankesörlü telefon kullanıyorlar hatta.. ne bir internet var ortalıkta, ne de konusulmadan görüsülmeden halledilen problemler vs vs..gayet normal seylerin, gercek seylerin abartılmadan gözler önüne serildigi bir filmdi ve sanki 80lerde cekilmiş gibiydi. evet, iyiydi.
jack nicholson'ın hayatın anlamını bulduğu film...
normal şartlar altında tahammül edilebilir bir senaryoya sahip olmasına rağmen kötü işlendiğinden kelli insanı sıkan bir film. gerçek zamanlı gibi çok ağır ilerliyor, filmin sonuna kadar her an bir şey olacakmış da filmin akışı değişecekmiş gibi beklemenizi sağlıyor. bunun dışında oyunculuk gayet iyi. orta yaş üstünün daha çok beğeneceğine inandığım bir film.
sıkılmak isteyen bir arkadaşa tavsiye edilebilecek filmlerden biri.
konusu itibariyle kesinlikle çok iyi bir film. jack için bişey söylemeye gerek yok, yine aşmış. film bana biraz elling adlı bir diğer filmi hatırlattı önceki senelerden. insanın yaşlanınca ne halt edeceği çoktandır beynimi kurcalıyordu. kişinin kendi hayatının bile öznesi olmakta zorlandığı zamanlarda, ayrıldığı iş çevresinden, evlatlarından, eşinden saygı beklemesi, hala her şeyi tastamam yapabileceğini düşünmesi ne garip. ve en zoru bu durumu kabullenmek, hazmedebilmek. acaba 50-55 gibi kaçsak mı bu dünyadan. ya da (bkz: hızlı yaşa genç öl)
her ayrıntısına hasta olduğum film..
leziz bir durum hikayesi, çehov tarzı. detaylar, tepkiler, kişiler son derece gerçek. küçük şeylerden mutlu olan ihtiyar insanlar hepimizin hayatında olduğundan (ister dede olsun ister komşu ferit amca olsun), ister istemez dokunaklı bi film. komik yerleri de var illa ki , ama daha ziyade bi iç burkan. filmi izlerken, yaşlı bi insan için yapabilicek ne kadar az şey olduğunu düşündüm; direk olarak onların hayatından bi kesit veren bi film dahi, daha yoğun olarak gençler tarafından izlenmekte. evet böyle bi çıkarım da yaptım ve üzüldüm şahsen. kesinlikle "live fast die young" imiş hayat, onu gördüm bir de.
çehovuda sevmemiştim zaten ben.. inanılmaz yavaş ve karamsar bir film.. güneşli bir bahar gününde gaza gelerek sinemaya giren bir insan her ne kadar genç olursa olsun gününün filmden sonraki kısmını yaşlanınca acabe ne yapacağı ne edeceği.. ya karısı onu o hiç bilmeden aldatırsa veyahut kızı tasvip etmediği bir texaslıyla evlenirse düşüncelerine sokuveren bir filim.. zaten filim daha en başından tik-tak larla başlıyor.. kıl olurveriyor insan daha giriş aşamasında..
oyunculuk derslerinde okutulması gereken bir performans sergilemiş jack nicholson. klasik bir orta sınıf amerikan ailesi portresinin dışında başka şeylere de değinmiş yönetmen kişisi. dramla mizahı aynı çatı altında birleştirmenin klasik bir resmi olmuş. jack nicholson görünürde olmayan ikinci bir karakteri daha canlandırmıştır filmde. birincisi sıradan bir hayata sahip, ailesiyle arasında sürtüşmeler yaşayan ezik yaşlı bir insan iken diğeri ndugu adlı 6 yaşındaki tanzanyalı çocuğa yazdığı mektuplarda ortaya çıkan kişiliğidir. mektuplarda olmak istediği kişiyi çizmektedir. çocuğa söylediği küçük beyaz yalanlarla hayatını güzelmiş gibi göstererek bir yandan kendini kandırmaya çalışırken diğer yandan içinde bulunduğu acıklı durumu zıt bir anlatımla resmetmektedir. yani ikinci kişilikle ortaya konan mizah aslında gerçek kişiliğin dramını da dile getirmektedir. bir gün bir film için "kekremsi bir tat bıraktı" diye bir yorum yapılacak olursa o film bu film olmalıdır.. hatta olmuştur..
yaşlılık gibi basit görünen bir konunun nasıl büyük yoğunlukla işlenebileceğini gösteren film. ayrıca, kişinin iç hesaplaşmalarının yazarak yapılmasının bazen daha samimi olduğunun da göstergesidir jack nicholson'ın ndugu'ya yazdığı mektuplar. film için karanlık, depresif, komik, romantik falan demek istemiyorum, zira hepsi bir arada gibi. kekremsi bir tat bıraktığı doğru.
isine asik olan insanlarin* emekli olunca başına gelecekleri gösteren bir filmdir ayni zamanda.
yaşlı insanların yalnız kalınca karşılaştıkları acı durumu ve farklı kuşaklar arasındaki iletişimsizliği anlatan bir film
amerikan yavanlığıyla büyümüş bireyleri derinden etkileyen bir film... jack'in mimikleri ve kayınvalidenin ziynet eşyalarını göstermesi dışında bişi yok.. bir de nadine gautier'nin ses tonu çok dokunakliydi az kalsin ağlıycaktım.. zavallı ndugu..
jack nicholson şov!.. siradan bir hayat oykusu bu kadar mi basarili anlatilir dedirten film. aksiyon sevenler sikilacaktir ama beyazperdede 'hayata dair' bir seyler arayanlari fazlasiyla tatmin eder. hepimizin hikayesi...
su yatagı sahnesiyle gülmekten bi hal eden film. mutlaka izlenmesi gerektigine inanılmaktadır. * * jack nicholsonun her bir hareketi, neredeyse her bakısı ayrı bi saheser tabii ki.
jack nicholsonın oyunculuk dersi verdiği film. emekliye ayrılınca geride kalan hayatı hakkında daha fazla düşünme fırsatı yakalayan, aslında hayatının ne kadarını gerçekte yaşadığını farkeden, bu sırada eşini kaybeden ve kızının da wes anderson filmlerinden fırlamış tuhaflıktaki bir aileden gelen su yatağı satıcısı garip bir erkekle evlenmemesi için mücadele eden warren schmidtin hikayesini anlatan film. filmin sürprizi de kathy batesin çırılçıplak göründüğü jakuzi sahnesidir.
"hayatimi ne icin yasiyorum, gencken sahip oldugum hayallerin kaci yirmi yil sonra gerceklesmis olacak, kimlerle yasiyorum hayatimi" gibi sorularla bogustugum zamanlarda gordugum icin bittigi anda beni hungur hungur aglatan film, bunu basaran ilk film olmustur yillar sonra. (bkz: aglayamamak)
yeni damadının ailesiyle karsılasma sahnesine kadar dram olarak, daha sonra ise acıklı bir komediye donuserek ilerleyen bir film. jack nicholson bile filmi cekerken sanırım kendi hissettiklerini katmıs olmalı yaslılık durumları nedeniyle, bu kadar içten bir oyunculuk gormeyeli uzun süre olmustu. zor zamanlarda izlenmemesi gereken turden...
amerikan toplumunda yaslandiktan sonra bir kenara atilan yaslilari ve onlarin sorunlarini inceleyen,bu toplumun evlatlarinin ne kadar maddiyatci,insan iliskilerinin ne kadar zayif oldugunu gosteren asiri ironik film.
büyük ölçüde belli bir yaş düzeyine hitap eden, bu sebeple genç ve orta yaşlı kesim için oldukça sıkıcı olan, jack nicholson ve kathy bates'in döktürdüğü film. kanımca pek çok amerikan filminden farklarından bir tanesi, çalışan ebeveyn ile ihmal edilen çocuk sorununun sadece büyük şehirlerde yaşanmadığı, ilişkilerin daha informel olduğu iddia edilen kırsal kesim, taşrada bile insanların yaşlanınca tek başına kalabileceğidir. gençler için ne sonuç çıkar derseniz, aman ha yaşlanınca öyle bir adam olma derim şahsen.
dunyanin cogu yerinde ya$laninca ya$anan sosyal bo$luklari gosteren, bu acidan sadece amerika ile ilgisi olmayan film. filmde gozuken tum polisler nebraska'da gercekten gorev yapmaktadir.
yıllardır çalıştıgı işinden ayrılan schmidt'in, karısının da ölmesiyle beraber girdigi bunalımın yürek burkan hikayesi.kıyısından da olsa yaşama tekrardan tutunmak için verdigi umutsuz bir mücadele.
50li yaslarda yanliz biri degilseniz gercek anlamda degeri anlasilamayacak film..
dun sehirlerarasi otobuste sesi soforun dinledigi muazzez ersoya karsimis bir sekilde izledigim, ya da izlemis sayilabilecegim film. filmden aklimda kalan, jack nicholson'in enfes oyunculugu, ve kathy bates'in anadan uryan kuvete girdigi sahnede otobusten cikan sesler.
bu film güzel bir film, bir o kadar da derin bir film. her sahnesi dopdoludur bu filmin. düşündürür. o kadar gerçekçidir ki bu gerçeklik sizi rahatsız edebilir. konusu sıradışı değildir. schmidt gibileri dünyada çok sayıda vardır zaten. duygu yüklüdür bu film. kelimelerim yetmez* o derinliğindeki başarıyı anlatmaya.
derste sıkılınca "hadi bi komedi filmi izleyelim, güzelinden olsun da gülelim" diyerek amfiden çıkılır, akabinde "acaba geri mi gönseydik derse beah! ya bit ya güldür artık" diye dert yanılır bu komedi!!! filminde. --- spoiler --- insan ister istemez jack amcanın ndugu'yu görmeye gideceğini düşünüyor film süresince, bir karakter o kadar da havada ve amaçsız da bırakılmaz ki canım.. --- spoiler ---
02.11.2004 tarihinde trt 2'de yayınlanmış olan film
buram buram minimalizm kokan çok iyi yönetilmiş alexander payne filmi. anlatmak istediğini gayet sade, hatta kimilerine sıkıcı gelecek kadar mat anlatıyor film. bu sadelik bilinçli bir tercih çünkü jack nicholsonun canlandırdığı karakterin hayatını işte bu sıkıcı durağanlık oluşturuyor. monoton bir iş hayatı, zahmetli rutinlerden oluşan bir ev hayatı, dar ve boş bir odası, daha da boş bir karısı var. payne in kullandığı donuk renkler ve filmin geçtiği mekanların çorak havası karakterle birebir özdeşleşiyor. adeta mekan, schmidt ve hayat birbirine benziyor. emeklilik, hemen ardından da karısının ani ölümünden sonra ise zaten durgun ve amaçsız geçen hayat tam bir işkenceye dönüşüyor onun için. bu andan itibaren ise yaptığı tercihlerle hayatını yönlendirmeye karar veren karakteri birbirinden zor durumlar bekliyor. yönetmenin de yaptığı tercihler gayet yerinde ve eğlenceli aslında. filmin kalan kısmında jack nicholsonı sürekli sıkışık yerlerde ve zor durumlarda görüyoruz. sürekli daralıyor, özgürleşmeye ferahlamaya fırsat bulamıyor. bu sıkışık mekan bazen koca bir boşluğun ortasındaki bir telefon kulübesi oluyor, bazen bir karavanın konfor fakiri koltuğu. bu rahatsızlığın filmin tamamına yansıdığı da söylenebilir. schmidt karakterinde binbir türlü mimiği bizlere gösteren nicholsonun yirmi sekiz çeşit rahatsız olma ifadesini izlemek ayrı bir keyif elbette. tabii kızının düğünü konusu her geçtiğinde suratının aldığı halleri de belirtmeden geçemem. bütün bunlara rağmen filmi schmidt adına umutlu hale getirecek öğe elbette uzaktan uzağa yardım ettiği o afrikalı çocuk. filmin bu bölümlerinde de jack nicholsonun, bu sefer mimiklerine değil özellikle ses tonuna dikkat etmek gerek. film boyunca genellikle iki lafı bir araya getirirken avurtları göçen, sıkılıp tekleyerek konuşan warren schmidt mektuplarda akıcı ve samimi bir havaya giriyor, kimi zaman yalan söylese bile. aslında schmidt sürekli bir çırpınış içinde. ama bu, içine düştüğü monotonluktan kaçmak için değil, örneğin truman showdaki truman burbank gibi dışarıya bir açılış peşinde değil. onun çırpınışları içeri doğru. monoton bir hayatı var evet, ama aslında o bu monotonluktan nefret etmiyor. rutin bir hayatı sevdiği şekilde ve sevdikleriyle yaşayabilecekse buna razı. asıl istediği o durağanlığı oluşturan nesneleri her gün yeniden keşfetmek. yaşlandığını farkediyor, ölüme yaklaşıyor ve yalnızlıktan kaçmıyor, bunun yerine onu seven bir kız, derdini anlatabildiği afrikalı bir evlatlık çocuk ve bir karavan, belki de geçirdiği iyi günlerden birkaçıyla yalnız kalmak istiyor. dediğim gibi warren schmidt sade bir adam, sade bir hayatı var ve istekleri de bu kadar basit. yönetmenin en büyük meziyeti de onu çok yakından tanımak ve anlamak. ki schmidt hakkında söylenebilecek en doğru şeylerden bazılarını söylüyor.
jack amcanın pek bi güzel alıp götürdüğü,yaşlılığın -ya da emekliliğin- berbatlığını anlatır gibi olup aslında pek bi zevkli üstelik heyecanlı olduğunu bize gösteren,bu arada insanda fena halde evi mevi bırakıp karavanda yaşama hevesi uyandıran başarılı bir film..
okuldaki gazete bayiinden vcdsini 20 kurusa gazete ile birlikte aldigim film.
--- spoiler --- çok sıkıcı ve sonunda "e yani?" dediğim bir film oldu about schmidt. oysaki çok sevdiğim hatta hayranı olduğum iki oyuncu, jack nicholson ve kathy bates(tek geçerim) oynadıkları halde. film başta çok şey vaadederek başlıyor, hep ilginç birşeylere evrilecek, bişeyler olacak, olacak da olacak diye bekledim ama film hiç ama hiç birşey olmadan bitiverdi. karısı öldü, kızının evliliğine karşı çıktı, karavanla takıldı, sonra kızını evlendirdi, ona yavşayan kathy hanımdan kaçtı, film bitti. e yani? --- spoiler ---
gecenin bir yarısı izledikten sonra beni dağıtan filmdir ki nötralize edebilmek için üstüne 3-4 bölüm seinfeld izleyip ancak kendime gelebildim. biraz orta yaş üstü filmi olduğu doğru ama hayatınızda bildiğiniz tanıdığınız insanlar varsa burdakilere benzeyen -ki çok mümkün çünkü sıradan insanların hikayesi bu- daha da içine girebiliyorsunuz filmin, misal babanızı daha iyi anlamaya başlayabiliyorsunuz. ayrıca, size hayatınızda izlememeniz gereken yolu da net bir şekilde gösteriyor. schmidt'in kapalılığı, sevgisizliği, yalnızlığı, çaresizliği, hislerini ve yaptıklarını paylaşabileceği tek insanın -hukuku sadece ve sadece her ay gönderdiği 22 dolar olan- tanzanyalı 6 yaşındaki ndugu oluşu, en yakın arkadaşının da zamanında onu arkasından vurmuş oluşu, kızının onu reddedişi ve kendi ailesiyle taban tabana zıt insanların içine isteyerek girmesi insanı çok etkiliyor ama en çok ilk başta çevresindekileri suçlarken sonunda kendine dönüşü ve hayatında her şeyin içine ettiğini anladığı an insanı donduruyor. jack nicholson şaşırtmamış, yine süper oynamış, kathy bates de güzel bir sürpriz olmuş ama karakteri bakımından onun soyunması da şaşırtmamış, hatta yerinde olmuş. filmle ilgili iki küçük ayrıntı, schmidt yolda winnebago'suyla giderken bir sinemanın önünden geçiyor ve oynayan film sideways olarak gözüküyor ki sideways 2004 yapımıdır, about schmidt ise 2002. anlaşılan önceden küçük çaplı bir reklam yapmış alexander payne. bir de dvd diskindeki deliğin jack nicholson'ın alnının tam ortasında açılmış olması ayrıca manidar.. kısacası, uygun bir moddayken izlenmesi farz olan bir filmdir about schmidt.
jack nicholson'un banyo küvetinde uyukladığı sahne, ressam jacque-louis david in, ünlü "marat'ın ölümü" tablosunun modern versiyonu gibiydi. http://www.mystudios.com/…ters/david-marat-1793.jpg
elestirisi icin: (bkz: http://ulas.teori.org/…t&task=view&id=175&itemid=40 )
izlerken sürekli olarak malazgirte mektup yagdiralim kampanyasinı ve malazgirtli ndugu'ları düşündüğüm film. bir de daha pazar gününden pazartesi sendromuna girip izlenince "aman be ne güzel işim var, buldum bunuyorum" diyor insan.
15. dakikada ağlamaklı moda girdiğim, bittikten 5 dakika sonra da anca kendime gelebildiğim film. kesinlikle bir blockbuster değil, ancak çok güzel bir eleştiri. --- spoiler --- sen git, güzel bir üniversiteden, güzel bir şekilde mezun ol, sonra güzel bir işe gir, karın olsun, çocukların olsun, araban olsun, amerikan rüyası gerçekleşsin. peki sonra? yokoluyorsun... öylece kayıp gidiyorsun. senden geriye, çocuklarına, eşine, arkadaşlarına hiçbir şey kalmıyor. iş konusundaki bilgin de birşey ifade etmiyor, artık yalnızca emekli olup ölümü beklemeyi hakeden birisi oluyorsun. sen birşeyler katamayınca hayat o zaman o kadar anlamsızlaşıyor ki gelme diyorlar sana, orada durma diyorlar. istenmiyorsun. sonra kendi boşluğunu, hiçliğini, yokoluşunu, zavallılığını örtmek için geçmişine sarılıyorsun, ama hiç iyi gelmiyor zamanın senin hırsının esiri olduğunu, ve aslında sana hiçbir şey yaşamadığını farkediyorsun. eğitiminin, ilişkilerinin, herşeyinin kullan at tarzı olduğunu, elinde olduğunu sandıklarının zamanla yokolduğunu farkediyorsun. onlara daha sıkı sarılmaya çalışıyorsun, ama sen sarılmaya çalıştıkça onların ne kadar yavan olduğunu bir daha anlıyorsun. sonra kurtuluşu sosyal yardımda buluyorsun. ailen ve bütün yakınların senin paran dışında birşeyine ihtiyaç duymadığını anlıyorsun çünkü. sosyal yardım sana çok iyi geliyor. ancak bir şekilde işe yaradığını hissediyorsun sevildiğini hissediyorsun. orada sana teşekkür eden, senden birşeyler alıp mutlu olan insanların olduğunu, ve dolayısıyla o dünyada olmanın gerekli olduğunu hissediyorsun. yani sen bu kadar zavallısın. :\ --- spoiler ---
çoğu amerikan filminde bulunan steril ve yapmacık mekanların bulunmadığı film.
2002 yilinda bu filmdeki insanustu, muhtesem performansi karsisinda jack nicholson'a verilmeyen oscar, akademi odul tarihinin en yanlis kararlarindan biridir.
alexander payne 'in sideways öncesinde büyük oyuncu jack nicholson çemberinde ördüğü hikayesi ile seyirciye derinden dokunan filmi. --- spoiler --- bence filmdeki esas tema herşey başladığı yere geri döner. karakterimizin kendisini keşfetme yolculuğa da filmin sonunda bir çemberde koşan insanlar misali başlangıç noktasına geri gelmesiyle tamamlanıyor. öyleyse amaç bu kendini keşif yolculuğunda keyif almaktır bir yere varmak değil diyor payne. --- spoiler ---
hep bir süper kahraman mı olmalı mıdır filmlerde, ya da terörist, banka soygunu, hazine avı, uzay macerası, yaratıklar ?? amerika olmasa dünyanın kurtulamayacağı filmler ya da... bu film aslında hepimize çok daha yakın olan kendi içinde kendi bedenine sıkışıp kalmış, ne istediğini asla tam anlamıyla dile getiremeyen ama içinde bunu defalarca yine kendine haykırmış olan en düzgün normal görünümlü kişinin bile mükemmel olamadığı ve başarısız olmanın aşikar olduğuna dokunduran bir filmdir. cünkü kişi kendiyle verdiği savaştan yenik çıkmıştır anlattığı olmayı istediği kişi değildir. yani bu sıradan dediğimiz bizden olan birinin hayatından bir kesit gibi bir film daha çok. hayatım çok sıradan ilgi çekici hiçbirşey yokki film olsun diye düşünürken bu film aslında sıradanlığın çok yaygın olduğuna ve cesaretsiz insanların illede bir dünya kurtarmalarına gerek yokken onların kendi hayatlarına müdahale etmekte bile çekingen olduklarına dikkat çekmektedir. ve amerikalılar ahh amerikalılar derken kızılderililere yapılanlardan hala bi haber hatta tüm dünyaya kapalı bir kutu olduklarına da arada bir dokunduran bir film. şaheser midir? değildir.
23 yaşındaki, sadece 6-7 aylık bir iş hayatı geçmişi olan bana "40 yıl bunun için mi çalışacağım?" diye düşündürmüş, şu sıra bu konuda acayip karamsar olan beni iyice umutsuzluğa düşürmüş filmdir.* jack nicholson da kendine bir kez daha hayran bırakmış, kendisini neden sevdiğimi bana bir kez daha göstermiştir.*
bir film, bir afiş, bir karakter: about schmidt bir afiş bir filmin afişi, seyircinin suratında patlak verir kimi zaman. dudakta yer alan bir kelebek, puslu lambanın altındaki yaşlı rahip gibi öğeler daha filmin abecesinden önce, sizi içine alır, kaybolursunuz. about schmidt (schmidt hakkında) adlı filmin afişi de öyle bir şey. ekrem bora'nın son zamanlarını hatırlatan öcü suratın arkasında, çemişgezek köyü tarlalarını hatırlatan uzun ince bir yol yatıyor afişte. schmidt'in üstünde gözüken pardesü ve röpdaşambr (bu kelimeyi icat eden vatandaştan allah razı olsun) bileşimi, cemil ipekçi'nin bile bıyıklarını yolmasına sebep olacak müthiş bir kreasyonla gözümüzün içine adeta sokuluyor. bu ayrıntılar karmaşasından da anlayabileceğiniz gibi afiş, filmin amcasıdır. filmin babası yönetmen (kimi filmler yapıları itibariyle gayrı meşru hareketlerden doğdukları için yönetmen sıfatının yanına çeşitli oyuncu isimleri de eklenebilir. bu durum bir mahalle piçi izlenimi uyandırsa da aslında bizim ömerciğimizden, yumurcağımızdan farkı yoktur.) izleyicisi de annedir. hani derler ya, "ana gibi yar olmaz memleket gibi diyar olmaz" iyi de söylerler ama bu özdeyişin bizim yazımızla pek alakası yoktur! dedik ya, izleyici sinemanın anasıdır. kimi zaman döver evladını, kimi zaman sever.yani yeri gelir alkışlar yeri gelir yuhalar. o yüzdendir ki filme girmeden önce hulusi kentmen edası içeren tavırlarla donatılmış bir afiş seyirciye amca nasihatı verir: "aman ha yavrucuğum benden bir şey bekleme, ben uzun ince bir yolun ortasında, garip, boynu bükük bir adamcağızım. gir içeri sana birkaç sözüm var o kadar!" işte bu izlenimlerle sinema salonuna girer seyirci.ve karşısında filmin şahı atıfında bulunabileceğimiz jack nicholson namı diğer warren schmidt ile karşılaşır. bir karakter warren schmidt arıza bir karakter... cimri, içine kapanık, sessiz olmasının bahsi geçen arıza ile bir ilgisi yok. filmin ortalarına doğru warren, hayata bakış açısını küçük ayrıntıların üstünden nakış gibi işleyen bir yetenekle anlatıyor. karısının sözlerini kesmesinden, otururken koltuktan çıkardığı sesten, bitmek bilmez makyajlarından dert yanarken aslında 66 yaşında olmanın verdiği isyandan söz ediyor. işte, scmidt'te bulunan asıl arıza da budur zaten. tipik amerikan yaşlılarından kendisini ayıran en önemli özellik,bu öpülesi,sevilesi arızası oluyor zaten. warren schmidt, amerika'nın eskiye duymuş olduğu özlemin resmini de oluşturuyor ayrıca. bir şairin sözüdür: "fakirlik, muhtacı ihtiyaçla birleştirir." milenyum resminin baş köşesinde daimi konuk olan amerikan halkı, bu eski kafaya müthiş bir şevkat ile, sevgi ile bakıyor. kızının evleneceği adamı tutmamasına rağmen kızına engel olamayan bir baba, eşinin kendisini en yakın arkadaşıyla aldattığını anladığında duyduğu çaresizlik, bir karavan bölmesinde yarım saattir tanıdığı bir kadına girişmiş olduğu tecavüzcü coşkun portresi; yaşadığı, iliklerine kadar hissettiği eskiye olan özlemini anlatıyor. bütün bunların ışığında insan bu filmi bizimkiler çekseydi nasıl bir şey olurdu diye düşünmeden edemiyor. bizde olsaydı nasıl olurdu? filmin kahramanı vaha şekil, yıllarca monoton bir hayat yaşadıktan sonra 66 yaşında çalışmış olduğu kazmabey sular idaresi'nden emekli edilir. bu emeklilik hali vaha bey'de bir bunalıma sebebiyet verir. genç yaşında töre gereği evlenmiş olduğu amca kızı canan şekil ile de bir türlü mutlu olamamaktadır. karısının altın gününde son sırada yer alması, eş dost sohbetlerinde hanımının hep sözünü kesip "gülben ergen şov'dan" birşeyler anlatması, her ay saçını köyden getirttiği kınayla yakması feci şekilde canını sıkmaktadır. günler böyle boş ve manasız geçerken vaha bey, televizyonda bir reklam görür. reklamda acar köyünde kurulan şalvarspor adlı bayan futbol takımının görüntüleri yer almaktadır. reklam, bu genç kızların dünyada tanınabilmesi için halkın yardımına gerek duyulduğunu söylemektedir. bu durumdan çok etkilenen vaha bey, ilk fırsatta bir mektup yazarak her türlü yardıma hazır olduğunu söyler. mektubu silivri postahanesine götüren vaha bey, yaklaşık bir buçuk saatlik kuyruk eziyetinden sonra güç bela da olsa mektubu göndermeyi başarır. fakat iki sokak ötede ziraat bankası önünde dizilmiş olan emekli kuyruğu sebebiyle bir saat daha "şahin görünümlü 98 doğan slx" arabasıyla trafikte beklemek zorunda kalır. zar zor ulaştığı evinde kendisini acı bir olay beklemektedir. 42 yıllık hayat arkadaşı canan hanım, tv karşısında can vermiştir. tv'de o sırada "esra ceyhanla a dan z ye" programı oynamaktadır. olay yerine dört buçuk saat sonra yetişen hızır acil ekibi görevlisi vaha bey'e ölüm sebebini şöyle açıklar: "izlemiş olduğu programda yer alan konukların abukluğu ve de sunucunun üst üste kırmış olduğu potlar üzerine hanımınız daha fazla dayanamamış. üstüne bir de kıymalı marmelat tatlısı tarifi gelince bizim yapabileceğimiz bir şey kalmamış beyefendi. başınız sağolsun." bu büyük acı,vaha bey'de büyük bir infial yaratmıştır. annesinin ölümünü öğrenen hale, ilk atladığı ulusoy otobüsüyle "adana aktarmalı" şeklinde cenazeye ulaşır. aslında vaha bey ile hale'nin arası açıktır. iki yıl evvel hale, bir akraba düğününde gönlünü kaptırdığı zurnacı bilal ile evinden kaçmıştır. bu olayı içine sindiremeyen vaha bey, kızını evlatlıktan red etmiştir. fakat bu acı ölüm, babayla kızın arasında yeni bir köprü kurmuştur. amma velakin zurnacı bilal ile vaha'nın arasında soğuk rüzgarlar esmektedir. her ne kadar bilal, "üç gün sonra hilmi topaloğlu beni dinleyecek ünlü olacam" şekilleriyle göze girmeye çalışsa da bir türlü muvaffak olamamaktadır. cenazenin kırkı çıkmadan hale ile bilal, düğün hazırlıkları için geldikleri yere geri dönerler.vaha bey,bir kez daha yalnız ve bedbaht bir duruma sürüklenmiştir. evi yapan dişi kuştur sözüne nazire edercesine, dağınık ve tarumar bir hayata iter kendisini. karısının ölümünden bir ay sonra silivri belediyesi görevlileri çöp ev ihbarıyla vaha bey'in kapısına dayanırlar.vaha bey, telaşa kapılarak arka odada biriktirdiği panço cips poşetlerinden yapmış olduğu örtüyle arka odanın camından kaçar. ve afişte tanık olduğumuz uzun ince bir yol onu beklemektedir... uzun ve meşakkatli bir yolculuktan sonra sterilize edilmiş evine dönen vaha bey, kapının eşiğinde şalvarspordan gelen mektubu bulur. mektup bozuk bir türkçeyle takım kaptanı şiraze tarafından yazılmıştır: sevgili vaheddin amca, bize göndermiş oldığınız mektup biz kızlar arasında byük bir sevinç yarattı. gelen mektubun gazıyla sayenizde bugün üç kez muz orta yapabildim. takım arkadaşım hüsniye, sincanspor'a olan transferini sizin mektubunuz sebebiyle erteledi. fakat siz mektubu gönderdiğiniz tarihten bugüne kadar aksaklıklar peşimizi bırakmıyor. takımımızın kalecisi hatice, babası yüzünden futbolu bırakmak zorunda kaldı. son oynadığımız ve 6-0 yenildiğimiz maçtan sonra hatice'nin babası "gol yemek dinimizde haramdır, hem daha üç aylar bitmedi" diyerekten arkadaşımızı aramızdan aldı. sağ bek göreviyle oynayan sevgili arkadaşımız kehribar ise üç gün evvel karpuz tarlasında sağ dizinin üstüne düşen 78 kiloluk karpuz sebebiyle futbol yaşamına veda etti. geçen hafta kehribar için gelen görücülerin düzenlemiş olduğu bir sabotaj ihtimali konusunda kuşkularımız var. neyse vaheddin amca, uzun lafın kısası bu mektup bizim elmize biraz daha erken ulaşsaydı belki birşeyler olabilirdi ama olmadı .dün öğlen iki itibariyle şalvarspor ebediyete intikal etti. gösterdiğin ilgi için sana sonsuz saygılar vaheddin amca.. şiraze (bu yazı 9 nisan 2003 tarihinde yazılmıştır.)
pazar günü tadında bir şaheser.
kahkahayla hıçkırıkların birbirine karıştığı film.
--- spoiler --- warren'ın yalnızlığı, karısının herşeyinin ona batmaya başlaması, kızının hiç hoşlanmadığı altın dişli sevgilisi, emekli olup yerine geçen genç kendini bir halt sanan yönetici...warren'ın yalnızlığı; karısını kaybedişi, bunun arından karısıyla ilgili nefret ettiği şeylere özlem duyması, karısının zamanında onu aldattığını öğrenip ondan nefret edişi, warren'ın yalnızlığı, kızının sevgilisinin görgüsüzlüğü ve kızının hayırsızlığı, karısını affedişi, kızının düğününde yaptığı herkese övgü dolu sözler içeren konuşma...ve 66 yılını gözden geçirmesi, ndugu'ya yazdığı mektupta hayatında kimse için etkili biri olmadığını yazdığında gelen mektupla dökülen gözyaşları. film mi? aslında nicholson olmasa bir hiç bile olabilirdi. warren schmidt: helen, what did you really think of me, deep in your heart? was i really the man you wanted to be with? was i? or were you disappointed and too nice to show it? i forgive you for ray. i forgive you. that was a long time ago, and i know i wasn't always the king of kings. i let you down. i'm sorry, helen. can you forgive me? can you forgive me? --- spoiler ---
''ben ve beni tanıyan insanlar öldükten sonra hiç yaşamamış gibi olacağım.'' bazı şeyleri çok iyi özetleyen film. çok güzel bi film ya, ne diyim. o son sahne hala dudaklarımı titretir.
hiç göremediğimiz "ndugu" ile hıçkırıklara boğmuş, salak kızı ve ondan daha salak kocasının ailesi ile kahkahalar attırmıştır. ancak filme dair en sevdiğim detayı daha doğrusu filmden bana geçen en önemli durumu şöyle özetleyebilirim; "i know we're all pretty small in the big scheme of things, and i suppose the most you can hope for is to make some kind of difference, but what kind of difference have i made? what in the world is better because of me? " film bittikten sonra yarım saat acı acı gülümserken ağlatabilmesi de kombosudur. izleyin, izletin.
hayat başka şeyler planlarken başa gelendir ve özel olmadığını anlamak üzerine, dozunda komedi, dozunda dram ile yalın ve vurucu bir şiir kıvamında, hayat tadında, muazzam bir film bu. kahrolası sorumluluklar, yüzeysel ilişkiler, boğucu toplumsal normlar, samimiyetsiz ritüeller içinde, emeklilik, ve aslında sevmediği; ancak varlığına alıştığı 42 yıllık eşini kaybetmek gibi iki önemli olayla sarsılan walter schmidt' in hayatına birileri kamera kurmuş, bize gösteriyor. 66 yıllık yaşamının, büyük ihtimalle çok uzun süredir ilk defa, durup muhasebesine girişen, yuvarlanıp giderken farkedemedikleriyle yüzleşen walter schmidt'e yoldaşlık ediyoruz. gereksiz hiçbir ayrıntının bulunmadığı, jack nicholson' un tek kişilik bir tiyatro oyunuymuşçasına takıldığı, evlilik, çocuk sahibi olma, iş hayatına atılma gibi ömrün önemli evrelerinde tekrar tekrar izlenmesi gereken derin bir film. düz duvara tırmanabilen, elinden ağ çıkartabilen değil; kızının nikahında, o mutlu olsun diye, inanmadığı yalanları sıralamak zorunda kalan, 6 yaşında bir tanzanyalı çocuğa mektup yazarken kendisi olabilen kahramanları daha çok görmek isterim beyaz perdede. bu filmi seven insana da anlamsız bir sempati duyarım.
"ben öldüğümde ve beni tanıyan herkes öldüğünde, hiç yaşamamış gibi olacağım." diyerek ağzımın ortasına s.çmıştır. kapattım filmi, izlemeye cesaret edemedim. acı gerçekleri insanın suratına vuruyor.
bir senaryo dersidir. alexander payne, ufak hikayeler alıp onları amerika içinde öyle bir anlatır ki bu naifliğe hayran kalırsınız. yine de bence about schmidt, payne'in en başarılı işidir. citizen ruth ve election ile daha deli dolu ve kadın odaklı hikayeler anlatan payne bu filmden itibaren yaşlanan ve yalnızlıklarını, hayatlarının boşluğunu fark eden adamlar üzerine yazar/çizer/yönetir oldu. sideways'i de en son numarasını da başka türlü okuyamıyorum. ama about schmidt en iyisi. bir oyunculuk dersidir. her daim sinema tarihindeki en delişmen ve dinamik performansları vermiş olarak hatırlanacak olan muhteşem jack nicholson'ın ekonomik oyunculuk denen modern oyunculuk tarzında da mükemmeli yakalayabildiğini gösterir. sadece mimikleri, bakışlarındaki değişiklik, ses tonunda saklamaya çalıştığı hayal kırıklığı nameleri ile jack nicholson muhteşemdir. 4. kez oscar almaya çok yaklaştığı sene -üstelik de daniel day lewis'e rağmen- "ben ödülü istemiyorum oyumu the pianist'teki adam broody'e vereceğim" deyip de cidden de ödülü adam broody alınca alkışını esirgemeyen jack nicholson, amerikan sinemasının yaşayan en büyük oyuncusu değilse nedir? hala hatırlar ve buruk bir mutluluğa gömülürüm bu filmle.
kahramanın mektup yazıyor ayağına bize olanı biteni anlatması ile senaryo dersi vermiştir, ayrıca albert camus un yabancısını hüpletmiş senarist. saygılar
jack nicholson dışında biri oynasaydı ne hale gelirdi bilemeyeceğimiz ama yine de ayrıntılarıyla hayatı sorgulatan alexander payne filmi. hazır ayrıntı demişken; --- spoiler --- warren'ın karavan sürerken yanından geçen araçtaki ve muhtemelen kısa bir süre sonra hamburger haline gelecek olan ineklerle göz göze gelmesi işte o ayrıntılardan biridir.* --- spoiler ---
sonunda seyredebildiğim, seyrettiğime çok sevindiğim; aslında düşüncelere kapılıp hüzünlendiğim film... yalnız adam miti; yalnız adam, yapayalnızdır, alabildiğine. geçmişte yaşadıkları boğazındaki adem elmasında birikir, o yüzden yutkunur yutkunur gitmez. çevremde gördüğüm, ileri yaşta yalnız kalmış adamlar hep perişan oldular, sığamadılar bir yerlere… yaşlı insanlara hep saygı duydum, asla kalplerini kırmadım, çünkü düşünüyordum, ben yirmili yaşlarımın sonlarındayken yalnız kaldığımda onlara göre çok az anı, yaşanmışlık, üzüntü, keder, kaybedilen yakınlar olmasına rağmen bunlar sırtıma kaya gibi biniyordu… bu insanlar kat kat anıyla baş etmeye çalışıyor üzerine üstlük yalnızsa… neyse lafı uzatmayayım… sağlam film; çünkü gerçek…
tarzini cok sevdigim alexander payne'in sevmedigim bir isi. jack nicholson dahil kotu oyuncu performanslari ve tribune oynar bir hal var. everybody's fine cok daha gercek ve iyi, robert de niro cok daha gercek ve yalniz bir yasli babaydi.
wimpy kid'in yaşlılığını anlatan film kanımca. görünen o ki orta sınıf amerikalılar 7'sinde neyse 70'inde de o oluyor. hayalleri, algıları, özlemleri, insanlarla ilişkileri özetle aynı, ben bunu gördüm.
amerikan sinemasinin iyice standartlasmaya gittigi 2000li yillarinin medar-i iftihari olan filmlerden. ayrica jack nicholson'un kariyerinin son baharinda verdigi en iyi performanslardan. keske bu yasli kurtun oynamasina degecek daha cok film ciksa boyle. schmidt karakterinin daha oncesinde yapmasi gereken hayat okumasini, degerlendirmesini gec de olsa yapmasini anlatiyor film. hayat anlamsiz, zamanimiz sinirli. tema bu.
