otto premingerin cektigi 1959 yapimi film.
duke ellington'in 1959 yili uretimi ilk sound tracki. en iyisi olarak da anilmaktadir.
(bkz: duke ellington) (bkz: cool rock)
saul bass abi yapmıştır bu filmin afişini, pek de güzel yapmıştır. sinema dergisinin zamanında yayınladığı en iyi film afişleri listesinde bir numaraydı kendisi. (bkz: güzel film afişleri)
(bkz: the anatomy of human destructiveness)
1959 yılı mahsulu sıkıcı olmamayı başarabilen mahkeme filmi. yönetmeni otto preminger. başrollerde james stewart, lee remick, john cassavetes oyuncusu olarak bildiğimiz (ya da bildiğim) ben gazzara ve hep patton ve sonrası döneminden hatırladığımız 32 yaşında gencecik george c scott var. sözün özü oyuncular birinci sınıf, hikaye zamanın bestsellerından senaryolaştırılmış, yönetmen kaliteli, zaten ortaya kötü bir iş çıkması beklenemezdi. çıkmamış da. filmin ana fikri ise bence şu; eğer avukatınız iyi ise, en ağır suçtan en sağlam deliller ile yargılanıyor olsanız bile, amerikan hukuk sisteminde kurtulma şansınız var. film ile ilgili enterasan bir not, james stewartın babası filmden o kadar rahatsız olmuş ki, kendi yerel gazetesinde insanları filmi seyretmemeye çağıran ilanlar yayımlamış...
robert traver'in romanı.
--- spoiler --- 150 dakikaya varan filmin,90 dakikasından fazlası mahkeme salonunda geçmektedir ancak buna rağmen filmin izlenilebilirliği yüksektir. özellikle bahsi geçen mahkeme sahneleri,bir maç havasında geçmekte,seyirci olarak,hangi tarafın haklı olduğuna karar verilememektedir. ayrıca film,kendisinden 2 yıl önce çekilmiş olan 12 angry men'le ister istemez bir bağlantı kurduruyor kendisine. aslında filmin sonlarına doğru james stewart'ın kankası olan amcanın jüri üyeleri hakkında yaptığı konuşmanın tamamen 12 angry men'e bir gönderme olduğunu sanıyorum. --- spoiler ---
trial movie veya courtroom drama olarak adlandırılan, dilimize mahkeme filmi olarak çevrilebilecek olan film türünün en iyi örneklerindendir. american bar association ("amerikan barolar birliği" olarak çevrilebilir sanırım) tarafından tüm zamanların en iyi 12 mahkeme filmi arasına seçilmiştir. yine american film institute (afi) tarafından 2008 yılında yapılan "10 türde en iyi 10 film" arasına seçilmiştir. oscar dahil birçok ödüle aday gösterilmiş, oscar kazanamasa da başta james stewart olmak üzere birçok ödül kazanmıştır. film gerçek bir olaya dayanmaktadır. michigan supreme court (temyiz mahkemesi) yargıcı john d. voelker'ın robert traver takma ismi ile yazdığı, 1958 yılında yayınlanan anatomy of a murder isimli romandan wendell mayes tarafından senaryolaştırılmıştır. roman 1952 senesinde gerçekleşen ve kendisinin de savunma avukatı olarak yer aldığı bir cinayet davasını konu almaktadır. filmin uzunluğu 155 dakikadır. (yani 2,5 saat) ve son 1.5 saati sadece mahkemede geçmektedir. genel olarak bakıldığında gerçek bir olayı anlatması sebebiyle amerikan yargı sistemini eleştiren bir hikayedir. --- spoiler --- özet olarak iyi bir avukatınız varsa cinayet bile işleseniz bu işin içinden sıyrılabilirsiniz gibi bir okuma yapılabilir. çünkü filmin sonunda teğmen manion'un kendisini kurtaran avukatının ücretini ödemeden hem de mahkemede kendisini savunma için kullandığı sözleri içeren dalga geçen bir mesaj bırakarak kaçması belki de cinayeti bilerek işlediğinin bir göstergesi olarak alınabilir. --- spoiler --- oyuncular james stewart (savunma avukatı, paul biegler), lee remick (cinayeti işleyen teğmenin karısı, laura manion), ben gazzara (cinayeti işleyen teğmen frederic manion), arthur o'connell (biegley'in yardımcısı, yaşlı alkolik yargıç), george c scott (büyük şehirden gelmiş savcı yardımcısı), eve arden (biegley'in sekreteri), kathryn grant (öldürülen bar sahibinin kızı)
duke ellington bu filmin müziklerini yaptığı gibi aldığı kısa bir rol ile aktörlükteki yeteneksizliğini de gözler önüne sermiştir.. ve fakat film bu zat-ı muhterem sayesinde nice erken dönem cazseverin gönlünü çelmektedir her daim.. tabii bir de emekli general james stewart'ın en serin* haliyle çaldığı o cazzy notalar var.. insanın 50's amerikasında siyah beyaz cazır cuzur bir hayat süresi geliyor..
genelde ağır ve dramatik bir tür olan mahkeme filmlerini daha farklı, komedi unsurlarını ön plana çıkararak akıllıca yazılmış diyaloglarla 2.5 saate güzelce yayabilmiş bir film. duke ellington imzalı film müzikleri de filmin havasını çok güzel tamamlamış. filmin pek çok yerinde hukuk sistemine vs. göndermelerde bulunuyor, ama bunu yaparken didaktik olma durumuna düşmüyor, çok güzel yedirmişler diyaloglar ve durumlara. --- spoiler --- en çok dikkatimi çeken nokta da hakimle savunma ve iddia makamlarının toplantısında james stewart'ın hakime emsali göstermek için açtığı kitapta zoka'yı ayraç olarak kullanmasıydı. bi nevi " nasıl da yutturdum zokayı" mesajı verilmiş gibi oldu içten içe. hoş bir detay. --- spoiler ---
isminden ve james stewart etkeninden dolayı kanıtlardan cinayetin çözüldüğü bir dedektif filmi beklerken (yahut rope gibi bir şey) mahkeme filmi çıkan ama nam-ı diğer genç patton ile stewart'ın atışmaları ve hâkim'in de tontonluğu ile seyir zevki yukarıda olan bir yapımdı bu. 12 angry men ile ardarda izlenebilir, ikisinin de unutulmaz olmalarının yanı sıra enteresan bir şekilde birbirlerini tamamlıyor da gözükürler (anatomy of a murder'da jüri sahnesi ne kadar kısaysa ve hatta yoksa 12 angry men tamamen jüri içinde geçtiği için voltranvari bir şey oluyor) --- spoiler --- - soru ve cevap geri alındığında akıllardan da silinmiş mi sayılacak? vb. göndermeleri de hoştu. --- spoiler ---
(bkz: irresistible impulse)
çok gerçekçi ve bu nedenle dönemi için çok cüretkar bir film. aslında bugün için bile öyle sayılabilir. üstelik sağlam bir adalet sistemi eleştirisi. mahkeme filmleri konusunda witness for the prosecution ile yarışabilir. ama ikisinin plot'u çok farklı. sanırım sorguladığı temel değerler açısından 12 angry men ile aynı kulvara koymak daha mantıklı. oyuncular açısından tam yıldız geçidi (ben gazzara, lee remick, georg c. scott) ama james stewart kesinlikle karakterin yaşadığı dönüşümleri aktarırken oyunculuk dersi veriyor. film, bir askerin karısına tecavüz edilmesinin ardından ona tecavüz edeni öldürmesi üzerine kurulu. muhafazakar bir amerikan kasabasındayız, don lafını duyunca utanan bir hakim ve jürimiz var, askerin avukatı sıradan ve tecrübesiz bir taşra avukatı üstelik akşamları piyanosuyla müzik yapıp alkolik kankasıyla takılmaktan ve gündüzleri de balık tutmaktan hoşlanan tembelliği sanat haline getirmiş biri, tecavüz kurbanı ortam için fazlasıyla hafifmeşrep kaçan ve bu nedenle tecavüz iddiaları dahi çürütülmeye çalışılan güzel ve seksi bir kadın, maktul ise bir yandan kore'de savaşmış bir kahraman öte yandan kahramanlığı ve madalyaları savcı tarafından öldürmeye aşina olmakla eş tutuluyor. tüm karakterler çok katmanlı, hiç biri en başta yapıştırdığımız şablonların içine sığmıyor çünkü başa dönersek film çok gerçekçi, yani siyah beyaz yok, herkes gri tonlarda. filmde tek bir ideal karakter yok. işin aslı yargılama bile idealize edilebilecek durumda değil. --- spoiler --- kadın gerçekten tecavüze uğradı mı? kocası gerçekten cinnet geçirip mi öldürdü yoksa aklı başındayken soğukkanlılıkla mı öldürdü? film kesin cevapları vermiyor (tabi büyük ihtimalle final yüzünden gayet taammüden cinayet olduğunu düşünüyoruz) zaten cevapların önemi yok çünkü önemli olan adalet sisteminin olayları nasıl sonuçlandırdığı. --- spoiler --- uzun bir film ama özellikle mahkemedeki çapraz sorgu sahneleri çok zekice yazılıp güzel oynanmış, bu yüzden zamanın nasıl geçtiği anlaşılmıyor. hamiş:müzikler bizatihi duke ellington tarafından yapılmış ve filmin ana karakterlerinden biri gibi.
12 angry menle karşılaştırılmasını aslında çok anlamadığım film. zaten neredeyse her mahkeme filmi adalet sistemini eleştirir, bu açıdan benzetmek abes gibi geldi. bunun dışında 12 angry men, bir insanın suçu gerçekten işleyip işlemediğinin kanıtları olarak düşünülen şeylerin yanıltabileceğini veya saptırılabileceğini, anatomy of a murder ise bir suç mevcut olsa ve bu en ağır suç olsa ve bu kanıtlansa bile, suçun cezasız bile kalmasını sağlayabilecek mazeretler bulunabileceğini gösterir. bu açıdan iki farklı filmdir bana göre, hatta anatomy of a murder, kafası güzel amcamızın en sonda ofislerinde yaptığı "12 juri üyesi" ile ilgili konuşması dışında juri olayına sadece göndermelerle, küçük paslarla girer, daha çok hukuk sisteminin yazılı kurallarıyla ilgilenir. 12 angry men ise neredeyse yalnızca juri üyeleri ve jürideki insanların, insan olarak adalet duyguları ve bu duygulara ne kadar güvenilip güvenilemeyeceği ile ilgilenir. son olarak da söylemek isterim ki, mahkeme filmleri içinde gördüklerimin en zevklilerinden biriydi film. hani piyanist, balıkçı, özgürlüğüne düşkün erkek, şakacı, ağzı laf yapan, çok zeki, çok sevecen, çok iyi, çok yakışıklı, nazik, iyi giyinen, parayı önemsemeyen ve muhtemelen yatakta da iyi olan neredeyse süpermen ayarında bir avukat rolü benimsenmeyip daha insani bir avukat görseydik, bende değeri çok daha fazla olabilirdi.. 8.0/10
bir kere eli yüzü epeyce düzgün bir mahkeme filmi. uzun süresine rağmen keyifle ve merakla izleniyor. bunun dışında sanki amerikan adalet sistemini tanıtmak için çekilmiş izlenimi uyandırdı bende. zira davalı ve davacının son konuşmaları hariç mahkemenin bütün safhaları dikkati çekecek şekilde veriliyor. -- spoiler --- mahkemenin başında jüriye yöneltilen detaylı sorular, tanıkların yemin süreci, mahkemede şerife düşen görevler, filmin sonuna doğru juri sistem üzerine james stewart'ın yardımcısının sözleri vs. --- spoiler --- dikkat çeken ikinci nokta ise hollyywood meşhur kısıtlayıcılığının bu filmde olmaması. zira bırakın cinselliğin konuşulmasını ima edilmesi bile zorken amerikan sineması'nda bu filmde kadının donu üzerine epeyce bir muhabbet yürüyor.
uzun bir süredir elimde olan ama 2,5 saati aşan süresi yüzünden sıkıcı olabilceğini düşündüğüm için hep izlemeyi ertelediğim filmdir. gel gör ki senaryo ve oyunculuklar iyi olunca sürenin uzunluğu ve filmin yarıdan fazlasının tek bir mekanda geçiyor olmasının falan pek bir önemi yokmuş. kısaca sağlam bir filmdir, izlenmesi gerekir.
dönem hollywood filmlerine ait; yakışıklı adamlar ve güzel kadınlar, zeki kahramanlar ve (türk filmlerine de bol bol yansımış) mahekeme salonuna son dakikada gelen sürpriz tanıklar gibi unsurları barındıran keyifli bir film. filmin başından itibaren ortada bir cinayet, bir de tecavüz vakası bulunmasına rağmen genel havanın bir an bile dramatik olmadan eğlenceli ve tasasız geçmesi gerçekçilik unsurundan bir şeyler götürüp tipik parıltılı bir hollywood filmi statüsüne sokuyor. bu türden de zevk alabiliyorsanız çok beğeneceğiniz film, fazlasını beklememek gerek yalnız.
kurgusundan çok,ortak hukuk sistemini tanıtmasıyla ilgi çeken film.
