yönetmenliğini jonathan mostow'un yaptığı basrolü bruce willis'in üstlendiği robotlar ve insanlar temalı 2009 bombası. aksiyon patlaması olacağına kesin gözüyle bakılan filmden simdilik pek fazla söz edilmiyor. 2009 yazı blockbusterlarının gisede sergileyecekleri performansa göre surrogates filmi gündeme gelecektir. yaz bombaları yapımcıların ellerinde patlarsa medya bu filme yönelebilir, yok her sey yolunda giderse bir de bruce willis aksiyonu vardı buna da bakın diyerekten medyada yer alabilir. takipteyiz. 2009 için bkz. (bkz: x-men origins wolverine) (bkz: star trek) (bkz: terminatör salvation) (bkz: transformers revenge of the fallen)
(bkz: the surrogates) adli cizgi romandan uyarlanmaktadir.
http://www.traileraddict.com/…er/surrogates/trailer
fragmanlardan anlaşılacağı üzere biraz i robot, biraz island biraz da minority report olmuş. klişe bir bilimkurguya benziyor. artısı bruce willis.
çok sağlam bi bilim-kurgu geliyo izlenimine kapıldığım fragmana sahip bruce willis başrollü film.."teknoloji insanı bozuyor sonumuzu getiriyor" lafını benimseyenleri destekleyen türden olmuş..
fragmanında i robot, the island, minority report'u görmenin yanında yanında, robot modellemelerinden, daha doğrusu kafatasına kapatılan deriden terminator'e uzanabiliriz. daha doğru bir benzetme tscc olabilir. olmadı westworld e bile uzandım, iyi bilim kurgu özlemi çektiğimden bruce willis'ı, deckard sanmaya bile hazırdım. tabi yönetmen imzasında jonathan mostow'u görünce hayallerimden çabuk uyandım. adamı yerin dibine sokmayalım, terminator 3 te en azından bir aksiyon bilimkurgu filmini, teknik anlamda çekebileceğini gösterdi. vasat senaryoların, ortalama yönetmeni. fragman sonunda klişe havasını soluyanlardanım ama belli para harcamışlar. büyük setler, büyük sahneler var. tabi ki en önemli artısı muhtemelen 20 milyonu cebe indirmiş olan bruce willis. neyse, çocukluk starlarım birbir giderken bu adamı beyazperde'de hala koştururken, atlayıp zıplarken, aksiyon yaparken görmekten garip bir mutluluk duydum. bana kendimi genç hissettirsinde isterse 1 milyar dolar alsın, bilet parası helalimdir. izleyeceğim galiba bu filmi, mavi ay'lı günlerin hatırına. fragman linki için tıkla: http://www.apple.com/…ailers/touchstone/surrogates/
filmin vizyona girmesine paralel, türkçe baskısının da yayınlanacağını düşündüğüm çizgi roman.
bütün bir yaz surrogates’i beklemekle geçti. kah fragmanını izleyip durduk, kah bilgi edinmeye çalıştık. bir başka deyişle artık filme hazırdık. ilk seanstan kalktım gittim salona. inşallah “liseli güruhu” yoktur diye dua ederek. neyse ki horlayan bir adam dışında neredeyse herkes pür dikkat izliyordu. bir sinemasever eminim gidecektir. ama “acaba güzel mi” diye düşünenler için en başta söyleyeyim, evet, surrogates güzel bir film olmuş. çizgi roman uyarlaması olduğundan maça 1-0 galip başlıyor. hikayesi tescillenmiş, önceden beğenilmiş muhakkak. geriye sadece efektler, anlatım, oyunculuk..vs. kalıyor ki hepsi de başarılı. ama ortada bir olumsuzluk var-ki bu olumsuzluk filmden kaynaklanmıyor- o da fragman sorunu. fragmanda neredeyse her şey anlatılmış. film sanki fragmanın extended versiyonu gibi. film boyunca hiç şaşırmadım, buna filmin sonu da dahil. bu sahnede şimdi şöyle olacak deyip durdum içimden. ama fragmanı benim gibi ezberlememişseniz daha çok zevk alacağınız kesin. filmin konusunu hemen hemen herkes biliyor. yakın bir gelecekte artık insanların çoğu pek çok nedenden dolayı artık “suret” adı verilen robotlar ile günlük yaşamını idame ettiriyor. siz evinizde yatıyor halde onu kumanda ediyorsunuz. (ilginçtir filmden önce bol bol wii reklamları gösterildi) . ilk başta eğlenceli gibi gözüken bu durumu kötüye kullanmak isteyen bir dizi cinayetler başlıyor. aslında sizin suretiniz ölünce size bir şey olmuyor tabii. başka bir suret ile "hayat" a giriyorsunuz. ama bir şekilde bu cinayetlerde gerçek insan (buna filmde operatör deniyor) ölüyor. devamını filmde izlersiniz. şimdi filmin nacizane yazarınızda bıraktığı tortuyu yazmak isterim. işin ilginci ben de dahil pek çok insanın bu “suret” olayına ilk başta hayır diyemeyeceği. film arasında arkamdaki iki kız “ay ne kadar iğrenç bir durum, yapaylık” diyordu ama dünyadaki kozmetik sektörünün cirosuna ne demeli? ya dişlerini yaptıranlar? saç ektirenler? hatta kredi kartları! evet, kullandığımız kartlar paranın bir sureti değil mi? sadece fiziksel olarak değil, karakter olarak bile farklı “kabuk” larda ortalarda salınıyoruz. sims, red light center oyunlarına hiç girmiyorum bile. yani hepimiz olduğumuzdan farklı gibi görünmeye çalışıyoruz. çünkü "sistem" dedikleri şey, bizim kendimizden hoşnut olmamamızı sağlıyor. internette bile. örneğin ben şu anda bu yazıyı yazarken “sinema eleştirmeni” suretine girmiş durumdayım. kaç kere edit ettiğime inanamazsınız. bir bayan arkadaşımız arabamıza binse hemen avam zevke hitap eden cd leri yok etmez miyiz? hatta (ben yeni taşındım) salonumun sehpasını afili dergiler ile süsledim. neden acaba? meselenin özü filmin sunduğu durum biz insanlara hiç yabancı değil ve bir fırsatı olsa hepimizin (en azından) denemek isteyeceği bir tecrübe. bu film ise bu hevesimizin yakın gelecekteki bir izdüşümü adeta. bu bizim doğamızda var. o çağın teknolojisi her ne ise, bu dürtümüzü bir şekilde hep tatmin edeceğiz. --- spoiler --- -konusu demeyelim de olay örgüsü minority report u hatırlattı. onda da "kötü adam" teknolojiyi yaratandı. -filmde hiç öpüşme sahnesi yok. bana ilginç geldi. -eğer filmin sonlarında "yes" tuşuna basılsaydı ne olurdu. dvd de alternatif son bu olmalı. -bir de, o şişman arkadaşımız galiba bbg rolünü üstleniyor. bütün dünyayı nasıl gözleyebiliyor? bunun için apayrı ve kapsamlı bir birim kurulması gerekmez miydi? --- spoiler ---
fragmanı ile beklentilerimi oldukca yükselten, konusu ile beni heyecanlandıran bir film idi.fakat filmi izledikten sonra hayal kırıklıgına ugradım. --- spoiler --- öncelikle filmde karakter sayısı bence cok sınırlı ve bu nedenle kötü adamın kim oldugunu az cok cıkartıyorsunuz ve süpriz bir son yok filmde.filmin akısı içinde ne olacağını cıkartabilmek filmin sürükleyiciliğini ve heyecanını alıp götürüyor.ayrıca varolan karakterler de pek fazla derinleştirilmemiş. bence senaryodaki hatalardan ya da eksikliklerden biri insanların kullandıgı bu "suret" lerin insanların hayatlarında yol actıgı olumsuz sonuclara fazla değinilmemesi.cok üstünkörü bir sekilde geciliyor bu tip önemli detaylar.sürekli suretlerin kazandırdıkları üzerinde duruluyor.olumsuzluk olarak bruce willis yumruk yiyince kahin gercek acıya benzemiyor diyor mesela ve buradan anlıyoruz aslında kullanılan bu suretlerin hissettikleri seyleri tamamen beyine aktaramadıklarını.suretlerin yaratıcısı insanları özgürleştirmekten söz ediyor ama bunun dayanaklarını tam olarak acıklayamıyor.bence sahip oldugunuz bir kimlik ile toplumun size dayattıklarını yasamak yerine, elde edeceğiniz bir sanal kimlikle özünüzde aslında nasıl bir insansanız onu yasayabilmeniz kişiyi daha da özgürleştirir.bu durumdan dolayı suretlerin yaratıcısı gözümde ileri görüşlü bir kişiden ziyade geri kafalı bir fanatik imajı olsuturdu. bruce willis ve eşi arasındaki ilişki daha iyi işlenebilirdi.depresyondaki, suret üzerinden kendini genc hissetme ve bu sayede hayata tutunmaya calısan, hayatın verdiği zevklerden sürekli faydalanmaya calısan bir kadının hikayesi bile biraz ugrasılsa bir film senaryosu yapabilir ama sanki araya öylesine sokusturulmus bir gönül ilişkisi gibi olmus. çizgi roman uyarlamalarında orjinal kaynağı okumadan film hakkında yorum yapmanın haksızlık oldugunu düşünen biriyim.bu filmde bazı eksiklikler oldugunu düşündüğüm için de önce cizgi romanı okuyup sonra filme gitmek daha mantıklı olacaktır.cizgi romanı okumadım fakat orada karakterlerin daha detaylı olarak işlendiğini ve konunun daha akıcı ve ayrıntılı oldugunu tahmin etmekteyim.bu yüzden öncelikle cizgi romanı okumanızı öneririm. --- spoiler ---
--- spoiler --- film biter bitmez şöyle bir geyiğe yol açtı, zaten fazla ciddiye almaya gerek yok. + abi senin surrogate kaç gün gidiyo - fazla konuşmazsan üç gün gidiyo hacı + ahahahaa --- spoiler ---
matrix'in donanım versiyonudur. bildiğiniz gibi matrix'de herkes dünyaya yazılım olarak bağlanıyordu burada ise herkes donanım ile dünyada dolaşıyor. güzel bir konu yanında bir sürü bug da taşımaktadır. çok fazla aksiyon sahnesi yoktur. filmin bir yerinden sonra olayları ve kötü adamı tahmin etmek çok zor değil. vizyona giren yeni filmler arasında en iyisi bu gibi durmaktadır.
konusunu anlayıp, fragmanını izledikten sonra söyleyebilirim ki; işlenen konu mükemmel. umarım derin ve şaşırtıcı bir senaryo bizi bekliyordur. en az iki devam filmi daha çıkar böyle bir konudan.
çok sevdiğiniz bir arkadaşınızın (m.ş.) ısrarı sonucu bile gidilmemesi gereken, 88 dakikalık film.
konu çok güzel, ama sanki yönetmenin elinde harcanmış gibi... her şey oldu bittiye getiriliyor... film çok kısa olmuş... oysa bu suretlerle yaşam detaylandırılabilirdi, aksiyon daha fazla olabilirdi... film sanki konuyu özet geçmiş gibi... bruce willis rolüne yakışmış orası ayrı bir konu tabi... sonuçta film izlenebilirliği yüksek, ortalama bir film, ancak bu konudan çok daha mükemmel işler çıkabilirdi bence, o açıdan yazık olmuş...
olmamış bu be. bir hafta önce izlediğim gamer'da insan insanı "sürer" iken bunda insan robotu "sürüyor", lakin gamer gayet sürükleyici bir filmdi sadece sonu olmamıştı, surrogates ise nasıl diyeyim çok "düğümsüz" bir film olmuş, ne bileyim insan kendini böyle senaryoyu daha önceden bilen kameraman asistanı falan gibi hissediyor.
en az 2 filmlik konunun 88 dakikaya sığıdırılığı film. ama yine olmuş.
iyi bir filmin "surrogate"i olan film. --- light spoiler --- halbuki bruce willis + ilginç konu + iyi trailer gayet umut verici duruyordu. hatta filmin en başında "bundan 14 sene önce beyin gücüyle mekanik kol çalıştıran maymun" haberi bir an için bundan 14 sene önce sinemada seyrederken oturduğum yerde oha diye tepinip maymuna döndüğüm 12 monkeys'i bile hatırlattı. maalesef devamı öyle gelmedi. neymiş, demek ki boşuna terry gilliam olunmuyormuş. --- light spoiler ---
türkçe isminin suretler değil 'ben mi ......?' olması gereken filmdir.
başrolde bruce willis yerine necati şaşmaz oynasa, robotu yapmaktaki performansıyla, doğal oyunculuğuyla tartışmasız oscar alacağı film.
belki daha iyi bir senaryo ile - daha icerikli, ayrintili; daha bol karakter tahlilli - daha iyi bir film olabilecekmis gibi ama yine de izlenesi film. --- spoiler --- ajan greer'in filmin sonunda no tusuna basarak suret'lerin tek tek ölmesine, pata kute hepsinin düşmesine yol acmasi bana direkt olarak age of empiresi hatirlatti. hani oyundan sikildiginda, ya da cikacaginda falan butun koyluleri secip delete tusuna basarsin da hepsi tek tek ölür ya, ahh uhh diye; filmde de robotlar bu şekilde dağildi o no tuşuyla. --- spoiler ---
güzel olma potansiyeli yüksek bir konuyu, kötü bir senaryo ile sunan filmdir. senaryoda "surrogate"lerin insanların davranışları, günlük yaşamı, ahlakı üzerine etkisi çok üstün körü geçilmiş, aksiyon bile ancak koklatılma derecesinde verilmiştir. battlestar galacticanın caprica serisinin plot bölümü bile sanal yaşamın insan doğası üzerine etkilerini surrogates'den daha iyi ifade etmiştir. --- spoiler --- bruce amcanın surrogate'i parçalanınca etiyle kanıyla sokağa çıktığı sahnede, güvenli ortamını terk ettiği için yaşadığı tedirginliği, korkuyu türkiyeden amerikaya gidip, uzun süre amerikanın güvenli bölgelerinde yaşadıktan sonra tatile türkiyeye gelip, sokakta yürüyen vatandaşın haline benzettim. --- spoiler ---
yıllar sonra gittiğim popüler bir bilimkurgu filmi olarak bana çok şey öğretti. *holivid bilimkurgu sektöründe hiçbir değişiklik yok.halen 20 yil onceki taktikleri kullaniyorlar. * * amerikalilar halen dünyayı kötülüklerden kurtarıyor. süper kahramanlar hepsi. * tek tuşa basarak çok şeyi değiştirebiliyor bu bilimkurgucular. * tüm dünya aynı odadan kıvırcık saçlı yeni yetme bir bilgisayarcı tarafından yönetilebilir. * en dandik teknoloji şirketinde bile 100 kişi çalışırken, tüm dünyaya hitap eden ve değeri trilyarlar olabilecek vsi şirketinde sadece 30-40 kişi çalışabilir. * holivid bilimkurgusunda azıcık mantık aranırsa, mantığın kelime anlamı bile unutulabilir. * bilimkurgu filmi fragmanlarını izledikten sonra filmini izlemeye gerek yok. * bruce wills, sixth sense'a geri dönsün. o aslında ölü olsun.
başyapıt olmayı mal mal holivud aksiyonları peşinde koşacağım diye kaçırmış film. yoksa hikaye süper. aslında film de gayet iyi gidiyor. sorular soruyor. sorguluyor. karakterler derinlik katıyor. derken filmin sonları aksiyon heyecan gerilim katacağım diye o ana kadar kurduğu özenli iskeleti hiçe sayıp saçmalamaya başlıyor. yine de, eksikliklerine rağmen, çok hoşuma gitti. kaçırılmayası. --- spoiler --- filmin bi sahnesinde, tüm suretler patır patır düşerken kamera brus vils'in karısının yere yığılmış, gözlerinin feri sönmüş suretini döne döne gösteriyor. o sahneyi çok sevdim. keşke üç beş saniye daha o gözlere bakabilseydim. --- spoiler ---
--- spoiler --- çok yaratıcı bir konuyu abidik klişelerle harcamışlar resmen. hele ki o tek tuşla ve son saniyede dünyayı kurtarma klişesi... eleman önce panik oluyor, sonra vahiy iniyor tepeden. şuraya şunu yaz bunu yaz enter'a bas, saniyeler işliyor (şair burada heyecandan öldüğümüzü düşünmekte) tamam buldum shift+enter'a bas... aman tanrım dünya kurtuldu. bir shift tuşu nelere kadir? --- spoiler ---
konusu harika fakat kurgusu zayıf bir yapıt. filmde kopukluklar,eksiklikler çok. zaten filminin kendisi de çok kısa. yine de hiç sıkılmadan izleyeceğiniz son dönem bilim kurgu filmlerinden birisi.
konu the matrix'ten aşina olduğumuz bişi. metriks'in bile araklığı uzunca tartışılmışken, "konusu oricinal" diyen allahsızdır sdkfjsdlk. tek fark var, bundaki neo olan buruş vilis insanlığı bağlı olduğu sistemden kurtarmayı başarıyor. spoiler verdiğim bile söylenemez, tırt bi film. ööle keko gibin izliyosun. biz verdiğimiz paraya üzüldük açıkçası. gerçi red g sürekli üzülüyo da neyse sdlkfsjdlfsdjflk ama ben de üzüldüm yani gerçekten tırt. gelgelelim buruş vilis çok çekici bi herif. hastasıyız üst üste birbirinden iğrenç filmler çekse de.
çok güzel bir konunun bir filme sıkış tıpış yerleştirilmesiyle harcanan film. film ya uzatılacaktı ya da iki film çıkarılacak şekilde bölünmeliydi. hem filmden hem de sunduğu felsefeden parça parça alıp karıştırarak şöyle bir düşünce fırtınası yapalım. kısmen spoiler içerir. surrogates, geleceğe dair en büyük ve isabetli tahminlerden biri. surrogate'ların ilk ataları, yapay uzuvlar ve kontrol mekanizmaları olarak gösteriliyor ki, bu hemen hemen yaşadığımız zamana da denk geliyor açıkçası. duyu aletleri, şu an ilkel olan yapay uzuvlar bunların bir örneği. yakın gelecekte görme duyusu da tamamen geliştirilerek monte edilmesi gündemde. 10-15 seneye kadar yapay uzuvların ve duyuların tamamen mükemmel oalcağını tahmin etmek zor değil. insanın makineyle bütünleşip makinalaşması yerine, insanın kontrollerinin makinaya aktarılması daha isabetli bir tahmin gibi gözüküyor bana. çünkü yarı mekanik olmaktansa zihnin tamamen bir makineye aktarılması daha mantıklı ki bu da filmde ikinci evre olarak gösteriliyor. tamamen fiziksel engelli (felçliler) veya kısmen engelliler bu makineleri kullanmaya başlıyor. zaten filmde dikkat edilirse surrogate'ın yaratıcısı "güçsüzlere güç vermek için bunu tasarladım" diyor. ardından yavaşça bu surrogate'lar sinai ve askeri uygulamalara kayıyor. son evrede ise zaten hemen herkes bir surrogate sahip, tıpkı ucuzlayan bilgisayar olayı gibi ucuzlayan surrogate lara herkes sahip olabiliyor. peki filmdeki gibi değil de gerçekten de surrogate'ı benimseyebilir miyiz? açıkçası evet. dikkat edilirse filmin ilk zamanındaki yiyişen sarı piliç aslında bir erkek. yani, bir eşcinsel kendi bedenini topluma entegre etmeye ve hakları verilip saygı gösterilmiş gibi davranılsa da sürekli "gay, homo vs" diye izole edilmektense, kadın bir surrogate'ı kullanabiliyor. ayrıca ajan greer, yardımcısı ve greer'ın eşi, yani "meatbag" halleri aslında tamamen bitik. greer zaten yaşlı. eşi ise oğlunu kaybetmesiyle gerçek bedenini odaya kapatmış ve yatıştırıcı alan yıpranmış bir anne. greer'ın yardımcısı ise belini kırmaktan dahi aciz. dolayısı ile bir surrogate, belirli bir yaştan sonra yaşlılığı reddeden bünyeler içinse muhteşem bir çözüm. dikkat edilirse, askeri bölgede görülen o kocaman atari salonuna benzer bir alanda yüzlerce asker, yüzlerce surrogate ile sıcak çatışmaya giriyor ve sıfır zaiyatla ya kazanıyor ya da kaybediyorlar. gelecekte savaşların insan kaybı olmadan yaşanmasını ise böylece kestirebiliyoruz. trajik bir talihlilik evet. bu ve bunun gibi, mesela tehlikeli endüstrilerde (inşaat, çelik sanayi vs) veya tehlikeli hizmetlerde (polis, itfaiyeci) iş kazasını mutlak sıfıra indirerek, gelecekte surrogate kullanımının aslında ne kadar kolay benimsenebileceğini de ortaya koyabiliriz. bunun sosyokültürel yaşama da etkisi büyük olacağı açık. örneğin olmadığı düşünülse de hala bir siyahi-beyaz ayrımı var veya çekik gözlü ayrımları mevcut. surrogate lerle donatılmış bir yaşamda kimin ne olacağını bilmeyeceğimizden ırkçılık tamamen yer yüzünden silinebilir. (dikkat edilirse greer'ın şefi özünde bir beyaz. ama yakışıklı bir siyahi surrogate ı var örneğin.) bir de bunun ince işler bölümü var ki o tamamen ayrı. "true love" dediğimiz olay artık tamamen de gerçek olabilir, çünkü herkes tamamen maskelerle dolaşıyor, ki bu da önyargı beslemeden, "elektrik" gibi enstantaneleri kaldırarak herkesle iletişim kurmayı sağlıyor. aslında sokakta görseniz kaçacağınız 120 kg lık bir kadın 54 kiloluk iri memeli dolgun kalçalı bir fıstık olabiliyor ya da dişleri tamamen dökülmüş kel bir adam 1.85 boyunda kumral taş bir abi olabiliyor, çünkü haliyle kimse surrogate'ını çirkin seçmeyecektir (metroda gördüğümüz marjinal karakterler hariç.) sokakta gördüğümüz tüm karakterler taş gibi örneğin, ama meatbag lerin olduğu alana geçince agd olmuş birçok insan görmek mümkün. son olarak herkes, herkesin bir surrogate olacağını bildiği için, cinayet, şiddet eğilimi, tehdit, adam kaçırma, tecavüz, taciz gibi kavramlar sıfırlanacak; hırsızlık, hasarlı suçlar ise bir nevi azalacaktır. bu da surrogate'lerin kullanımını otoritelerce müsade edilmesini mümkün kılacak ve surrogate kullanımı inanılmaz boyutta tırmanacaktır. peki surrogate'ların sorunları olmayacak mı? tabi arada bir şarj olma zorunluluklarını da ihmal etmezsek* mükemmel artıları kadar çok ağır eksileri de var. örneğin birey olarak kabul edildiğiniz yaştan ölüme kadar aslında hiç yaşamamış hayatı yaşıyor olacaksınız. ne kadar mekanik duyularla algılasanız da, hiç yüzmediniz, hiç gülmediniz, hiç sevişmediniz ya da hiç eğlenmediniz. 60 yıl ve belki de daha fazla evde mahkumsunuz. bu ister istemez bazı insanlarda psikolojik tahribata yol açabilir. ayrıca şaka gibi gelebilir ama insanların çoğalamaması da mümkün. surrogate olarak çekici bulduğunuz bireyin gerçek halinden belki sevmeyecek, ve ilişkiye girmek istemeyeceksiniz. kaldı ki kimse evinden çıkmıyorsa çok uzaktan gelen iki surrogate'in bedenleri bir araya gelmesi de güç. atıyorum operatör ankarada ama istanbulda sürekli şarj olabildiği için gerçek bedeninden bir hayli uzaklaşabilir. şimdi bu adamı tanıyan ve seven bir kadın gerçek bedeniyle bir olmak istediğinde bunu bilmeyecek. evlerden çıkmayan insanlar ciddi sağlık problemleri de geçirecektir, hareket ve duyu sistemi iyice zayıfladığından günlük yaşama çıkamayacak, çıksa da onca tenekenin arasından geçerken gerçek dünyanın yapay yaşamına kolay adapte olamayacaktır. örneğin herkesin insan olduğu sokakta kavga yaşarsanız yaralanabilir ama ölmezsiniz ama size gıcık bir insanın yönettiği bir surrogate ile kendi bedeniniz ile kavga ederseniz o makinanın bir yumruğu ile çeneniz beyninize geçtiği anda ölürsünüz. bruce willis'in hastaneden çıkarken hissettiği duygular buna kısa bir örnek. bir başka örnek de operatör'ün kendi evinden bağlanırken evde çıkacak herhangi bir aksilikte savunmasız ve ölüme açık olacağı kesin: siz bağlandığınızda bedeniniz evde ne halt yiyor bilemeyeceksiniz belki de. son olarak da surrogate ile bedenin bağlantısının gizliliği. surrogate larla dolu bir yaşamda kuşkusuz hiçbir hükümet, elinde tutacağı yaşamların ihtimalini gözardı edemez. örneğin adam sizin yönetiminize gıcık biri. çek fişi, tamam. ne kadar yeni suret alsa da hep yasak yiyebilir. şimdi düşünüyorum da internette sansür yiyoruz 50 sene sonra surrogate'lar da sansür yiyebilir.* ayrıca filmde gördüğümüz üzere kadına saldıran iki adamın fişi çekilerek suç önlenmiş oluyor. bu iyi bir örnek hayhay. ama her hayatın 24 saat boyunca merkezi operatörlerce takip edilmesi sonuçta nahoş. kişiye özel hareketlerin kayıtlanması, oynatılması hoş değil. bugün, sevgilinizle cilveli konuşmalarınız telefondan dinlendiğini duyduğunuzda bile tüyleriniz nasıl diken diken oluyorsa bunun eylemli görüntülü halini varın siz düşünün. surrogate'lar mümkün mü? net bir şekilde evet, yapay zeka veya cyborg gelişimlerine nazaran bu teknolojik seçenek hayli popüler ve mümkün olacak. ama içerdiği tonlarca sorunuyla birlikte geleceği de kesin. kısmen spoiler içerdi.
beğenmekle birlikte, başarılı bir gelecek tahmini olmaktan ne yazık ki baya uzak bulduğum film, veya çalışma. şimdi efendim, dedik ki, bundan herhalde 20 sene sonrası falan, etrafta surrogate teknolojisi var. bakalım bakalım, ne lazım bu surrogateler için. birincisi, çok gelişmiş bir robot teknolojisi lazım. filmi izleyenlerin farketmemiş olmasına ihtimal yok, surrogate'ler acayip kuvvetli. hele bruce abi gibi fbi surrogate'leri falan zaten coşmuş, metrelerce zıplıyor, koşuyor, güçlü falan. ikincisi, bu arkadaşlar bütün duyguları doğrudan insanlara aktarabiliyorlar. yani manyak bir nörolojik etkileşim var. yani aslında insanlar her şeyi hissedebiliyorlar, yönetebiliyorlar. şimdi bu ikisini yazdık bir kenara. şimdi gelelim eleştirilerime. dedik ki, dünyada hayvan gibi robot teknolojisi var. şimdi sevgili arkadaşlarım, yazarlarım, değerli devlet büyüklerim, bana söyleyin. bu robot teknolojisi mevcutken niye hala insanlar, surrogate'leri ile olsa da, etraftaki bütün angaryayı çekiyorlar. hani demek istediğim, sen o robotları yapabiliyorsan zaten kendi kendine giden otomobil, ne bileyim, evi baştan sonra temizleyen robot, her bi aklına geleni yapmaz mısın? hele inşaat işçiliği, savaşlar, şöförlük gibi 0 düşünce gücü gerektiren işlerde insan kullanmanın herhangi bir anlamı olabilir mi? bırak otomatik robotlar yapsın. saçma geldi bana. etrafta sıfır mı robot olur. ikinci olayımıza gelelim. şimdi dedik ki süper nöroloji etkileşim ulaşılabilir. yani herkesin evinde hayvan gibi surrogate kontrol makineleri var. şimdi ben olsam, o makineleri alırım, güzel bir şekilde hayal dünyamın derinliklerinde zevkle dolaşmak için kullanırım. yani hiç olmazsa sanal alemde normalde yaptığımın çok daha ötesinde şey yapmak isterim. yani gerçek bir matrix mantığı ile istediğim ortama dalarım. bu da tabi sosyal yapıyı çok değiştirecektir. hiç bir şeyi olmayan ama mutlu olan insan sayısı artacaktır, ve insanlar daha rahat yaşayacaktır. ne bileyim, belki olumsuz etkiler de olur, ama sanal yaşam olmaz mı? ki, hepsini geçtim, okullar, enstitüler, şirketler, her yer, sanal iş ortamlarını da kullanmak isteyecektir. çok daha detaylı ve rahat iş ortamları oluşturulabilecekken neden fbi hala finansal kayıtları kağıt dosyalarda tutar, hiç anlayamadım açıkcası. hani tamam, kağıtları da tutsunlar, ama nasıl böyle bir arayüz oluşturulmaz. bütün amerika aptal olmalı. yani, ben bu filmi büyük bir heyecanla izledim. açıkcası büyük de zevk aldım. ama bu dediğim iki nokta film boyunca aklımdan çıkmadı. yani nerede bir ai, nerede bir i-robot diyorum ne yazık ki. şimdi pazartesi oyuncu filmine gidip içimdeki bilim kurgu aşkını tekrar doldurmaya çalışacağım.
son zamanlarda izlediğim en ilginç en sürükleyici filmlerden biri.zekice kurgu ve bruce baba (ne yalan söyleyeyim asıl bruce willis için gittim) filmin en iyi özellikleriydi.filmin içine gizlenen mesajlarda çok manidardı özellikle şu klonlama tartışmalarının sürdüğü yıllarda.ama biraz kısa mı olmuş ne..
makyaj tekniklerinin nasıl da geliştiğini görmek için mutlaka seyredilmesi gereken film. bruce willis'in suret hali örneğin pek bir genç pek bir yakışıklı olmuş robot olduğunu belli edecek detayları çıkartsalar o makyajla hollywood'un genç yıldızı olarak pek çok projede yer alabilir.* filmin sonu gayet kendini belli etse de tamamen amerikan seyircisi kolay anlasın düşüncesi ile yapılmış olsa da yine de keyifle seyredebileceğimiz bir film olmuş. en azından bruce abimiz var. örneğin önce evde bir hudson hawk patlatıp sonra sinemaya giderseniz pek bir keyifli olur.*
--- spoiler içerir --- herkesin olmak istediği kişi olduğu bir dünyada geçen bir film. bedeninizi kendiniz belirliyorsunuz. insanlar yataklarında yattığı yerden kendisini temsil eden suretlerle hayatlarını yaşıyorlar. harika bir hayal aslında.. tabi dumur anlarda yaşatıyor bu suretler. filmin hemen başında gördüğümüz, bar duvarında sevişen jartiyerli sarışın taş bir hatun aslında göbekli orta yaş bir adam çıkıyor. film güzel ama eksikler çok. kesinlikle daha iyi ellerde daha iyisi yapılabilirdi. filmi izleyen herkes hemen bir suret sahibi olduğunu hayal edecek. benim de bi tane suretim (surrogate'im) olsaydı yattığım yerden bazı işleri ona yaptırırdım en azından. örneğin; (bkz: surrogate'e oruç tutturmak) (bkz: surrogate'i bakkala göndermek) vs vs
insanların bu hareketsizlikle duba gibi olmaları gerekliliği gözardı edilmiş filmde.
-- spoiler içerebilir -- şimdi aga. bu filmde gorduk ki herkes istediği tipte bir suret seçebiliyor kendine di mi?. düşün ki sen iğrenç fiziki iş yapman bir mesleğe sahipsin diyelim. kanalizasyon temizleyiciliği mesela. e haliyle çok da kazanamıyorsun biyolojik bedenin ihtiyaçlarını karşılayacak. öte yandan suretin de 192 boyunda 110 kiloluk bir kas yığını. e bu durumda sen o işi yapmaya devam mı edersin yoksa dünya boks şampiyonu mu olursun? sen boks şampiyonu olursan herkes olmaz mı? herkes olursa kanalizasyonu kim temizler? sorarım size ey kurgu bilimciler.. bu arada benim bildiğim tek suret nüfus cüzdanı suretidir ehehe -- spoiler içerebilir --
oldukça ilginç bir konuyu iğrenç bir senaryoyla sunmuş film. beğendim mi? en azından verdiğim paraya yazık demedim. ancak fragmanından sonra biraz hayal kırıklığı yarattı. şuan filmden aklımda kalan tek olumlu yan, filmden sonra arkadaşlarla bu teknoloji olsa neler yapardık fantazileriydi. --- spoiler --- filmde bu teknoloji ilk uygulamaya başlandığı andan 14 sene sonra dünyanın %99 * unun suret sahibi olduğu belirtiliyor. -* 14 senede olmaz o iş. öyle olsa 60 sene önce uzaya çıktılar, şimdi marsta halay çekiyorduk. --- spoiler ---
fragmanını gördükten ve die hard 4'ü izledikten sonra çatır çutur bir aksiyon filmi bekleyerek girdim; karşıma çıkan ise gayet farklıydı. ağır ağır konusunu güzelce anlatan, teknoloji - insaniyet çelişkisine başka bir bakış açısı ekleyen bir film olmuş ve de güzel olmuş, dökümlü durmuş. ama hollywood klişeleri (zart saniyemiz kaldı gibi), filmin kısalığı, ayrıyetten kurgunun kötü sunumu birazcık filme yazık etmiş. sonuç olarak film güzel, bruce abi tatlı olmuş bee. not: erkeğim.
önelikle şunu itiraf etmek istiyorum; kaç gündür filmin afişinde filmin adını 'sureler'diye okuyorum ve ben dini bütün bir film bekliyordum açıkçası. sonuçta herkesin beklentisi farklı. ehehe neyse filme gelecek olursak; olmamış. ama suretler cillop gibi valla.. erkeği de kadını da, zencisi de beyazı da.
harika bir hikayesi olan, kendini izleten, oldukça keyifli ve sürükleyici bir film ama keşke amerikalılar yapmasaydı. 7,5/10 --- spoiler --- giriş: mükemmel. akıllı protezlerden surrogate teknolojisinin doğuşu aşama aşama gösteriliyor ve filmin alt yapısı hazırlanıyor. film daha ilk sahnelerden izleyiciyi içine çekiyor. gelişme: filmin devamında surrogate'ler evreni ve gündelik hayatları işleniyor. bu esnada bruce willis ve çevresindeki karakterleri tanımaya başlıyoruz. gayet keyifli. daha sonra zurnanın zırt dediği sahne geliyor ve ilk cinayetler işleniyor. cinayet sahnesi ne olup ne bittiğini anlamadan bir anda gerçekleşse de, sonrasında oldukça etkileyici sahneler içeriyor ve merak uyandırıyor. gel gör ki burdan sonra filmin klişeleşmeye başladığının sinyallerini veren sahneler bir bir gelmeye başlıyor. klasik amerikan filmi fbi sahneleri, bilgisayar klavyesine çatçut basıp kamera görüntüsünü 500x büyüterek suçluyu ve kullandığı aracın plakasını hemencecik bulmalar, yüz tanıma teknolojileri falan filan (en azından bu sahneleri gelecekte geçen bir filmde kullanmaları yüreklere su serpiyor). sonra kahramanımız suçlunun peşine düşüyor burda da tabi ki kovalama - action sahneleri izliyoruz (gerçi bu sahnelerin uzatılmaması ve daha çok surrogate'in insanüstü güçlerinin karşısında human'ın güçsüzlüğünün vurgulanması doğru bir karar olmuş). fakat o da ne, suçlunun elinde bruce abimizi bir anda piliç kızartmaya çevirebilecek bir silah bulunuyorken film bu ya o koskoca teknoloji harikası silahın tutukluk yapacağı tutuyor ve human'ların yaşadığı köye ulaşıyorlar. burada görüyoruz ki surrogate sistemini reddeden human halkı filmin present'ından rahat bir 700-800 yıl gerilerde yaşıyor ve o nanoteknoloji çağında bildiğin taş ve sopalarla surrogate'i bir güzel öldürüyorlar (burada hoş bir tezat söz konusu). film böyle bir güzel bir klişe sahne gelgitleriyle ilerlerken finale yaklaşıyoruz. iyi adamlar kötü adamlar birbirine karışmış araya ajanlar girmiş, kim suret kim human belli olmayan bir ortamda gayet bomba gibi bir final mi gelecek diye ümitlenirken bir de bakıyoruz ki, oğlunu surrogate savaşlarında kaybeden acılı baba bir anda dark side'a geçiyor ve tüm dünyayı yok etmeye (!!!) karar veriyor. arkadaşım bu ne boktan sahne, bu ne boktan sebep sonuç ilişkisi? film mi izliyorum yoksa dijitürk çocuk kanalında çizgi film mi? seyirci işbu hezeyanlarla boğuşurken bruce abimiz kalkıp bir de dünyayı yok etmeye karar veren kötü adamı telkin yoluyla tatlı dille ikna etmeye çalışıyor.. fakat malesef her modern amerikalının başvurduğu "sorunları konuşarak çözme" taktiği bu sefer işe yaramayınca iş başa düşüyor ve bruce dünyayı yok edilmekten kurtarmak için harekete geçiyor. burada da şaşırtıcı bir sahne beklemiyorsunuzdur umarım çünkü envai çeşit amerikan yapımında karşımıza çıkmış, lost'ta bile yer bulmuş, bilgisayara fıtıfıtı bişeyler yazıp enter a basarak son saniyede dünyayı kurtarma klişesini izleyerek oehhh diyoruz. evet gerçekten de o enter'a basılıyor ve dünya kurtuluyor. koskoca dünyanın kaderi bir enter'a bakıyor yani (pardon shift+enter'a!) filmin sonunda "artık kuşlar cik cik öterken insanlar yavaş yavaş evlerinden çıksınlar da tam olsun bari" diye düşünürken gerçekten de kuşların cik cik öttüğü ve insanların evlerinden çıkmaya başladığı, mars attacks'te bile izlemiş olduğumuz olmazsa olmaz final sahnesi geliyor.. ve kısacası filmin son yarım saatinde gerçekleşen herşey tam beklendiği şekilde ve beklenen sıralamayla gerçekleşmiş oluyor. surrogate'lerin tamamının yok edilmesi, insanların yeniden insan olabilmesi (ve tabiki kahramanımızın karısına tekrar kavuşması) da filmin mutlu sonu (bana fight club'ın mutlu sonunu hatırlattı). daha ne olsun? --- spoiler ---
bir çırpıda başlayıp biten, zirvedeyken bırakan film. yoğun görselliği, temponun bir an olsun düşmemesi beylik olan yanlarını görmezden gelmek için yeterli. konusuna rağmen benzer bir çok filmde olduğu gibi özel efekt ve teknoloji görgüsüzlüğüne kurban edilmemiş. bence kısalığı kasıtlı bir tercih. gereksiz durağan sahneleri atılmış bir hollywood aksiyon filmi olarak da görülebilir. hata olan bu konseptin bir sinema projesi olarak düşünülmesinde, halbuki dizi formatında olay yaratabilirdi. gerçi benim bünyemde bu haliyle de olay yarattı.
bruce wilis'i beyaz perdede izlemeyi seviyorsun ve filmin fragmanını gördün, haliyle filme gitmek istiyorsun. gitme, sana gitme demeyeceğim ama gitme. filmin fragmanını izlemen kafi. konu orijinal değil, bu konuyu anlatan filmler izledin biliyorum. bruce'un da daha iyi filmlerini izledin. yalanlar istiyorsan yalanlar söyleyeyim, çok güzel klişeden uzak bir filmdi diyeyim, premiere lig temposunda film yapmışlar diyeyim, ama filmi izlerken bu mu orijinal bu mu tempo diye söversin. spoiler vermeyeceğim, izlemeden bilme diyeceğim ama biliyorsun. fragmanı gördün, bu konuyu izledin. sonu belli oyunlar için yorma kendini. aç bi daha fragmanı izle. ama yok, alıp verip ekonomiye can vereceğim diyorsan git.
günümüz teknolojisinin hızla ilerlediği gerekli teknolojinin uzakta olmadığı bir evreni uyaran bir yandan da “bilgisayarı kapayın ve dışarı çıkıp etrafınıza bir bakın” diye titreşim yollayan film. http://www.resetmagazine.net/…inema/surrogates.html
korkutucu bir konuyu işleyen film, düşündükçe geriliyorum ürküyorum yahu.
öncelikle belirteyim ki bu yazı spoiler içerir. ancak okuyun da neden gitmemeniz gerektiğini anlayın derim. gittik, izledik, yorumları, eleştirileri okuduk anladık ki makineleşmeye, bitmeye yüz tutan insan ilişkilerine, toplumun kamplaşmasına falana filana giydirmeymiş bir bu kadar kavrama da iğnelemeymiş. şimdi sorarım size sevgili okurlar, kaçımız böyle bir filmi aklı başında bir şekilde izleyip de "aa şurada nasıl da yerin dibine soktu burjuvaziyi, özellikle kovalamaca sahnesi gerçekten metaforlarla doluydu." diyoruz? yok arkadaş kimsenin ilk aşamada sikinde değil bunlar(özellikle bu tarz bir aksiyon filminde). ben istiyorum ki en basitinden bu suretlerle ilgili sorular cevap bulsun, bruce willis çılgın atsın, güzel bir sevişme sahnesi olsun. ortalama bir türk insanının filmi izlerken aklına gelen hiçbir soruya da açık bir cevap verilmemiş; - ya bu suretler anamıza bacımıza küfrederse? - herkes hayalindeki gibi bir suretle gezerken bruce abimiz neden mavi ay'daki gibi geziyor? - nasıl bir donanım insanın beynini sıvılaştırabilir? - neden bruce willis tüm sorgulama süresince istediği her cevabı bir kez sorarak alabildi? (adama soruyor bunu ordu mu geliştirdi adam hemen "evet" diyor mesela) - sikiş falan gibi işler nasıl bir zevk verebilir ki makinenin arkasından? - laptopu olmayan ne yapacak? sen şimdi bu kadar basit sorulara bile cevap veremezken yerim ulan senin çekeceğin filmi. filmi hiç anlamadım sonunu ayrıca anlamadım. neydi ulan bu oğlum öldü, insanlar kıyameti başlattı geyiği? neyse efendim gitmeyin, izlemeyin derim. bunun birkaç sene içinde daha güzelini çekerler onu izlersiniz. ya da gidin ben robot falan izleyin.
arada kendimizi fişten çekmemiz gerek, kaka teknoloji bizi insanlığımızdan çıkardı temalı kolpa film. tema güzeldir, çizgi roman güzeldir, film çok kötüdür be.
--- spoiler --- kötü.. bi kere konu ilginç tamam ama o konu o kadar işlenebilirdi ki, senaristler bunun altından kalkamamış. eğer insanlar yerine robotların yaşadığı bi dünya olacaksa o dünya bugünkünden milyar kere farklı bi dünya olur. gerçi bu farklı dünyanın nasıl olacağını birinden doğru tahayyül etmesini beklemek biraz abartı tamam ama o kadar çok varyasyon yapılabilir ki en azından bi iki tane yaratıcı fikir bekliyor insan. oysa filmde bize sunulan dünya bugünkünün aynısı. tek fikir var, o da insanların fiziksel olarak daha çekici robotlar kullandıkları.. hepsi bu. ha bi de eşcinsel olanların diğer cinsiyette robotlar kullandıkları.. aynı sayılır. bu fikirden beş sezonluk inanılmaz bi bilimkurgu dizisi yapılabilirdi. biraz daha akıllı ve yaratıcı senaristler bugünküyle alakasız bi dünya hayali yaratabilirlerdi. bu film olmamış.. hem de hiç olmamış. üstelik sen bugünkü dünyanın birebir aynısını yapıp, bi de suç oranını yüzde yüze varan ölçüde düşürüyorsan (sadece bi fiziksel çekicilik arttırınca insanın suç işleme güdüsü yok mu olur) o zaman bütün robotları neden yok ediyorsun diye sorarım adama.. bu robot kullanımı insanların yaşamlarını niye sadece daha iyiye yönelik değiştirmiş.. o zaman yok etme kardeşim. oysa filmin sonunda canter bruce abiye ateş edip bi laf ediyor, "bak ölmenin heyecanını yaşadın, işte bunu kaçırıyor insanlar" diyor. bak işte o fikir üstüne gideydin ya.. heyecanını kaybetmiş insanoğlu fikrini işleyebilseydin o zaman ben de filmin sonunda robotların yok olmasını isterdim. altı milyar robot ölüyor ama tek bi insan ölmüyor. havada uçan uçaklar hiç bi insan üstüne düşmüyor yani.. tabbeeeee... --- spoiler ---
--- spoiler --- filmdeki steril bölgeye giriş sahnesi fallout 3 ile kesinlikle benzerlik gösteriyor.. yine steril bölgedeki "no machines allowed" yazısı ise fallout'un ünlü "no mutants allowed" mottosuna gönderme niteliği taşıyor. --- spoiler ---
biraz mesaj kaygısı sezdim filmde. hani internette mirc, icq falan vardı bi zamanlarda hani isteyen istediği karaktere bürünüyodu.hani kızlar erkek erkekler kız gibi davranıp milletle (sözümona) dalga geçiyodu. kimse nette konuştuğu kişinin aslında kim ya da ne olduğunu bilmiyodu. hani ya herkes gibi davranırdınız bu ortamlarda ya da dalga mevzuu olurdunuz. bu ortamlara girmeyenlere tuhaf tuhaf bakardık hani "yau hacı acayip kaynak bişey bak sende bi dene" falan derdik...sonra sanal dünyalarda oynanan oyunlar çıktı. hani istediğin gibi göründüğün istediğin işi yaptığın istediğin gibi eğlendiğin... filmdeki suretler hakkaten suret değil aslında. aslında hiç bir suret aslının aynı değil. bunu öngörenler kendilerini zaten izole etmişler bu yaşam tarzından. hatta iyice nefret edip kendilerini tarıma hayvancılığa bile vermişler. öyle iğrenç gelmişki bu sahte yaşam tarzı herşeyi bırakmışlar arkalarında. peki işe uyanmayanlar bu sahte yaşamlarıyla gerçek mutluluğa mı ulaşmışlar? gerçekten ürettiklerini tüketmişler mi? herhangi bir mutluluklarını yüzlerine yansıtabilmişler mi? yapsalar bile ona bakan suretler bunu anladıklarını ya da takdir ettiklerini ya da sevdiklerini-sevmediklerini gösterebilmişler mi? bugün yaşanan sanal sahteciliğin gerçek sahteciliğe evrimleştiği, bugün var olsa çokta yadırgamayacağımız, en azından bir kez hepimizin denemek isteyeceği bir dünya... film klişe, hatalı, mantıksız, saçma vs. olabilir. ama bize bir şeyler öğretebilir belki. filmi aksiyon ve bilim kurgu beklentileriyle izlemeyin bence. umduğunuzu bulamayabilirsiniz. filmin lokomotifi konusu ve tabii ki bruce willis. konu sağlam, senaryo zayıf. bruce willis ise 12 maymundan bu tarafa en iyi rolünü çakmış. seyredin derim.
ilk 10 dakikasına zorlukla tahammül ettiğim film. robotlar mobotlar, çözmek için kasamayacağıma karar verdim. gerçekçi olmayan filmlerden hoşlanmadığımı düşünürken, gittim twilight'ı izledim. hangi film daha gerçekçidir, tartışılır tabi.
sanırım senaryo blade runner adlı şahaserden de etkilenilerek yazılmış gibi. bruce willis filmin eye candy si olmuş fakat film olmamış.
hemencecik başlayıp biten film... bruce willis 'e doyamadan bitti film. abimiz bruce her zamanki gibi cool. konu da güzeldi ama filmin bütçesi gereği ancak bu kadarlık film yapabilmişler herhal! işin içinde yine -ölü de olsa- küçük çocuk sokmuşlar ya! olmasa şaşardım valla! (bkz: bruce willis/@seyuranto)
gayet orjinal ve çok kaliteli bir bilim kurgu filmi. amaç benzerlik aramak ya da bok atacak bir şey bulmak olunca elbette bulunur. önyargısız bakınca daha mutlu hissediyor insan kendini. çok güzel bir film ve çok sevdim ben bunu.
kurgusunun çok iyi olmaması ve durgunluğu nedeniyle çok başarılı bir film olduğunu düşünmediğim, ancak nedendir bilmem bende eski güzel bilim kurgulara* has birtakım hisler uyandıran film. bruce willis her zamanki gibi karizmatik, karısı rolündeki hatun* da liv tyler'ı mı andırıyor ne? keşke biraz daha "karanlık" bir film olsaydı, başlarındaki film-noir havasını (atmosfer, çekimler, vs.) sonuna kadar sürdürseydi.
gozlerim filmin karelerinde cizgi roman gorselligini de aramadi degil hani. denk gelseydim on uzerinden yediyi alirdi benden. * ayrica, brus abimizin sureti uzerinde biraz daha oynansaymis, bildigin meric erkan cikacakmis meydana. (meeric beeni kotuleyemez ki. )
ne dediler: "...yüzü olmayan insanların istediği hedefe serbest atış yaptığı bir sahtekar yuvası!..." brus vils 2052 "...yılansı fare çocuklar, gece fareleri... amerika'da en çok küfrettikleri adam benim... bu siber yılan aleminde en çok konuşulan adam benim... öyle kahpece, böyle sinsilikle, yılansı siber yılanlıklarla bu işler olmaz..." brus vils 2053 --- spoiler --- bu arada, film'de bir türk karakter olsa ve adım başı rastlanılan cillop hatunlardan birine "pardon bağyan siz gerçek misiniz?" dese, bu garip iltifat ilk defa anlam kazanırdı. --- spoiler --- *
daha güzel olabilirdi dedirten film. genede robot olsun çamurdan olsun...
bir kısmı eskiden yasadigim sokakta, hatta 3 apartman otemde cekilmis film. bitirme projesi hazırladigim bir doneme denk geldiginden set etrafindaki kalabaliga katilip bruce amcayi yakindan gorememistim. hatta cok sayida figuran kullandilar filmde ve bunuda semt sakinlerinden sectiler. bugun sonunda boston a olan ozlemimi giderir belki diye izledim. oldukca karanlik bir film olmus. kendi istekleri ile hayattan soyutlanan, bir odada tikili kalan aslinda hayati yasayamayan insanlarin hikayesi. aslinda teknolojinin insanlari kendi bedenlerinden uzaklastirmada geldigi son noktayi gosteriyor. bu noktaya suan cok uzagiz belk,i ama bilgisayarlarin hayatimizdaki yeri gunden gune artarken bizi gercek insan kontaklarindan uzaklastirdigi bir gercek. artik bankaya gitmiyor cogumuz, alisverisleri internet uzerinden yapiyor, heyecan tecrube etmek degisik simulasyon oyunlari oynaniyor, vs... neticede filmden sonra ben kendi acimdan umarim o noktaya gelmeyiz dedim. guzel denilebilecek bir film. beni 2-3 yilimin gectigi sokaklara goturdugu icin ise ayri bir guzeldi, tatil planlarimi one cekmemi sagladi.
muhteşem senaryonun maalesef iyi işlenemediği film. özelikle kurgusal olarak çok eksikleri var. o senaryodan 5 sezonluk dizi çekebilirsiniz fakat bunu 1 filme sığdırmaya çalışıyorsanız hem de 88 dakika gibi kısa bir süreye sahip bir filme, işiniz gerçekten zor ve tam olmamış bu yüzden. onun haricinde oyunculukları da "eh" diyip geçersek güzel film olduğunu düşünebiliriz. --- spoiler --- birileri başkalarının suretleri içerisine girdiğinde kafamdan bir anda gits geçti. konu itibariyle surrogates sonu suretlerin sonu olarak bitmeseydi, gits'in öncesini anlatıyormuş izlenimini doğurabilirdi sanırım. en azından benim aklıma böyle geldi. --- spoiler ---
bu filmin içinde abd - ırak savaşı temalı bir atmosfer yaratsalardı film bildiğin avatar olurdu.
avatar'ın yandan yemişi. hatta hiç yiyememişi. tek artısı, mazhar alanson'un seksi, bol mimikli oyunculuğu.
ana fikir olarak çokta uzak olmayan film. --- spoiler --- son 4-5 senedir sims'le son 1 kaç yıldır sanal oyunlarla (popomundo vs.) insanların olmadıkları kişi olma isteği vurgulanıyor filmde. açıkçası gerçekleşse cidden büyük bir kitle kullanırdı suretleri. --- spoiler ---
filmin en büyük artısı ve en büyük eksisi aynı anda bruce willis olmuştur, mevcut yüzündeki o ifadesiz tavır surrogate kavramına uymuştur. ancak işler bruce willis suretinden çıkınca değişmiştir. yine sureti gibi etrafta ifadesiz ifadesiz dolaşmış, sırıtmıştır. filmin diğer eksisi kısa oluşudur, "ya ayrıntılara gömmeyelim verelim gitsin" denmiş sanırım. ancak böyle bir distopik ortam yaratıyorsanız, bu "sırf" aksiyon filmi olmamalı, biraz da olayın kökeni-psikolojisi anlatılmalıydı, -ki nitekim bruce willis üzerinden "suretsiz hayata dönsek mi yav?" şeklinde yavan bir dram yapmamış, gerçekten dram yapmış olurdunuz- en azından başarılı örneklerden biraz feyz alınmalıydı; (bkz: matrix) fikir güzel, işleniş yanlış.
daha filmin başında ete kemiğe büründüm mickey rourke gibi göründüm misali karşımıza çıkardıkları bruce amca filmin felsefesini dayandırdığı konseptin orijinalitesi karşısında ve kısıtlı zaman, imkanlar içre çaresizce çırpınıp duruyor. bu ailevi sorunlarla boğuşan amerikan polisi meselesi, bir takım şaşkın ergenekoncular gibi holivud'un vazgeçemediği tripler ve tiplemeler yüzünden zaman zaman akıştan kopacak gibi olunuyorsa da araya serpiştirilen atlamalı zıplamalı ve terminatöre saygı duruşu gibi duran sahneler olsun, karanlık tarafa geçsem mi yoksa gibi tereddüt anları olsun, ayna nöronlarımızı uyaran ve kısa zamanlı da olsa empati kurmamıza olanak sağlayan durumlar yine de "ya ben şimdi bunu niye izliyorum ki" türünden sorgulamalardan ırak şekilde zaman geçirtiyor. scary movie de skeçleştirilip önümüze koysalar daha izlenesi olur gibime geliyor. yoksa şüphem mi var. evet var. belki de türkiş versiyonu daha şahane olur. recep ivedik, cillop hatun formunda kolbastı oynamaya gider. olaylar gelişir. son olarak uyarıyorum ki, kimi sahnelerde filmin çizgiroman uyarlaması olduğunu vurgulayan karikatürize edilmiş karakterler sin city estetiği bekleyenleri hayal kırıklığına uğratacaktır. beklentiyi düşük tutup, fiziksel görünümün ötesindeki "insanlaşmayla" alakalı bu gerçekleşmesi muhtemel gelecek tasavvurunun keyfini çıkarmakta fayda var.
oldukça önü açık ve ilham verici bir anafikir cin ali seviyesinde bir senaryoyla piç edilmiş. wall-e'de bile daha iyi işlemişlerdi teknolojinin insanları zamanla yattığı yerden yaşayan bitkilere dönüştüreceği temasını. bir kapsüle girip başka bir bedeni kontrol etmek bilim kurgu camiasının yeni trendi. uzun süre de devam edecek gibi filmdeki arabalar hep chevrolet.
her türlü klişeyi içinde bulunduran senaryo bakımından da oldukça yavan bir film olmuş surrogates. --- spoiler --- hadi herşeyi geçtim bu suret olayını icat eden amcamız o kadar plan yap et sen intikamınıda alacaksın insanları eski düzene çevirceksin hemde böyle bir teknolojiyi icat edecek kadar zeki ol ama sen tut son anda intihar et ardından bruce abimiz john mcclane edasıyla günü kurtarsın. e be şerefsiz adam hiç mi düşünemedim sen intihar ettikten sonra o zaman diliminde planını durdurcağını e noldu şimdi. kendi bokunda boğulmak bu olsa gerek. filmin sonunda da flashforward havasında bir son yapalım demişler ama yönetmen ve görüntü yönetmenine de buradan selam çakmak gerek. kardeşim bir anda tüm suret sistemi ayrıştırılıyor herkes iptal yerlere düşüyor ama sen bak bir araba yolda hızla giderken hemen yavaşça duruveriyor. hiç mi dikkat yok hiç mi göz yok. bu sadece koca film boyunca gözden kaçan noktalardan bir tanesi zira film kurgu, senaryo, anlatım, oyunculuklar artık nereye el atsanız elde kalıyor. en az gamer kadar insanı sinirden geren * * bir bilim kurgu filmi yapmışlar. aksiyon arıyorsanız da gamer bile bu filmden çok daha fazlasını veriyor. --- spoiler --- bu kadar sığ bir film yapmak için çok para harcamış olmalılar. ayrıca bu filmin vermek istediği mesajı wall-e fazlasıyla vermekte üstelik muazzam bir sinema şöleni sunarak. en nihayetinde gidin i robot izleyin zamanınıza yazık etmeyin derim.
eksik bir bilim kurgu. filmin bilimi var ama kurgusu yok . --- spoiler --- yahu sen müthiş bir teknoloji ile robotlar (suretler) yapıyorsun ki bu suretler insan gibi, çakması değil, bildiğin bir gözlük, iki kabloyla hallenen şeyler, ancak dünyanın diğer atraksiyonları 1980'den kalma. eyvallah , telefon klübelerini şarj klübesi felan yapmışsı da, akbilli otobüsler, benzinli 4 tekerli arabalar falan neyin nesi? lan robotlu evde mutfaklı, akıcı suyun ne işi var . --- spoiler --- düşünce güzel ama uygulama ve diğer perçinleyen etkiler çok eksik kalmış. tek başına savaş açan , katakulleli , kafası karışık bir hollywood filmi dışında bir tadı yok.
güzelim konunun özensizce senaryolaştırıp çekildiği film. bu konuyla kesinlikle daha iyisi yapılabilirdi bence.
kısaca; mükemmel konu + mükemmel oyuncu = sikimsonik bir film.
--- spoiler --- teknolojinin bizi gerçek dünyadan uzaklaştırdığı temalı güzel bir film fakat; makinaların , robotların giremediği bölgeye peygamber denilen herif makina olarak nasıl girdi merak etmekteyim.mantık hatasımı var ben mi çözemedim. --- spoiler ---
2 kasik avatar , bir tutam matrix , avuc ici kadar i-robot. cok basarisiz , cook.
filmi izlerken "suretlere ölüm! " şeklinde gaza gelip , filmden sonra " bu teknoloji insanlığı öldürüyo abi " yorumu yapan güzel insanlar için paylaşıyorum sıradaki linki . http://www.time.com/…article/0,8599,1954631,00.html hadi bakalım into the wild'ım benim , göriyim seni .
kesinlikle çok iyi ve parlak bir senaryoya sahip film. izlemeden evvel çizgi romanı biliyor ve "hmm bu konuyu nasıl çekmişler acaba" diyerek başlıyorsanız "kitabını okudum filminden daha güzeldi" klişesine baştan kendiniz düşmüş olursunuz. o yüzden "çok klişee" sözlerine aldırış etmeyiniz. bir kere gerçek olması çok da uzak bir fikir olmayan ve bu yakınlıkla da ürküten bir konuyu hakkını vererek işlemişler. filmde herkes rolünün hakkını vermiş canlandırmalar ve sahneler çok gerçekçi olmakla beraber bir an sahiden böyle bir dünyada yaşadığınızı sanabiliyorsunuz. ve çok ilginç anektodlar da var.. --- spoiler --- -bize inanmalısınız bayım bizler avukatız -hayır hanımefendi hiçbirşeyden emin olmak zorunda değilim. hatta bu güzel görünüşünün altında şişko iğrenç bir adam olup olmadığından bile emin değilim. --- spoiler ---
gayet iyi bir film bence. üzerinde çalışılsa zaten efsane olurmuş, ama çalışılmadığı için sadece iyi olarak kalmış. filmin konusunun ve barındırdığı en önemli unsurun "kimsenin göründüğü gibi olmayı tercih etmemesi" oluşu çok önemli. gerçekten de, bir avuç insan hariç dünyadaki herkes içten içe "kendi olmaya devam ederken bir başkası olabilmek" istemiyor mu? aslında kimse "keşke x kişisi olsam" demiyor, "x'teki talih/güzellik/para bende olsa..." diyor, bu konuda herkes az çok hemfikirdir diye düşünüyorum. internette kendi kendimize -çoğu zaman farkında bile olmadan- yarattığımız personaları düşündürüyor; frp veya benzeri role playing oyunlarda asla olamayacağımız insanlar olma arzusunun ne derece keyif verdiğini düşündürüyor, hatta "ben geçmiş hayatımda kraldım", "ben dünyaya yine geleceğim" gibi, insanların aslında bu hayattan pek de memnun olmamalarına yorabileceğimiz pek çok şeyi düşündürüyor bu film bana bu yüzden. ve bilimkurgudan anlaşılması gereken şey de budur zaten, bugüne dair çıkarımlarla bir gelecek tasarlamak. o yüzden bence film gayet başarılı. bence filmin en güzel sahnesi, bruce başganın sokakta yürürken milletin pat küt kendisine çarptığı, kendini güvensiz hissettiği sahneydi. bu sahne can korkusu olarak yorumlanırsa eksik kalır diye düşünüyorum. bence bu güzel sahne, filmdeki teknoloji gerçekleşirse o sahnede tasvir edildiği gibi bir mekanikliğin nasıl kaçınılmaz olduğunu gösteriyor: çünkü modellemede sadakat seviyesi arttıkça maliyet de artar, ve belli başlı talepler karşılanıyorsa davranışların zarif olması vazgeçilmez bir sistem gereksinimi olarak görülmez. ama işte, tam da bu nedenle, yaşamın o insani detayları kaybolmuş oluyor; robotlaşma, pek çok şey kazandırırken, yabancılaşma gibi bir sorunu beraberinde getiriyor. hani insanın annanesi tırışka da olsa kek yaptığında fabrikasyon keklerden on kat daha güzel gelmesi gibi diyeceğim mesela. veya daha birikimli gözükmek için şöyle diyeyim: filmdeki suretleri görünce, heidegger'in yel değirmeni - baraj karşıtlığında hissettiği nostaljik duyguyu, suret-insan ikilemi çok iyi hissettiriyor. bu yüzden dar bir konu olsa da, üzerinde kafa yormaya değer bir meseleyi irdelediği için izlemek gerek bu filmi, derim ben.
matriximtrak ve orjinal bir konuyu doğru düzgün işleyememiş film maalesef --- spoiler --- kardeşim o kadar robot yapmışsın fbi ofisinde hala lcd ekran kullanıyorsun. kullandığın silahlar bile glock falan. robot yapacak üstünü deriyle kaplayacak teknolojiye haizsin ama hologram falan bir şekil yapmamışsın. --- spoiler ---
boş ve sığ geçilen kısımları da doldurmuş olsaydı sosyal bilim kitaplarında ve derslerinde yer alabilecek bir filmdi. ancak hollywood filmlerini hollywood filmi yapan atraksiyon ve gösteriş sevdasına içerikten malzeme çalınmış ve on numara film olacakken murdar edilmiş film olmuştur. her nekadar murdar edilmiş olsa da vermek istediği mesajı izleyiciler çok rahat anlamakta çünkü insanlar mevcut yaşam koşullarından zaten onlarca sureti maske kullanmadan kullanma tecrübelerine sahipler, ancak evlerinden hiç çıkmadan koltuk üzerinden robot idare ederken götlerde hiç yatak yarası olmamasına şaşırmadım desem yalan olmaz. en nihayetinde insana imkan vermeyeceksin imkan verdiğinde her zaman eşşeğin kulağına su kaçıracaktır.
teknolojideki ultra über gelişmelere rağmen, tvnin uzaktan kumandalı olması, insanların sıradan arabaları sıradan yöntemlerle kullanmaları, pcden bilgi aktarımı için usb belleklerin kullanılması gibi özensiz detaylar içeren sıradan film. asıl insanların anlatıldığı sahnelerde duygu aktarımı minimum seviyede. güzel bir konu ancak bu kadar yüzeysel geçiştirilebilirdi. o kadar gereksiz bölüm var ki insan zamana oynamışlar diye düşünmeden edemiyor. bildiğin 5 filmlik seri yapılabilir aslında böyle bir malzemeyle. kısacası senaryoya yazık olmuş. --- spoiler --- --- spoiler --- filmin son sahnelerinden birinde tvde spiker haberleri okuyor, neyseki hiç can kaybına neden olacak kaza yaşanmadı diye. böyle bir şey mümkün mü? hiç mi uçak düşmedi, hiç mi yangın çıkmadı suretler iptal olunca? üstelik "doktor bilim adamı” öldü diye neden suretler tarihten siliniyor? yok mu aynı sistemi bir daha kurabilecek mühendisler? filmin en saçma kısmı sonuydu yani... --- spoiler --- --- spoiler ---
filmde açıktan açığa bir blade runner etkisi söz konusu. bruce willis'e rağmen taklitten öteye gidememiş.
keşke gerçekte de olsa dediğim film. hiç muhattap olmuyorsun arkadaş, gönderiyorsun sureti o takılıyor.kadın suret alan erkeklerdeki mallığı da anlamadım bir türlü,ama tabi ekstreme koşmanın tanımı da olabilir bu. izlenmeli.
"peheeeey" nidalarıyla izlediğim film. yine de keşke çizgi roman olarak kalsaydı.
insanların yerine "yaşayan" robotlar açısından değil de sanal kimliklerine bağımlı insanlar açısından gözlemlendiğinde farklı izlenimler edindiren film, evet. tom greer'ın görevden alındığında ve yeni suret verilmediğinde dış dünyaya kendi bedeniyle çıkışı ve o yaşadığı bocalama çok şey anlatıyor aslında. filmin konusu ilginç ve farklı ama bruce willis yıllardan beri neyse o: aynı bakışlar, aynı çarpık gülüş, aynı "dünyayı kurtarmaya geldim açılın hele" tavrı. rosamund pike ise yine güzel, hatta bu filmde "bebek gibi"nin de ötesinde. prophet rolüne de ving rhames gibi biri yakışırdı ancak. filmin müzikleri richard marvin imzalı, özellikle de başlangıçta suretlerin fikir ve yapım süreci anlatılırken fonda çalan melodiler müthiş.
benim anlamadığım: bu filmi çektikten sonra kimse izlememiş mi? --- spoiler --- tüm yaşamı robotlar idare ediyor ama bunun dışında en teknolojik şey toyota prius --- spoiler --- aman deyim, aç gazete falan oku, verme vaktini bu filme.
yönetmeni jonathan mostow olan 2009 yapımı film. başrollerinde bruce willis, radha mitchell, rosamund pike var. jonathan mostow' u-571, breakdown, terminator 3 filmlerini yönetmiş daha önce, çok fazla dikkat çeken bir yönetmen değil, zaten bu film ile de sinema "sanatı" adına bir yol kat etmemiş. bruce willis daha ne kadar süre polis, yaşlı polis, kenara itilmiş polis eskisini oynayacak merak ediyorum, gerçek polis olsa şu zamana kadar emekli olmuştu. ayrıca amerikan sineması her teknolojik gelişmeyi en ileriye götürerek, öcü gibi gösterme temelli bilimkurgu çekerek daha ne kadar ekmek yiyecek ve biz de buna daha ne kadar çanak tutacağız, bu da sahsim adina ayri bie merak konusu... --- spoiler --- filme gelir isek; robot teknolojisinin aşmış göçmüş olduğu bir dönemde, mekanların, araçların teknolojik olarak bir yere gidememesinin sebebi kurgusal bir tavır olmaktan çok, "buna da para harcamayalım" gibi duruyor. hele ki, tıp konusunda insanlık hiç bir ilerleme kaydedememiş, özürlü insanlara yapay organlar yapmayı bırakıp, tüm enerjilerini suretlere yöneltmişler. bu vesile ile de herkes götü göbeği salmış, evden dışarı çıkmayı bırakmış, psikolog-psikiatrist yardımı ile gerçek sorunlarını halletmek yerine, edindiği suret vasıtası ile başka bir aleme geçmiş. amerikan sinemasının en büyük klişesi olan çocuklarını kaybetmiş, iletişimsizlik içindeki karı-koca bu filmde de mevcut. bruce willis'ın canlandırdığı karakter kendi gençliğini suret olarak kullanıyor ve filmin sonlarına kadar eşinin gerçek yüzü ile pek karşı karşıya gelemiyoruz. film aslında alt ya da yan metin olarak ailenin vakt-i zamanında yaşadığı dramı da sergilemek istemiş ama, ana konu çok baskın olduğu için bu çok geri planda ve gereksiz kalmış. çünkü olay örgüsü adına; suretleri tasarlayan adama empati yapabildiğini gösterme dışında bir faydası yok. her şey çok havada, yalap şap, kapatma düğmesi mantığında işlenmiş. su an bile içinde en fazla doktor muayenahanelerinin bulunduğu akıllı binalara girerken, sadece gideceğiniz kata girmenizi sağlayan kart sistemi olduğu halde, filmdeki polislerimizin tamamıyla hijyen gerektirecek, suretlerin imal edildiği yerlere ellerini kollarını sallayarak girebilmeleri, binanın içinde devlet dairesinde gezinir gibi gezinmeleri de ayrı bir savsaklama hali. --- spoiler --- filmle ilgili detayda ya da kurguda çok fazla şeye tüü kaka denilebilir, ama muadillerinden çok da fazla farkı olmayan, üretildiği ülkede bilimkurgu denince sayılabilecek iyi örneklerden olmayacak ancak buna da soyunmayan bir film. biz yine bladerunner ve 2001 ile yetinip oturacağız.
harika bir bruce willis performansı izleyebileceğiniz film. çok yaratıcı bir hayal gücü ve bildik bruce aksiyonu.
bruce willis'in bu tip polisiye aksiyonlar için artık yaşlandığını gözler önüne seren film. --- spoiler --- pek çok sözlükçü ağız birliği etmişçesine filmin iyi orijinal senaryosuna rağmen ziyan olduğunu söylemiş. evet daha iyisi olabilirdi belki ama senaryo ya da çizgi romanın uyarlandığı öykü kati suretle orijinal değildir. bu tip zayıfların yok edilip, ayıklanıp mükemmel ırk yaratma projesi artık temcit pilavı haline gelmiş bir konu. bilim dediysek, o kadar da değil canım tarzı tanrılaşmaya çalışan bilim adamlarının sonunda kaybetmesi benim bildiğim frankenstein'den beri görülen bir olgu. evet belki öykü daha iyi bir filme müsait olabilir ama eldeki malzeme yeni şeyler de söylemiyor. bu tip pek çok filmde olduğu gibi filmin tarafı, eksiğiyle gediğiyle özürlüsüyle hastasıyla engellisiyle insanların kabul edilmesi. yani film mükemmel ırka karşı çıkıyor ki bu tip bir ırk yaratmaya kalkan hitler'in neler yaptığı malumunuz. yalnız ne zaman bu tip bir film izlesem hep aklıma üniversitedeki hocamızın yahya kemal için söylediği 'mükemmellik insancıllığı öldürür.' sözü aklıma gelir. beyatlı da mükemmel şiirin peşinde olduğundan, kusursuzluğu arardı fakat bu iyi güzel yanları yanı sıra insana has hatayı, kusuru da yok ederdi. film de teknoloji bilim iyi hoş ama insanı insan yapan kusur, hata, defo olmadan da olmaz diyor. anlatı yanında, teknik olarak bakacak olursak fazla konuşulacak bir yanı da yok filmin. tipik bir gişe yapımı. izle, eğlen ve unut kategorisinde. bilim kurgudan ziyade polisiye aksiyona yakın olduğu söylenebilir. filmin kanımca asıl büyük sorunu; tam derdini anlatmaya başlayıp işin aksiyon kısmına geçilecekken birden bitiveriyor. normalde filmlerin gereğinden fazla uzatıldığından şikayet edilir fakat burada tersi durum söz konusu. gereğinden fazla kısa tutuluyor. sanki ekibin, hadi çabucak bitirelim de evlerimize dağılalım havası var gibi. haa kötü mü peki? değil. aksiyon bilim kurgu hayranlarını tatmin edecek düzeyde. orta karar bir yapım. --- spoiler ---
