afrika sinemasının önemli örneklerinden birisi. sömürge altına girmeden önce mali'nin bambara kültüründe yaşayan kabilelerin geleneklerine bağlı hayatlarını konu ediyor. yerel bir yaşam, büyüler, kabileler, kendilerine özgü kıyafetleri, dansları ve inanışları üzerine dönen, hayatın döngüsünü anlatan bir film. fil ile aslan'ın savaşı. --- spoiler --- niankoro bambara kültürüne ait büyüleri öğrenmiş ve evden kaçmıştır. bu bilgilerin kimseyle paylaşılmaması gerektiğini düşünen babası da onun peşine düşer. kolonkalanni adını verdikleri tılsımlı sopa ona yol gösterir. filmin başında verilen bilgiye göre bu sopa kayıp nesneleri ve hırsızları bulmaya yarar. bambaraların en bilgesine kore deniyormuş, onun da kore kanadı denilen bir asası varmış. bu asa ile kolonkalanni sırığının mücadelesi ile son buluyor film. ikisinin de üzerinde bir taş var ve ışığı yansıtıyorlar. kolonkalanni sırığı bu kavganın sonunda dile geliyor ve kin ve intikam duygularından gözü görmez hale gelen baba soma'ya hesap soruyor. ışık kopuyor ve film bitiyor. niankoro'nun oğlunu aynı süreçleri yaşamak üzere yola çıkarken görüyoruz. hayatın döngüsü sürüyor... --- spoiler --- alışkın olmadığım bir sinema dili olduğundan yer yer sıkıldığımı söylemem gerek. yine de farklı coğrafyaların öykülerini izlemek güzel bir deneyim oldu.
