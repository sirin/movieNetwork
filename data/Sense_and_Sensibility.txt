alan rickman da ayri bi hava katar filme..
emma thompsona en iyi uyarlama senaryo oscarini kazandiran sevimli romantik komedi
ayriyetten hugh grant de pek masum suratı ıle boy gosterır; 18. yuzyıl ingilteresinde gecen "ask mı kurallar mı" karmashasının romanından uyarlanmıs olan bu fılmde
sabırlı, efendi elinor&ateşli, deli marianne dashwood kardeşlerin, köylerinde (ve ingiltere genelinde) yaşanan işçi pazarı modundaki evlilik pazarına karşı takındıkları tavır&buldukları kocaların anlatıldığı, jane austen adlı hatun kişinin yazdığı roman. kimsenin ölmemesi çok şaşırtıcı, ama bu zaten jane austen. kimse ölemez. bir tek frank churchill'in yengesi ölebilir (bkz: emma). tavsiye edilebilitesi çok, çok yüksek, kara delik gibi bişey (to quote bridget jones).
aynı adlı kitaptan ang lee adında japon, tayvan, çin gibi yörelerden gelmiş olması muhtemel bir kişi tarafından yönetilmiş, "aa bak lan hugh grant", "heee şu da emma thompson zate", "yav bu hatun nası bıraktı kenneth branagh'ı", "ay şu titanikteki şişman kız" filan gibi nidalarla izlenen, bu nidalar yüzünden pek de anlaşılamayan ancak güzel olması kuvvetle muhtemel film.
(bkz: cins ve cibilliyet)
filmi de cekilmis olan jane austen romani. filmi gercekten cok basariliydi sahsen kitabi okumadim ama...
austen'in muhteşem romanlarından biri... jane austen'in romanları içerisinde yer alan anne figürleri arasındaki en aklı başında ve yapıcı olanı sense and sensibility dedir. bayan dashwood karakteri, diğer romanlardaki anne tiplemelerini bir adım öteye götürerek, olması gerekenle olan arasındaki farklılıkları okuyucuya sunar...
basligindaki “sense” ve “sensibility” kelimelerinin hangisinin duygusallik hangisinin aklibasindalik oldugu konusunda kafa karistiran eser. “sensibility” zaman icinde anlam degisimine ugramistir, eserde akli basindalik anlaminda degil, duygulara gore hareket etmek anlaminda kullanilmistir. bu durumda sense mantigi temsil etmektedir (bkz: does this make sense).
ilk adı "elinor and marianne" olan, türkçeye kül ve ateş olarak çevrilmş, jane austenin 1796larda yazmaya başladığı ilk romanı, pride and prejudicein temel taşı.
jane austen'in henuz yirmili yaslarda yazmis oldugu, ilk ses getiren romaninin adidir. romanda sense ve sensibility, karakterleri bu iki kelime ile birbirinden ayirt edilmis iki kizkardesin oykusu ile konu edilir. akli basinda, duragan, gorev bilinci gelismis elinor ile ucari, heyacanli ve dramatik marianne birbirini cok sevdigi kadar cok da farkli olan kimselerdir ve hayatlari daima kotuye dogru degismektedir. kitap, 1995 yilinda emma thompson'un girisimleri ile film yapilmistir ve filmde kate winslet, hugh grant ve alan rickman gibi oyuncular oynamistir. cok melankolik, sonu da buruk bir gulumseme ile biten bir filmdir ve sanki fonda hep beethovenin moonlight sonata'si calmaktadir.
yıllar önce izlenilmiş güzel bir film... emma thompson'ın oynadığı karakter ve filmin sonu özel olarak etkileyiciydi. hele de o sondaki attan uzaklara bakma sahnesi.. aşka, aşkın karşılıksızlığına ve saçmalığına dair güzel bir hollywood filmi.
1995 yılında 14 yaşındayken izlediğim, izlerken de zırıl zırıl ağladığım bir filmdir öncelikle. 1995 yılı 14 yaşındaki bir seyirciyi sulu zırtlak ağlatan filmler açısından çok verimliydi misal braveheart da o dönemde gösterime girmişti. uzun bir süre türk gençliğinin fahri scottish olası, freedooooom diye bağırası gelmişti. konuyu dağıtmayalım, daha sonra cem yayınevinden kül ve ateş adı altında çıkmış romanını alıp bir gecede bitirdiydim. işte bir freak olarak o dönem yaptıklarım, hayatımın özeti; cumartesi anne-babayla kadiköyde sinemaya gidilir, çıkışta bahçeli fehmi veya duruma göre sayla mantıcıya uğranır, modadaki kebapçı da olabilir bu, gençlik kitabevinden 5 milyon liraya 6-7 kitap alınır -evet türkiye'de bir aralar kitaplar ucuzdu- o kitaplardan biri bir gecede bitirilirdi, o zaman ne internet vardı ne sözlük. 14 yaşında bu filmi izleyip de yaptığım diğer işler alan rickman'a aşık olmak ve ah marianne vah marianne demekti. bunun başlıca müsebbibinin alan rickman olmasından da şüphe ediyorum zira marianne'de pek de bir halt yokmuş meğer ama bunu o zamanlar bilmiyordum. o dönemde elinor pek ilgi çekici değildir, bir kere emma thompson emma thompson da olsa rol için fazla yaşlıdır. neyse ki o emma thompsondır. ayrıca o edward'a aşıktır ve edward'ı oynayan hugh grantgarip bir döneme girmek üzere olduğunun sinyallerini vermektedir. romandaki tipler thompsonın senaryosundakiler kadar renkli değildir zaten. mina urgan'ın marianneci olmasına sırf bu sebepten ötürü bile şaşmamak gerekir. romandaki en renkli karakter kesin mariannedir. jane austen charlotte bronte olmadığı için albay brandon'ı bir bay rochester kadar etkileyici yapamaz. oyda potansiyeli de vardır adamın. nitekim alan rickman gibi arıza bir adamın jane austen uyarlamasına girmesiyle filmin boyutu biraz değişmiştir. lise döneminde mina urgan'ın ingiliz edebiyatı tarihini okurken kafamda alan rickman'ın ipek sesiyle yer etmiş almış albay brandon karakterinin sıkıcı bir ihtiyar olarak betimlenmesi canımı sıkmıştı ki kitaba bakacak olursak çok da haksız olduğunu söyleyemeyeceğim. filmi geçenlerde tekrardan seyrettim. ilk izleyişimin üstünden iyi kötü 10 yıl geçmiş, bendeki freaklik düzeyi azalmış filan. doğrusu sense and sensibility'nin en güzel tarafı her yaşta farklı bir tat veren filmlerden olmasıymış. 14 yaşında marianne ühü ühü, aşkından hasta oldu ühü ühü, brandon ona ne güzel baktı, hasta hasta ühü ühü derdim. oysa tekrar izleyince bu sefer ah elinor vah elinor derken buldum kendimi. 25 yaşındayken aşk acısı yüzünden gidip yağmur altında dolaşarak zatürreye yakalanan hatunlar pek de ilgi çekmiyor demek ki. onun yerine aşık olduğu bir adamdan toplum kuralları ve sorumluluklar yüzünden vazgeçmek zorunda kalan bir kadının yaşa(yama)dığı dram daha acı koyuyor. emma thompson'ın hugh grant'e vedası ya da kate winslet'e çemkirdiği sahneyi izleyip de hüzünlenmemek zor. elinor roman boyunca sağduyulu, kendini kapıp koyvermeyen kardeş olarak resmedilir ve ilk bakışta sanki daha az acı çekiyormuş görüntüsü uyandırır. mantıklı olmasına mantıklıdır ama daha az acı çekmesi söz konusu değildir. marianne gibi bana acıyın, ben çok acı çekiyorum kaprisini yapmadığı için daha az yaralanmış gözükür. bu bilinçlilik onu fiziksel olarak hasta etmez ama içinin nasıl kaynadığını anlayan anlar. emma thompson'ın yaşlı olması ile elinor'ın "evde kalmış" damgası da yükselir ki eh o dönemde yaşlı ve yalnız olmak zor. (hoş hangi dönemde kolay ki?) bu kadar ahkam kestikten sonra filmin kadrosunun ingiliz sinemasından ne kadar çok oyuncu barındırdığını da yazayım tam olsun. yani daha doğrusu adı geçmeyenleri yazayım. mr dashwood: tom wilkinson mrs dashwood: gemma jones lucy steele: imogen stubbs charlotte palmer: imelda staunton ve en güzeli de mr palmer: hugh laurie housesinyalleri veriyor hafiften. bir smiley iyi mi giderdi ne?
bütün yüzeyselliğim ve basitliğimle bir solukta okuduğum kitaptır. "ferrarsların büyük oğluyla dashwoodların büyük kızı anlaşmışlar, edward annesini barton a elinor u istetmeye gönderecekmiş" ruh haliyle okunursa fazlasıyla akıcıdır. tabii bu durumda nerde kaldı elinor'un akılcı ve mantıklı halinden almamız gereken dersler, nerede kaldı 18. yüzyıl ingilteresinin sosyal hayatı hakkında düşünmek.
filmde, kızların annesi bana türk filmlerindeki kızına zengin koca arayan tipik anneleri çağrıştırdı. genel olarak, eski türk filmlerimizden birini izliyormuş hissi uyandırsa da eğlencelik olarak izlenebilir*.
jane austen’in ilk romanı. kanaatimce pride and prejudice kadar etkileyici bir roman değildir, bunun en önemli nedeni de - roman karakterlerine karşı gerzekçe hayranlık besleme suçlamalarını göze alarak söylüyorum ki- mr. darcy gibi karizmatik bir esas erkekten yoksun oluşudur bence. albay brandon ve edward ferrars belli açılardan iyi hoş olsalar da okuyanın aklını alacak çekicilikten uzaktırlar. bu durum, yazar tarafından iki kızkardeşten rol çalmamak adına özellike tercih edilmiş olabilir zira kitaptaki temel mevzu iki kızkardeşin hayata bakışlarındaki farklılıktır. pride and prejudice’da ise hikaye elizabeth bennet-fitzwilliam darcy ilişkisine odaklanır, bu iki karakterin arasındaki zıtlıklar ve bunun ateşlediği aşk vurgulanır. bu bakımdan pride and prejudice daha etkileyici bir aşk romanıdır. bununla birlikte sense and sensibility’nin de pabucunu dama atmamak lazımdır zira sense and sensibility diğerine göre 18.yy ingiliz toplumuna –ağırlıklı olarak elinor’un ağzından- daha sağlam ayarlar vermektedir bana kalırsa. kibirli, aptal, paragöz karakterler burada daha çok ön plana çıkarılıp eleştirilmekte, zengin eş bulma çabaları daha çok karikatürize edilmektedir. kitabın filme çekilmiş halini izlemedim, bu nedenle bu konuda yorum yapamam ama uzaktan baktığımda gördüğüm manzara şu: film için ang lee fazla çinli (ırkçılık olarak algılanmasın, non-britsih manasında) elinor için emma thompson fazla yaşlı, edward ferrars için de hugh grant fazla popüler sanki. hele de son yıllarda romantik komedi dendi mi kapısı çalınan ilk insan olduğunu düşündüğüm (yönetmenden de önce hatta) hugh’yü edward gibi içe kapanık, kız gördü mü yanaklarına al basan, eni konu badak bir rolde düşünemiyorum. gerçi böyle dönüşümlere şaşırmamak lazım. 80’lerde de herkes vatka takıyodu. edit: filmi izlemiş biri olarak ang lee'nin fazla çinli olması dışındaki yorumlarımı artık gönül rahatlığıyla teyit edebilirim. emma thompson ve hugh grant arasındaki kimya hiç tutmamış, edward elinor'un küçük erkek kardeşi gibi duruyor daha çok. albay brandon rolünde alan rickman gayet karizmatik, yönetmen koltuğunda ang lee gayet british. çinli minli ama adam kapmış 18. yüzyıl ingilteresinin ruhunu. aferin.
diğer jane austen romanlarında olduğu gibi içinde bolca ironi barındıran roman; sırf bu yüzden bile okunabilir - ki tarafımdan tam da bu yüzden okunmuştur.
1996 yapımı ang lee'nin yönettiği filmde emma thompson elinor, kate winslet marianne, hugh grant edward ferrars ve alan rickman ise colonel brandon rolündedir. en son olarak 2008 tarihinde 3 bölümlük bir mini dizi olarak çekilmiştir. geçenlerde seyrettim. ingiliz yapımı. güzel bir uyarlama olmuş. sevenlerine tavsiye ederim.
türkçe ye 2008 yılında hamdi koç çevirisi ile iş yayınlarından akıl ve tutku olarak yeni çevrilmiş baskısı yapılmış kitaptır.
çeşitli varyantları için: (bkz: sense and senility) (bkz: amy and amiability) (bkz: dish and dishonesty) (bkz: nob and nobility) (bkz: duel and duality) (bkz: ink and incapability)* *
2008 yapımı dizi uyarlaması gayet başarılı olan eser. kitapta 18 yaşından küçük olan dashwood kardeşler film versiyonuna göre daha genç yansıtılmış, oyuncularda tatmin edici , tutarlı ve başarılı bir yapım olmuş. film de, kendi içinde gülümseten oyuncuların varlığıyla bile kendini sevdiren bir uyarlama zaten, yanında bir de daha detaya inilebilmiş karakterleri kendince oturmuş başarılı bir dizi versiyonu olması bence kitabı sevenler için çok güzel bir durum. izlenmesi tavisye edilecek dizidir bu açılardan. --- spoiler --- çok kişisel olarak da; film bana hep çok jane austen tarzı bitmiş gibi gelmişti, o da romantik sonları geçiştirmeyi sever bu açıdan ruha sağdıktı ama biraz daha tatmin edici bir son görmek - sadece evlilik teklifini kendi gözümüzle görmek gibi bir ayrıntı olsa da - romantik film seven bir insan için daha mutluluk verici bence. dizi deki edward ferrars ın aşkını -sonunda- ilan ettiği monolog gayet başarılı böyle bir aşkın sonuçlanmasını görmek seyirciyi mutlu ediyor. --- spoiler ---
(bkz: sen sen bi de sen gel)
içime fenalık getiren film. kitaptan birebir uyarlanmadıgı çok açık, kopukluklar var. filmdeki tek güzel şey alan rickman ve şahane ses tonuydu.
1940'larda türkçeye sağduyu ve duyarlık adıyla çevrilmiştir bu roman.
sense and sensibility and sea monsters adında yeni bir versiyonu çıkmıştır, akıllara zarar. http://www.arabolge.org/…nsibility-and-sea-monsters
filmini izlemek için önce kitabını okumayı boynumun borcu olarak bildiğim mükemmel yazar jane austen'ın eseri. austen her zamanki mizahı ile karakter analizine girmiş ve duygularla mantığın kesiştiği bir hikayeyi önümüze sermiştir. kitaplarında sürekli okuyucunun önüne sürdüğü bu ikilemi gerçek hayatta kendisinin yaşamış olduğu kanısına varmaktayım artık. bunun dışında filmini ele aldığımızda mükemmel bir ingiliz kadro ile karşı karşıya kalıyoruz. hugh grant, emma thompson, alan rickman ve kate winslet gibi büyük isimlerin canlandırdığı karakterler ile tadı damağımızda kalan bir ingiliz filmi çıkıyor ortaya. kendisinden çok haz etmesem de filmdeki karakterini oldukça başarılı hatta kitaptakinden daha çekilebilir bir şekilde beyaz perdeye aksettiren hugh grant'e karşı sempatim bile domuştur bu film sayesinde. emma thompson ise gerçek bir elinor dashwood sergilemiştir. ayrıca ismi her yerde farklı şekilde çevrilen ve hiç bir zaman da orjinal şekliyle çevrilmeyen bir kitaptır. (bkz: pride & prejudice) --- spoiler --- sense and sensibility filminde iki sevgiliyi oynayan grant ve thompson, love actually filminde abla kardeşi oynayarak oyunculuk yeteneklerini bir kez daha göz önüne sermiştir kanımca. --- spoiler ---
filmin özeti şudur: severus snape, titanic'ten kurtulmuş ama okyanusta sırılsıklam olup hastalanmış rose'u tedavi ettirmek için, gregory houseun, eşi dolores umbridge ile birlikte yaşadığı şatoya gelir. profesör sybil trelawney de o sıralarda gözleri o kadar da bozuk olmayan, aklı başında bir genç kızdır. ne var ki, house ve doloresin küçük oğulları boncuk gözlü harry potter, rose'dan hastalık kapmasın diye şato dışına kaçırılıp, babası house da harry ile gidince, snape, rose'a bir şey olacak, doktor da kaçtı diye panikleyip, bir delirtme büyüsüyle, trelawney'i lanetlemiştir. filmin geri kalan kısmında, trelawney'i, madam pomfrey ile nakış işleyip, bahçe düzenlerken görebiliriz.
film kitap ile aynı oranda durağan görünse de, aslında her şey çok çabuk olup bitiyor. oyuncu seçimleri hugh grant haricinde yerinde gelse de karakter eşleşimleri son derece rahatsız edici. mesela emma thompson az daha zorlasa anneyi bile oynayabilecek biriyken genç ve romantik komedilerin yakışıklısı hugh grant ile. zaten en başta edward rolüne bu adam olmamış. notting hill izler gibi hissettim kendimi, bu tarz dönem filmlerinde kanımca bilinmeyen yüzler kullanılması hikayeye girebilmemiz açısından önemli. düşünsünler bunları azıcık yani. olmuyor böyle. anne dashwood diğer austen annelerine göre son derece makul ve sakin. bunu eşinin ölümüne bağlayabiliriz tabi. filmde de bu çok iyi yansıtılmış. ayrıca, şahsi düşüncem, willoughby ezbere shakespeare okumasa bile beğenilebilecek biri. okuyor, üstelik soneleri yanında taşıyor. üstüne kitabı kıza veriyor. marienne daha ne isteyebilir ki... eh, belki biraz dürüstlük ve sadakat. evet.
kitabı filminden çok çok çok daha güzel olan şey. en sevdiğim kısmı mal müdürü willoughby'nin marrieanne'nin düğününü uzaktan izlediği kısım. kitaptan birebir uyarlanıp çekilmiş bir film olmamakla beraber, izlerken "aaa severus snape!", "house'a bak ahaha" şeklinde izlenerek iyice içine sıçabilirsiniz, serbest. karşılaştırma yapmak gerekirse(niye gereksin ki?) pride and prejudice daha kitaba bağlı kalınmış bir filmdir.
jane austen'ın diğer hikayelerinde genelde evlenmenin önemi vurgulanıyordu hep, bunda ise kızlar az daha özgür davranıyor. özellikle marianne gelenekleri umursamadığını bile dile getiriyor. jane austen hep hatunlara odaklanmıştır ya hikayelerinde, sanki bu hikaye "evlenmek isteyen ingiliz kızları"ndan ziyade "evlenmek isteyen kızların hisleriyle oynayan orospu çocukları" üzerinde daha çok durmuş gibi. 2008 model 3 bölümlük bbc dizisi de pekala çok güzel olan hikaye. türkçeye ben çevirecek olsam "akıl var mantık var" şeklinde çevirirdim bu hikayeyi. dizideki en iyi sahne elinor boyuna içine bir şeyler atıp marianne'i mutlu etmeye çalışırken marianne'in "mutlu mu?! çok mutsuzum, sen anlayamazsın" tarzı atarıdır. ben olsam orda marianne'e geçirirdim bir tane, ama elinorcuğum onu bile içine attı suratında "yokh artık!" şeklinde bir bakışla.
http://www.sinemakulubu.com/…-and-sensibility-1995/
jane austen'in ilk romanı olan sense and sensibility birbirinden son derece farklı iki kız kardeş elinor ve marianne'i anlatır bize. elinor kitabın türkçe çevirisinde bahsedilen kül öğesidir, sakindir, akıllıdır, mantıklıdır. içinde bulundukları cemiyetten yer yer tiksinse de bayağı ve boş bulsa da duygularına gem vurarak politik davranmayı bilir. okurken benim kalbimin kaldırmadığı, paramparça olduğu yerlerde o yutkunur ve annesi ve kızkardeşi için susmayı dışarıya sakince gülümsemeyi tercih eder. benim hep olmak istediğimdir elinor, o sebeple okurken en çok kendime yakın hissetmeye çalıştığım karakter olmuştur. marianne'e gelirsek, akıllı, kültürlü, tutkulu, güzel bir kızdır. tüm duygularını dilediği gibi yaşayan, üzüldüğü insanların içinde bunu göstermekten çekinmeyen( ki üzülmesine için için sevinenler olursa "bırak sevinsinler" deme cesaretine de sahiptir), mutlu oldu mu ayakları yerden kesilen ve tüm mutluluğunu çekinmeden yaşayan, bu açılardan bakılacak olursak çok üstün bir genç kızdır. ancak bir çok gençte olduğu gibi kibir vardır, beğenilerini paylaşmayanlara, kendi zevk aldığı konulara kendine kıyasla ilgi göstermeyenlere burun kıvırmaktadır. üzüldüyse günlerce ağlamalıdır bir insan, ancak gerçekten bir şeye üzüldüğünü bu şekilde gösterebilir, kapalı kutu olmak onun için bir kalpsizlik, kayıtsızlık göstergesidir. sense and sensibility'nin erkeklerine bakmak gerekirse. hiçbiri tamamen kadınların hayal dünyasındaki ideal erkeği canladıracak özelliklerde değildir. bir kere edward ferrars, geçmişinde basit, zerafetten uzak ve karakter olarak kitabın en rezil insanı olan lucy steele'i ( tamam o dönemde çok genç olabilir) sevmiş ve ona söz vermiş olması bir kere son derece negatiftir. ailesine karşı tam anlamıyla bir duruş sergileyememiş olması, sessizliği, duygularını geç net olarak ifade etmesi, anası, bacısı... bunlar hep negatif. albay brandon, ideale en yakın erkek olmakla birlikte marianne'in brandon hakkında yaşı ve duruşuyla ilgili baştaki tespitleri, insanı ister istemez kendinden soğutur ancak ilerleyen bölümlerde onun son derece kültürlü, duyarlı, yardımsever olduğunun altı daha belirgin çizilir, ayrıca marianne'e başından beri beslediği istikrarlı olan alakası da bir artıdır. ve yakışıklı willoughby; kitabın başlarında sevimli, yakışıklı, neşeli, eğlenmesini bilen, hayat dolu, arkadaş canlısı bir gençken, kitabın ortalarında genç kızların hayallerini söndüren, taştan kalpli, acımasız, samimiyetsiz bir adam olmuştur. kendini anlattığındaysa tam anlamıyla, tüm yönleriyle kendini affettiremese de ( yaptığı hatalar bir genç kıza yapılacak en büyük kazık olarak adlandırılabilir ve hala bu olaylardan çok da utanarak ve kendini suçlayarak bahsetmemesi insanı kendinden temelli soğutur) marieanne'e duyduğu hislerin gerçek olması yüreklere su serper. bu karakterler dışında diğer karakterler hakkında da bir dolu şey zırvalayabilirim ama sadece şunu söyleyim; fanny*, john* ve lucy* karakterlerini her hatırladığımda üçünün kafalarını yumurta gibi tokuşturup omlet yapma hayalini kuruyorum. uyarlamalarından bahsetmek gerekirse ben 3 bölümlük bbc uyarlaması dizi ve 1995 yapımı başrollerinde emma thompson ve kate winslet'ın oynadığı( ki mr palmer olarak hugh laurie'yi görme zevki de veren uyarlamadır bu) 136 dakikalık film uyarlamasını izledim. emma thompson'ı sevmekle birlikte yaşı gereği elinor'la çok bağdaştıramadım, kate winslet ise tutku dolu marieanne karakterine fiziksel olarak birebir benzemese de emma'ya göre daha doğru bir seçim olmuş. dizisindeki kadro daha güzel olmuş, özellikle kadın karakterler hayalimle daha bir örtüşmüştü ama filmdeki yakışıklı willoughby ve edward'ın* yerini doldurabilecek aktörlerin yer almadığını söylemek lazım, zaten öyle bir beklentiyle de izlenmemeli, tohtur house, snape falan da vardı filmde, boru mu bu?
2008 yapımı olan tv serisinde şöyle bir repliğe denk geldim " sanırım ne olduğumuzdan çok yaptıklarımız ya da yapmadıklarımız bizi biz yapıyor". senariste dumbledore görünmüş muntemelen, zira bu harry potter'dan bir alıntıdır. jane austen da mezarında faldır faldır döner böylece. harry potter da ayrı sevilesi bir ingiliz eserdir lakin vurguya dikkat, 'ayrı' sevilesi bir eserdir.
