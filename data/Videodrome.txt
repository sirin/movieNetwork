izledigimde çok küçüktüm ilkokul 2 veya 3 adam karnına elini sokuyordu filan pek bir ilgimi cekmisti o zamanlar tekrar verseler de izlesem
mazoşist eğilimlerimin farkına varmamı sağlayan cronenberg filmi ,
filmde bir japon porno filminden sahne vardı. elinde kocaman dildo olan bir hatun... hiç aklımdan çıkmadı.
bi sahnesinde dansozler vardi sanirsam muzik de pek bi tanidikti
cronenberg'in, organik nesnelere ve uzuvların deformasyonuna dayalı sinema dilinin ilk yetkin filmi.. teknoloji ile insan arası dipdibe münasebetin meyvesi bebelerin mutantlığına ilişkin bir öngörü..
şimdi düşününce videodrome, crash ve existenz'ın birbirinin devamı ya da bir trilogy gibi olduğunu farkettim. ana tema teknoloji ve sex. hepsinde mekanik ve organik karışımlı nesneler var. tıpkı h r giger'ın erotomechanics çalışmasındaki resimler gibi. aslında genelleme yaparsak the fly'ın finalinde de adam boş makina ile kendini birleştirdiğinde yarı mekanik yarı organik bir kütle haline gelmişti. david cronenberg evinde kahve makinesiyle ya da mikrodalga fırınla falan sex yapıyorsa şaşırmam doğrusu.
(bkz: crash)
(bkz: snuff)
bir "anti digital" dusunce tarzı sempatizanı olarak , oturduğu yerden * special fx yapan kişilerdense, yapıtığı işe terini de karıştırıp maket kullanan, en gercekçi efekt için aylarca kasıpta didinen kişileri tercih etmekteyim. ki zaten bakınız: 2001 a space odyssey olsun, bir braindead olsun, bir flash gordon olsun ya da yakın dönemden bir existenz olsun hep bilgisayardan kaçmıştır. son derece de leziz olmuştur. demekki videodromeda gerek konusuyla , gerek kurgusuyla gerekse efektleriyle gonlumuzde taht kurmalıdır.
çocukluğumda seyrettiğim, hayatımı değiştirmiş hasta film. video kasetler aylarca rüyalarıma girmişti. kimse sevmemişti yalnız o filmi o dönem. star 1 ilk yayına başladığı zamanlar vermişti gece onda bunu.
sene 1991'di galiba ilk bu filmi verdiklerinde. adam elini karnının içine sokuyordu, sonra televizyonun içine giriyor ve yine televizyonun içinden bağırsaklar çıkıyordu. fantastik sahneleri vardı ama, güzel filmdi. 1982'de çekilip, 1983'te gösterime girmiştir. geveze james woods başrolü oynar.
existenz'in eski versiyonudur. existenz de teknoloji video oyunlar ekseninde eleştirilirken bu filmde odak noktası videolar'dı. video çılgınlığının olduğu yıllarda çıkmış ve gönüllerimizde taht kurmuştu.
her hangi bi önermesi olmayan, izleyene keyif vermeyen* sadece öngörüden ibaret olan film. "e bu bi bilimkurgu kardeşim" diyenlere de ikinci beğenmeme nedenim olan keyif kelimesini hatırlatıyım.
ana karakter max'in karnının vajina gibi açıldığı ve içine vcr gibi kaset aldığı, video kasetin nefes alıp verirken göğüs olduğu, her tarafı çerçevelenmekle, gölgelerle, yansımalarla, pencerelerle ve tabiki ekranlarla dolu gönderme delisi bir film. ayrıca, medyanın yaptıkları yapabilecekleri, teknolojinin sadece insanların gerçeklik kavramından öte insan evriminde yapabileceği değişiklikleri düşündüren film.
(bkz: düşünüyorum öyleyse yokum) tekrar tekrar
david cronenbergin dejenere olmu$ vücutlar takıntısının doruklarındandır..`
kadikoyde the end isimli film dukkaninda dvd ve vcdsi bulunan kucuklugumuzun en ilginc filmlerinden biri
seksenli yıllarda kandil gecelerinde dinibütün ev ahalisi televizyonun karşısına geçer ellerini açarak dua ederdi. bu ritüel trt'nin programı bitinceye kadar devam eder bazen yıllar gibi uzun gelirdi; amir ateş ve islami tenör örgütü'nün yeraldığı bölüm dışında tabi... duyduğuma göre abartıp televizyona secde edenler de varmış.. düşünüyorum da o zaman videodrome'un hası olmuşuz da haberimiz yokmuş.
(bkz: uzaktan kumanda)
max rennin masha ile videodrome hakkında konuştuğu ortadoğu tandanslı bir restoran vardır.dansöz oynarken arka planda aziza çalar.
(bkz: velodrome)
teknolojiye taş atılan, cinsel sapkınlıkların vurgulandığı, frantastik bir david cronenberg filmi.
kanadali yönetmen david cronenberg in yönettigi, 82 yili yapimli film... bence yönetmenin en iyi filmidir. [bu entry'nin gerisi bir hayli spoiler icerir ona gore] en basit anlamda uc tema goze carpar videodrome'da; insanin varligi, psikolojisinin siddet ve sekse olan tutkusu (varoluscu dilemma), onun insan uzerinde yarattigi yikici etki, rahatsizlik, degisim (paranoya), bu tutkunun egemen bir guc tarafindan kontrol amacli kullanilmasi (komplo teorisi). bu konulari merkeze koyar videodrome, belki medya ve dusunce kontrolunu elestiren bir film olarak ozetleyebiliriz ama bu yeterli olmaz. filmin uzerine egildigi psikolojik, fizyolojik (vucut-mekanik iliskisi) ve de sosyolojik bir cok derin konuyu gozden kacirabiliriz. filmdeki profesor o'blivion karakteri gercek hayatta da bir "medya gurusu" olarak gorulen marshall mc luhan 'dan adapte edilmistir. filmdeki profesor o'blivion'un toplum ve de videodrome uzerine yaptigi aciklamalar, gunumuz toplumuna rahatca uygulanabilir. filmde soyledigi gibi; gun gelecek videodromedaki yada sanal dunyadaki gerceklik, gercek hayattan daha gercekci olacaktir (cok gercekci bir cumle oldu bu arada). gunumuzde reality showlarin ve internetteki sanal dunyanin hayatimizdaki onemi buna ornek gosterilebilir, belki de bu tur yeni bir gerceklik-reality'nin baslangicidir. ayrica bu vizyon sahibi profesorumuz ilerde herkesin, hem kendi isimleri hem de videodromedaki isimleri olarak, birden fazla isme sahip olacagini belirtmisti. gunumuzde nerdeyse herkes bir nickname'ine, bir login name'ine yada e-mail adresine sahiptir (nerdeyse 25 yil once yapilmis bir film icin cok ilginc bir saptama bence). genel olarak bakinca insan psikolojisini mercek altina yatirir videodrome. filmin kahramani max renn'in gozuyle onun bilinc altinda gezinmekteyizdir bir anlamda. bu gorsel olarak da kendini gosterir. filmdeki kapilarla max'in yasadigi degisim arasinda onemli bir alaka vardir. degisik sahnelerde bir yere acilan yada kapali duran kapilar o durumda max'in icinde bulundugu ya da bulunacagi durum hakkinda ipucu verir, onun psikolojik durumunu simgeleyen bir tur metafordur. en bariz ornek (aman allahim spoiler vermeden duramiyorum) is ortaklarinin olduruldugu sahne, max binayi terk ederken arka plandaki isciler binanin kapilarini degistirmektedirler o anda. max'de zaten kisiligini, varligini degistirmek uzeredir, kendi vucut ve aklini new flesh ile degistirecektir. filmde gorsel olarak boyle kullanilan ikinci bir unsurda cesitli isaret tabelalari. kritik sahnelerde onemli olan seyleri gostermektedirler bu isaretler (bu kadar spoiler yeter, bunlari da kendiniz bulun). kahramanimiz max'in degisimi uc asamali olarak bize sunulur: onu tanidigimiz, bastirilmis siddet ve sex tutkularini gozlemledigimiz ilk bolum -ki burada videodrome ile tanisir. halusinasyonlarinin basladigi ikinci bolum. bu halusinasyonlarin fiziksel olarak max ile birlestigi, karnindaki vajinal acikligin peydah oldugu, yani bir anlamda new flesh ile tanistigi ucuncu bolum. bu seviyede max yeni bir insan olarak metamorfoza ugrar. zaten bu degisimi tamamlamak icinde intihar eder. filmi seyrederken unutmamak gereken bir sey vardir: biz sadece max'in bildigi seyleri bilmekteyiz. gercekligin kendisine guvenemeyiz cunku alginin kendisine guvenemeyiz (reality cannot be trusted because perception cannot be trusted). max'in halusinasyonlari hangi dereceye kadar gercektir, videodrome'u ilk defa seyredip etkisi altinda kaldiktan sonra max'in gercekligini mi yoksa halusinasyonlarini mi seyretmekteyiz?.. filmin bir yerinde bir baslik takip halusinasyon gormeye baslar max ama ondan sonra basligi cikardigini gormeyiz filmde. fakat filmin sonraki sahnelerini -intihar sahnesi dahil- gercek gibi algilayip seyrederiz.. bunun gibi bi yigin kucuk detay var filmde.. o yuzden dikkatli seyretmekte yarar vardir. (evet spoilerlardan bir baska demet) teknolojinin insan evriminde yeni bir inanc sistemi olarak yer alacagi konusu filmin alt temalarindan biridir ayrica. insanin evrimi icersinde teknojiyle butunlesmesi, bu teknolojinin insanin bilinc ve inanc sistemini etkilemesi, hatta yerine gecmesi filmin onemli konularindan biridir (bu konu yonetmenin nerdeyse 20 yil sonraki filmi olan existenz'de daha kuvvetli islenir aslinda (bkz: existenz/#5155550) ). videodrome'da bunun ciliz izlerini sezebilirsiniz ama videodrome degisik konulari bir butun olarak ele almaya calisir. filmin degisik katmanlari vardir, tipki insan psikolojisinin degisik katmanlari oldugu gibi. bu cok katmanlilik filmin hem en guclu hem de en zayif yanidir, bazen konu butunlugunde tutarsizlik sezmenize yol acar.. bu filmin kotu oldugunu gostermez, sadece seyircinin diger filmlere gore daha cok emek ve dusunce harcamasini gerektirir. ayrica filmin senaryosunu cekimler esnasinda nerdeyse realtime yazmistir cronenberg. bu da pratikte seyircinin hemen kolaylikla algilayacagi bir film olmasini ne yazik ki engeller. bu bakimdan bayagi kompleks bir filmdir ve bir kac kere seyredilmesi hayirlidir, cunku filmin gorsel ve tematik ozellikleri bir defada hazmedilecek cinsten degil. martin scorsese videodrome icin; seyretmekten rahatsizlik duydugu ama seyretmeden de duramadigi bi film tanimini yapmisti bi ara...
exizsten bu filmin tekrarı gibi, biraz daha yumuşak, biraz daha romantik olan bir versiyonu
(bkz: mikrodalga fırın ile yapılabilecek atraksiyonlar)
etkileyici efektlere sahip, david cronenberg'in the fly'dan sonra, existenz'dan önce vücut takıntısına tanık olunacak filmi. cronenberg sanal-gerçek dünya arasında karmaşık gidiş gelişlerle seyircinin kafasını karıştırmayı, özellikle de film müziğiyle etkilemeyi başarıyor. james woods'un oyunculuğu başarılı.
max videodrome'u seyrediyor ve bir süre sonra halüsinasyonlar görmeye başlıyor.özellikle spectecular opticala davet edilip kafasına halüsinasyon kaydedidici takıldıktan sonra zaman/mekan mefhumu kayboluyor filmde.sonuç itibariyle ya karakter hakikaten ölüyor ya da makine kafasında takılı ve hala halüsinasyon görüyor yani canlı.bu anlamda filmin kesin bir sonu olduğu söylenemez.film arşivlerinde kesinlikle bulunması gerekir kanımca
david cronenberg in filmlerinden biridir videodrome ; 8 mm ile aşağı yukarı cinsel sapkınlıklar acısından aynı temalrı işler ancak işleyiş biçimleri arasında büyük farklılıklar vardır ; videodrome 8mm gibi hololywood klişelerinden uzakta durmuş ,zaten cronenberg klişelerden uzaktır , konuyu ana kahramanımız üzerinden işlemişdir ,cinsellik fazla yoktur filmde sapkınlık ,işkence vardır ,bu konular teknolojik çağda insan zihinlerinin altında yatan izledikçe depreşen duygular olduguna dikkat cekilir filmde. filmde doktorun "televizyon ekranı zihin gözümüzün retinası haline gelmiştir" diye bir sözü vardır ki ,işte bu söz filmi özetler ,geriye söylenecek bir şey bırakmaz ,iyi seyirler.
izledikten sonra cronenberg hakkındaki fikirlerimi tümüyle değiştiren film ,halbuki o benim için bi idoldü, ilahtı, benzersiz bi yönetmendi ama noldu, izledikten sonra farketim ki bu adam saplantılı takıntılı yerinde sayan biriymiş , üstünden hemen hemen 20 yıl gectikten sonra eski filmine hala referans veriyosan filmin öğeleri tıpatıp aynıysa sen yaratıcılık yoksunu bi yönetmensin demektir ,hadi tamam belki daha önce hiç yapılmadık biçimde inorganik bi nesnenin vücudla birleşmesini sinemada kullanman dahiyaneydi ama o orda kalıcaktı işte , bu filmnde de aynını kullanıyım bunda da aynını ..dersen gözden kayarsın, ama o da akıllanıp stilini değiştirmeye karar verdi ,history of violence la birlikte , pek te iyi etti söylemesi ayıp, bi kaç seneye kalmaz gene fetheder gönlümü ..
yönetmen david cronenberg 'un -kült bir film olarak kabul edilmesine rağmen- hala hak ettiği ilgiyi görmediğine inandığı filmidir.
sarsıcı, şaşırtıcı ve doğrudan. hemen başlayan, mevzusunu eveleyip gevelemeden, kahraman üzerindeki etkinin ortalarda çok dolaşmadan kana karışmasıyla gerçeklik konusunu sorgulayıp, üzerine bir de iddia yerleştiren devrimci bir film. sanki jean baudrillard okur gibi oluyor insan amma baudrillard okurken mevzuyu kavramaya çalışırken, işbu filmi izlerken "ulan yoksa ben de mi günün birinde" diye başlayan düşüncelere dalıyor insan. gerçekliği tv ekranında bulabilen kahramanların kült eylediği başyapıt, gösterilenin güvenirliği nedeniyle sık sık izleyicisini paranoyaya düşürme eğilimi taşımakta.
andy warhol film için şöyle demiştir: a clockwork orange of the 1980's. trailer'ı commodore 64'le kotarılmıştır. --- spoiler --- zaman ve bütçe problemleri yüzünden çekilmeyen sahnelerden biri de, filmin sonunda bianca ve nicky karakterlerinin karnından penis çıkmasıdır. --- spoiler ---
max in karnında açılan vajinamsı yarıktan giren tabanca hayatımıza giren şiddeti, video kaset ise 80 li yıllardaki vhs çılgınlığına göndermedir.
peygamberi oldugum din. tanrimiz yeni ettir.
cronenberg ino şahane filmlerinden sadece bir tanesi. http://www.resetmagazine.net/…5/sinema/sinema5.html
anlamak için en az 3-4 kez izlenmesi gereken enfes bir film. kabaca konu şu şekilde; civic tv'nin sahibi max renn, hard core pornodan tutun da olağanüstü şiddet içeren programlara kadar reyting uğruna her şeyi yayınlayabilecek potansiyelde bir adam. günün birinde max'in yardımcısı, kaynağı pittsburg olan korsan bir sinyal yakalar. yakaladıkları korsan yayının adı videodrome'dur ve elleri tavandan bağlanmış bir kadına tecavüz edilip işkence yapılmaktadır. max videodrome'u araştırmaya başlar ve olaylar gelişir. --- spoiler --- david cronenberg'in çok sevdiği paradokslardan biri var yine bu filmde. max, videodrome yüzünden mi halusinasyon görüyor yoksa aslında videodrome mu bir halusinasyon? film boyunca buna çok net bir cevap veremiyoruz aslında, tıpkı existenz'deki gibi neyin gerçek neyin sanal olduğunu anlamadığımız gibi.. lakin cronenberg çoğunlukla metafizik öğeleri karakterin psikolojik sorunlarına bağladığından yönetmenin sinemasına bakarak bir genelleme yaparsak max baştan sona halusinasyon görmektedir. videodrome, o'blivion, nicki vs. hepsi birer halusinasyondur. hatta nicki ile max'in ilk kez seviştikleri sahneyi hatırlayın, max sevişirlerken odaya bakıyor ve oda videodrome'daki oda oluyor. buna dayanarak bence filmdeki her şey max'in videodrome tutkusundan ortaya çıkan tripler. max silahı karnına sokarken hemen duvarda bale kıyafetleri giydirilmiş adof hitler fotografına rastlıyoruz. filmde yaratılan zaman bu örnekte çok güzel verilmekte. sanayi devrimi ve kitle iletişim araçları ile artan bilgi açlığı o kadar büyümüştür ki, gelmiş geçmiş en büyük katil olan hitler'e fotomontajla bale kıyafeti giydirecek kadar "pop" bir çağ oluşmuştur. işte filmin asıl derdi bu. bianca o'blivion'ın yönettiği merkezde toplumdan dışlanan insanlara ücretsiz tv izletilmektedir. bianca bu durumu "tv sosyal hayatla kurulan tek bağlantıdır" diyerek açıklar. bizi artık hayata bağlayan şey televizyon, harika bir gözlem bu. bu arada o'blivion, yani "oblivion" kayıtsız kalma, unutma, fark edememe anlamlarına gelmekte, şık gönderme. videodrome'a gelince; harlan, max'in videodrome için kullanılan bir kobay olduğunu söylemesiyle beraber videodrome'un da neden yaratıldığını anlıyoruz -daha doğrusu max'in zihni bize videodrome'un yaratılışı ile ilgili cevabı bu şekilde veriyor-. harlan diyor ki, kuzey amerika gittikçe yumuşuyor fakat dünyanın geri kalanı sertleşiyor. videodrome'u yaratan "spectaculear optical" şirketi daha önce de nasa için çalışmış bir şirket. videodrome'u izleyenlerin beyninde bir tümör çıkacak ve insanlar bir süre sonra videodrome'un yarattığı halusinasyonların esiri olacaklar. hatta barrt convex, max'e bu halusinasyonları kontrol etmeye çalıştıklarını anlatıyor. bu sayede zihni tümüyle ele geçirilmiş olan "insan" bir android kadar uysal olacaktır. o'blivion ise videodrome'la oluşan tümörü insanın evriminde son basamak olarak görüyor. onlara bunu yapabileceklerini düşündüren şeyse insanların tv ile yaşamaya başlaması; nefes almak, yemek, içmek, sıçmak kadar doğal bir ihtiyaç artık tv izlemek. hatta bununla alakalı olarak o'blivion filmde sık sık "tv aklın gözüdür" diyor. max'in halusinasyonlarına gelelim; harlan'ın ölmesiyle beraber arkasındaki duvar yıkılıyor ve bir çocuk patlamanın olduğu yere doğru koşarken annesi arkasından "dur gitme, tehlikeli olabilir" diyor, çocuksa "ama görmek istiyorum" diyor. max'in videodrome'u izlemesinin de nedeni buydu, merak. ne kadar tehlikeli olduğunun önemi yok. bu bilgi açlığından kaynaklanan merak duygusu -özellikle şiddete ve pornoya- o kadar büyük ve sıradan ki artık, max sahip olduğu kanalda porno yayınlayabiliyor ya da videodrome gibi şiddetin beden bulmuş halini kanalında yayınlamak için peşine düşebiliyor. yine bu şiddet ve porno merakı max'in halusinasyonlarında sıkça karşımıza çıkıyor, misal max karnının yarıldığı halusinasyonunu gördüğünde yarık vajina benziyor. max halusinasyonlarına yavaş yavaş kendini bırakıyor, daha önceden "halusinasyon mu görüyorum?" diye kendini sorgulayan max, filmin son yarım saatinde kendinde değil. son sahnede de zaten kendini öldürerek tüm halusinasyonları bitiriyor. --- spoiler --- "death to videodrome! long live the new flesh"
et-metal geçişlerinin had safhada bulunduğu, teknoloji ve cinselliği içiçe işleyen kimine göre etobur bir teknoseksüelliğin tavan yaptığı gerçek bir başyapıt. james woods'un kırmızı bir odada televizyonu kamçıladığı ve televizyondan haz çığlıklarının yükseldiği sahne bunuel-lynch arası gidip gelen bir rüya sekansı. naked lunch'ın halisünasyonla gerçeği arasına sıkışıp kalmış roman yazarının cinsel düşlerini andırır şekilde max'in gerçek ile hayali birbirinden ayıramadan kendini videodrome yayınlarına kaptırması ve iradesini bu yayınların yönlendirmesine izin verdiği anlarda bir dizi halisünasyon daha karşımıza çıkıyor. max'in karnında oluşan vajina benzeri yarığa soktuğu videokaset, insan/beden/teknoloji/cinsellik arasındaki ayrımları yok ediyor; ama finale doğru yine aynı yarıktan max'in silahı çıkarması (doğurması) ile insanın şiddete eğilimi değil, görsel medyanın şiddeti proveke edişi gösterilmiş oluyor. film neredeyse bir pornpgrafi incelemesi şeklini almış oluyor; cinsellik ve şiddetin yapay yeniden üretimi ile insanın iradesinin yönlendirilmesi mesajı bu şekilde sahnelenebilir ancak. cronenberg'in a history of violence ile yöneldiği mainstream'den bir an evvel vazgeçip bu gibi saplantılı, arıza filmlere dönmesi dileğini de buraya koyuvermiş olalım.
"dikkat ısırabilir" tetiğinde bir cronenberg eti, vhs'i, tv'si, şiddeti. fly'ı geçip existenz'e geçmeden solda. "videodrome is something for you to leave alone"
brian o'blivion denen amca filmin bir yerlerinde nick olayına deginiyor. herkes takma isim kullanacak falan diyor, helal olsun valla. adam olayı cozmus te o zamanlardan.
bugün d&r'dan 2.99 tl'ye dvd'sini aldığım david cronenberg filmi. yanında da - yine aynı fiyata - barton fink, dracula (1931 yapımı olan, bela lugosi'nin oynadığı) ve a werewolf in london'ı kapattım. süper oldu...
cronenberg'in hollywood'un beğeni sınırlarının dışına çıkan projesi. zaten cronenberg'i diğer korku ve bilim-kurgu yaratıcılarından farklılaştıran da bu; videodrome'un karakterlerinden masha borovick'in, max renn'e videodrome adlı televizyon yayınına referansla dediği gibi: "... onda senin sahip olamadığın bir şey var max... onun bir felsefesi var... ve onu telikeli kılan da bu."
vhs kasetler [spoiler] vajina karna girmek [spoiler] için fazla uzun olduğundan filmde betamax kasetler kullanılmıştır.
(bkz: çocukken izlenip net hatırlanmayan filmler) (bkz: #19068187)
çocukken afişini görüp büyülenmiştim ama videocu muhtemelen önceden göz gezdirip sahnelerden pek birşey anlamadığı için güzelim filme testere ya da shuttle muamelesi yaptığından olacak , filmi bana kiralamamıştı. aslında düşünüyorum da fena olmamış , sermet erkin izleyip gaza gelerek evdeki objeleri çiçeğe böceğe dönüştürebilmek için günlerce uğraştığıma göre beta kasetleri de orama burama sokuşturmaya çalışabilirdim belki de .
yaptığı öngörülerin isabetiyle dikkat çekecek nitelikte olsa da sinema sanatının nadide bir örneği olmaya oldukça uzak bir film. mindfuck sıfatını haketmiyor kanımca.bilimkurgu türünü öngörüden ibaret kabul edersek ise başyapıt.
adamımızın, iş ortaklarını öldürmeye giderken geçtiği koridorda imdb'den 3.3 alan şu filmin afişi mevcuttur: http://www.imdb.com/title/tt0077414/ 3.3 ne olm? ahah. ayrıca yönetmenin existenz'de kullandığı "death to falanca"* kalıbı burada da karşımıza çıkmakta: "death to videodrome!" (bkz: aptal kutusu) silahlar bile aynı format. david sen dev bir kedisin.
küçük çocuklara izletilerek "fazla televizyon izlersen kafanda patates büyüklüğünde yumru çıkar, gerisini sen düşün" mesajı verilebilir.
videodrome, bedensel korku, cinsellik gibi temaları kullanmasıyla ün salmış olan david cronenberg’in 1983 yılında çekmiş olduğu ve çoğu özelliğiyle günümüzde siberpunk olarak adlandırılan filmdir. --- spoiler --- olaylar bir televizyon kanalında yönetici olan ve cinsel içerikli filmler gösteren max renn’in, aldığı izlenme oranlarını arttırmak amacıyla videodrome adı verilen snuff türünü keşfetmesi ve bunu araştırmasıyla gelişir. yayın kaynağını araştıran renn, istediğine yaklaştığını zannederken filmlerin kendisinde neden olduğu halisünasyonlarla ve başkalaşan bedeniyle de uğraşmak zorunda kalır. --- spoiler ---
bana göre cyberpunk'ın köşe taşlarından biri olan süper film. müzikleri howard shore'a aittir.
bu filmi ilk izlemeye çalıştığımda ilkokul 1'e gidiyordum. bizi erkenden yatırmışlardı, yorgan altından rontlayarak izlemiş izlediğime de pişman olmuştum. adamın karnının açıldığını içine vhs kasedi yerleştirdiklerini unutamamıştım. bu hatıratlar içinde az önce filmi bir kez daha izledim. öncelikle 1982 yapımı olmasına rağmen kullanılan efektler bence harikulade. anlaşılması için bir kaç kere izlenmesi gereken bu filmde anlamadığım en esas ve temel nokta şudur ki; biz max'ın halisünasyonlarını mı yoksa gerçeği mi izliyoruz?
sanal gerçeklik yaratıp içine girmek, vücudu port olarak kullanıp alet bağlamak, kendi halindeki başrolün olaylara yavaş yavaş uyanması vb.. konular ile bu filmden 16 yıl sonra çekilen the matrix arasındaki büyük benzerlik de gözden kaçmamalı.
--- spoiler --- film, video görüntüsünün yaydığı dalgalar yoluyla maruz kalanlara geçirilen ve bedende tümöre benzer organik teşekküllere yol açan bir güdüleme mekanizması tasavvuru üzerine kurulu. mekanizma, televizyon görüntülerinin izleyicilerin dolaysız ve saf görsel tecrübeleri olduğu ve biriktirilebileceği keşfinden yola çıkılarak geliştirilmiş. bundan sonra, insanların kitleler halinde güdülenebilmesi için iki önemli şeye ihtiyaç duyuluyor. birincisi gelişkin (ya da sonuna ulaştırılmış) görsel deneyimle elde edilecek video kasetlere, ki bu kasetler organ nakli gibi bedenlere aktarılabiliyor; ikincisi de bu görüntülerin yayınlanmasında kullanılacak bir televizyon istasyonuna. prof. brian o'blivion, bu tecrübenin sonuna kadar giden ilk kişi. tümörünün farkına vardığında bunun başkaları tarafından kullanılmasını engellemeyi düşünüyor ve öldürülüyor. tümör muhtemelen kristalleşmiş görsel tecrübe ya da video kasetleştirilebilen halüsinasyon. ama ermiş uçmuş aşmış bir halüsinasyon görücü olarak onun için bedenin ölümü de anlam değiştiriyor. imajlar halinde yaşanan bir başka hayatın mümkün olduğunu keşfeden o'blivion, bu sayede ölümünün üzerinden yirmi yıl geçtikten sonra bile televizyon programlarına katılıp soruları cevaplandırabiliyor. gelelim asıl adamımız, max'e... silahı ellerine geçirmiş olanlar için uygun bir denek oluşu, her şeyden önce porno film yayını yapan bir televizyon kanalının üç ortağından biri olmasından kaynaklanıyor. kanal ele geçirilecek ve videodrome yayını için kullanılacak. denek olmak için max'i elverişli yapan bir başka neden de sanırım ki, izleyicilerini ekran başında tutmaya çalışan sorumlu bir porno kanalı patronu olarak eldeki ürünlerden duyduğu tatminsizlik. max, daha daha dolaysız bir algı nesnesi, pornografi içinde şiddet arıyor. aslında bu arayış onun seçilmesindeki bir etken değil ama yakalanıp ele geçirilmesinde çok işe yaradığı kesin. neyse; şunu biliyoruz: max de videodrome'un kötücül ellere geçmeden önceki haline, yani o'blivion'un gösterdiği gibi ölümü aşan bir tecrübe olabileceğine ikna oluyor ve bedenini onun organik bir parçası halindeki silahla vurup ortadan kaldırarak, hem kötücül taleplere amade bir aracı ve aynı zamanda videodrome'un son kalesini çökertmiş oluyor, hem de bu yolla öteki tarafa, o'blivion'un evrenine atlamayı umuyor. başarıyor mu? bunu bilemiyoruz. ekran kararıyor, pek bir şey görünmüyor. ardından da yazılar giriyor zaten... yıllar önce izlediğimde bu filmden çok etkilenmiştim. cronenberg her zaman favori yönetmenlerim arasında yer alır. bence iyi bir "anlatıcı". ama bu kez izlediğimde, evet, vajina gibi açılan yarıklara kasetlerin girip çıkması, pırtlayarak köpüren bedenler, "içerde neler oluyor" merakımıza birer armağan gibi. bütün bunlara rağmen filmin gücü görsel dille kurulandan değil, daha çok sözlerle iletilen tezden geliyor. ya da şöyle diyelim: tez, yeterince görselleşmiyor. neyin halüsinasyon, neyin reel olduğunu kaybedip şaşırmaktan zaman zaman hoşlandık. o kadar. prof o'blivion'un karıncalı bir ekrandan konuşurken söylediği şu sözler, bütün öteki görsel efektlerden daha fazla aklımda kaldı: "the television screen is the retina of the mind's eye. therefore, the television screen is part of the physical structure of the brain. therefore, whatever appears on the television screen emerges as raw experience for those who watch it. therefore, televizison is reality and reality is less than television." belki olayların başından sonuna kadar bütün gelişmeleri, max reen'in hezeyanlarından, paranoyalarından ve halüsinasyonlarından ibaretti ve biz bu "öylelikler dünyası"nda olan bitene rasyonel anlamlar yüklemek için debelenip durduk. sanırım filmin çekildiği yılları (1983), dijital efektler vesaire konularında da dezavantajlı bir dönem saymak gerekir. peki, daha iyisini daha ucuza satan başka bir bakkal dükkanı var da ben pazarlıkta fiyatı mı düşürmeye çalışıyorum? başka bi'dolu aynı malın arasından seçilebilecek bir tanesi değilse, biricikse, eşi menendi yoksa eğer, benim cüretimin, dağa bakıp, "tepeler olmamış, biraz sivriltmek lazım" demekten farkı ne? öyle değil mi? ileri geri konuşurken biraz dikkatli olmak lazım. pekiiiii... gerçekten kötü bi' filme nasıl kötü diyeceğiz o vakit? kandırılmış hissedip etmemek galiba buradaki kriter. size ne vaadedildi, siz ne aldınız? ona bakarak haklı konuşmalar yapılabilir. cronenberg videodrome'da bize vaadettiğini veriyor. ukalalık etmeyelim. --- spoiler ---
"televizyon ekranı, zihin gözünün retinası oldu." profesör o'blivion'un film boyunca birkaç kere tekrar ettiği bu cümle, filmin en öne çıkartılan repliklerindendi. bir nedeni var; hem filmdeki medya eleştirisini hem de organikleşen, insana içkinleştirilen videodrome öğelerini barındırıyor. videodrome izleyicisini gerçekliğin ve halisünasyonların karıştığı tümörlü bir bireye dönüştürerek lynchvari rüyaların içine sıkıştırıyor. --- spoiler --- filmin kahramanı max renn, sadomazoşistik fantezilerin içinde şiddetin, erotizmin doruklarını medya aygıtlarıyla içkin bir şekilde yaşıyor. nefes alıp veren, transforme olan videolar ve televizyonlar arzu nesnesi haline geliyor. max renn'in karnında açılan dev vajina benzeri yarık, şiddet ve medya arasındaki analojiler için mükemmel bir temel oluşturuyor. yarıktan içeri giren video'nun hem kontrolü sağlaması hem şiddeti doğurması filmin tezinin en bariz anlatımıdır. genel olarak filmin öngörüsü, fikri, felsefesi her karede gösterilmiş ama sonuna doğru vajina ve silah imgeleriyle doruğa ulaşmış. sex, şiddet, medya, kontrol, manipülasyon... çokça konuşulmuş bu öğeler filmi olabildiğince klişeleştirebilecekken, stili ve şiddet estetiği videodrome'u farklı bir yere koyuyor. --- spoiler --- cronenberg'in niye sevildiğini bu filmi seyredene kadar anlamazdım. sadece history of violence gibi bir filmi seyrettikten sonra anlamak mümkün de değil zaten. ama videodrome'la anladım ki, yönetmenin, son filmlerinde ana akıma uymak için törpülediklerine geri dönmesi lazım. yoksa kendi yaptığı eleştirinin öznesi haline gelecek.
yeniden çevrimi reklam yönetmeni adam berg tarafından yönetilecek ve ehren kruger tarafından yazılacak mükemmel film.
hollywood'un gözüne kestirdiği filmmiş ne yazık ki. yeniden çevriminin kötü olacağını bile bile neye güvenerek bu işe kalkışıyorlar anlamıyorum. umarım daha da ciddileşmeden ne kadar saçma bi' hareket olduğunun farkına varırlar. o değil, the fly'a da yavşıyorlarmış piçler. bırakın arkadaşım, adam* ne güzel çekmiş, ne istiyosunun güzelim filmlerden.
tamamen seksenlerin hayalgücünün sınırları zorlayıcı bir başyapıtı iken (hele ki en formda olduğu zamanlarda david cornenberg'in bütün vizyonunu yansıtırken) imposter'in senaristinin yazıp da bir video klip/reklam yönetmeni tarafından yeniden çevirimle ırzına geçilmesi haksızlık olacak olan film. şu haliyle yeni videodrome medyanın yaydığı şiddeti ne kadar altını çizerek anlatabilir ki; tüketim toplumuna nasıl eleştiri getirebilir ki?
"aslında başarılı bir film olabilirmiş, keza gişe yapması için bütün unsurlar var. ama işte eleştiri falan yapıyor. o imgelerle ilerleyen eleştiri de ne böyle! ortalama hollywood izleyicimizin izleyebileceği keyif alacağı bir iş çıkartmamız lazım. sonuçta bizim iddiamız "entertainment"dır." anlayışına kurban giderse çok üzülürüm. ayrıca filmin eleştirel iskeletini düşünürsek, hollywood'a uygun remakeinin yapılması, hiçbir film için bu kadar ironik olmazdı herhalde.
"remake yapalım da parayı bulalım" misyonunun son halkasıdır.
yeni izlemiş olduğum, şoka sokan, uyarı niteliğinde bir film. bir kaç katmanlı ve sizi zorlamadan bu katmanlara sokan bir tarzı var. semboller (kapılar, odalar, kostümler, afişler, tabelalar, logolar, muhtemelen benim ıskaladığım başkaları, vs) her ne kadar kaba kullanılmış olsa da, bu filmin yapısına uymadığını söylemek zor, hatta yakışmış, kültlüğüne kültlük katmış denebilir. ayrıca filmin konusunu -öyle böyle değil- çok sevdim. --- spoiler --- medya patronları olan tek gözcülerin (spectacular optics) medyayı nasıl kullandıkları ve insanlığı, günümüzün en önemli silahı olan psikolojik yönlendirme araçlarıyla nasıl birer biyolojik robota çevirdiği rahatsız edici ve bir o kadar etkileyici biçimde anlatılmış. --- spoiler --- insan her ne kadar irkilerek, tiksinerek izlese de bittikten sonra ferahlamış hissediyor, adeta "new flesh"ten nasibini alıyor. gerçekten çok etkilendim.
sağlam medya eleştirileri içeren film. insanın içindeki şiddet açlığına da vurgu yapılıyor ama rezalet efektler ve makyajlar sebebiyle kendimi filme tam veremedim. her an sikko seksenler, doksanlar fantastik filmlerine bağlayacakmış gibi bi hal vardı ama fikir olarak beğendim tabi. izlemeye değer.
film gösterime girmeden önce yapımcısı tarafından deneme gösterimi yapılmış ve izleyicilere ufak bir anket uygulanmış. yorumlar pek manidar* yorumları görmek için..
