izlemeden önce az da olsa bir yakın yunan tarihi okuması yapılması hayırlı olacak film. çok etkileyici, ötesinde sarsıcı bir film olsa da; bu hazırlık yapılmadan izlendiğinde, geriye çiçek aşısı izi gibi faydasız ve kalıcı bir "niye yedim bu dayağı acaba" hissiyatı bırakıyor masumane.
75 cannes film eleştirmenleri ödülü ve uluslararasi film eleştirmenleri birliği: "sinema tarihinin en büyük filmlerinden biri" ödülünün yanısıra selanik ve brüksel'den de ödüller almış olan bir filmdir.
konusu bir tiyatro kumpanyasının tarihte ve yunanistan'da yaptığı uzun bir yolculuk olan, 1939'dan 1952'ye kadar şehirleri, kasabaları ve köyleri dolaşan oyuncuların, oyun içinde mitos, mitos içinde tarihi yorumlamalarını 230 dakika izlerken gayet dikkat gerektiren bir angelopoulos filmi.
belli kısımları iskeçe ve iskeçe pazarında çekilmiş olan film. örneğin: http://www.youtube.com/watch?v=gwt7wqrcwbu
angelopoulos'un 230 dakikalık epiği, sinema tarihinin en nev-i şahsına münhasır eserlerinden biri. izlemek zor olsa da has sinemasever kaçırmamalı. http://biletsiz.com/…rastasi-modern-tarih-uclemesi/
film festivali vesilesi ile izlediğim, iyi ki sinemada izlemişim dediğim film. başka koşullar altında benim kadar dikkati dağınık olan biri için imkanı olmazmış ki, 4 saat pür dikkat izleyebileyim. bol görüntü, az metin, bol şarkı - türkü var. iç savaş olgusuna yönelik sadece yunanistan ile ilgili değil, genel bir söylemde de bulunuyor, hepsi kanımca çok yerinde, pek muhterem bir film.
theo angelopoulos'un çok ama çok büyük filmi. 1939 yılında ege'de bir köye gelen bir tiyatro ekibinin 1950'lere kadar ki maceraları üzerinden yunanistan tarihine baktığımız, çok özel bir film. buna benzer bir anlatım şeklini haiz bir başka önemli sinema şaheseri novecento'yu da anmadan edemeyeceğim. bir farkla, o da her ne kadar novecento daha uzun süreli bir film olsa da* o thiasos'un kurgusu daha ağır olduğundan sindirmesi daha zor. (bunu da buraya "bunu seven bunu da sevdi" gibisinden yazdım, bir nevi kamu hizmeti.) filme dönersek, neredeyse her sekansı sabit bir kameranın ekseni etrafında dönmesiyle çekilmiş, neredeyse hiçbir sahne de yakın plan çekim yok. komşumuzdan muhteşem doğa manzaralarının arka plan oluşturduğu filmde diyalogta yok denecek kadar az. üstelik komşumuz da olsa yunan tarihi bize bir o kadar yabancı.* tüm bunlara rağmen yunan olmayanın anlamayacağı türden bir film değil o thiasos: ara ara giren monologlarla, duvarlara yazılan yazılar ve pankartlarla, şarkı sözleriyle ya da sloganlarla izleyiciyi konuya dahil edebiliyor ve ediyor da. bu nedenle evet, yakın yunan tarihi ile ilgili okumalar yaptıktan sonra filmi izlemekte fayda var ama yapılmasa da anlaşılırlığını tümden kaybedeceğini düşünmüyorum. --- spoiler --- yine de olayları anladığım kadarıyla aktarayım: yıl 1939, ikinci dünya savaşı'nın başladığı dönem. yunanistan bir çeşit istibdat dönemi geçiriyor, ülke krallıkla yönetiliyor, diğer taraftan halkın içerisinde sol hareketlenmeler gözleniyor. işte buna binaen faşist italya ile savaşa giriliyor, kaybeliyor. akabinde de naziler ülkede cirit atıyorlar. ülke bir çeşit sıkı-yönetim altına giriyor, tahmin edeceğiniz üzere berbat bir dönem geçiriliyor. almanların savaşı kaybetmesi üzerine "müttefik" ingilizler, yunanistan'a çeki düzen vermeye geliyorlar. burada bir sahne var ki değinmeden edemeyeceğim: nazilerden kurtulan halk bir yanda kırmızı zemin üzerine orak-çekiçli sosyalist bayrağı, bir yanda da müttefik ingiliz, amerikan bayrakları, meydanlara akın ediyorlar, özgürlük, demokrasi diye. bu ironik sahnenin sonrası ise -tahmin edeceğiniz üzere- epey manidar: ingilizler milis kuvvetlere ve özellikle de kral dönemi godamanlarına destek çıkarak solcularla bu güruhu birbirine kırdırıyor. akabinde çatışmalardan perişan olmuş halka yardım etmek yine müttefiklere kalıyor. müttefikler de "çatışmalar sırasında işlenen suçların silahların teslim edilmesi şartıyla affedileceğini" söyleyerek bir tür önşart koyuyorlar. bir kısmı saf bir kısmı da korkak olan solcular -daha doğrusu halk- da atlayıveriyor hemen, sonrasında ise silahsız ve savunmasız kalıyorlar. ingilizler kendi kontrolündeki kralı tekrar başa geçiriyor, papagos da kahraman olarak geri dönüyor. bir detay da, teslim olması gereken solculara dağa taş taşıtıp geri aşağıya indirmek suretiyle sisifos muamelesi yapılmasıdır. --- spoiler --- mutlaka izlenmesi gereken, eşsiz bir film. özellikle bu ve benzeri filmleri izledikten sonra, kendi ülkesinin tarihini de daha iyi anlıyor insan.*
